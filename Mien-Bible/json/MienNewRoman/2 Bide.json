{
  "3": {
    "15": "Oix zuqc funx mbuo nyei Ziouv zoux hnyouv ndaauv weic bun meih mbuo maaih qangx duqv njoux, hnangv mbuo hnamv haic nyei youz, Baulo, longc Tin-Hungh ceix nyei cong-mengh fiev fienx mbuox meih mbuo wuov nor.  ",
    "18": "Oix zuqc yietc zei hiuv duqv mbuo nyei Njoux Ziouv Yesu Giduc caux ninh nyei en ceix camv jienv faaux. Mbuo ih zanc oix zuqc ceng ninh yaac yietc liuz ceng taux maanc gouv maanc doic. Aamen. ",
    "12": "zuov jienv Tin-Hungh siemv zuiz nyei hnoi taux. Yaac oix zuqc longc hnyouv zoux bun wuov norm hnoi daaih siepv. Wuov norm hnoi lungh zungv oix zuqc douz buov qui nzengc. Yiem lungh nyei nyungc-nyungc yaac zuqc douz buov yuqc nzengc.  ",
    "13": "Mv baac ziux Tin-Hungh laengz nyei waac mbuo zuov jienv siang-lungh siang-ndau, yiem wuov kungx maaih zoux horpc nyei jauv hnangv. ",
    "5": "Ninh mbuo duqv-eix la'kuqv loz-hnoi Tin-Hungh gorngv cuotv waac, lungh caux ndau ziouc cuotv daaih aqv. Ndau-beih yiem wuom cuotv daaih, yaac longc wuom zeix cuotv.   ",
    "11": "Naaiv deix yietc zungv oix hnangv naaiv nor zuqc mietc. Wuov nyungc meih mbuo horpc zuqc zoux haaix nyungc mienh? Oix zuqc zoux cing-nzengc mienh yaac gan longx Tin-Hungh,  ",
    "14": "Hnamv nyei gorx-youz aac, hnangv naaic meih mbuo zuov jienv naaiv deix sic cuotv, oix zuqc yiem Tin-Hungh nyei nza'hmien longc hnyouv zoux cing-nzengc, maiv maaih dorngx nqemh, yaac caux ninh horpc.  ",
    "3": "Da'yietv longc jienv jiex, meih mbuo oix zuqc bieqc hnyouv taux setv mueiz nyei hnoi-nyieqc oix maaih deix mienh cuotv daaih kungx sueih ganh nyei hnyouv hanc zoux. Ninh mbuo oix guatc doqc jatv meih mbuo   ",
    "10": "Mv baac Ziouv aengx daaih nyei hnoi oix hnangv janx-zaqc daaih wuov nor. Wuov hnoi lungh ziouc njunh njunh nyei jiex nzengc. Yiem lungh nyei yietc zungv zuqc douz buov yuqc. Ndau caux yiem ndau-beih nyei nyungc-nyungc ga'naaiv yaac zuqc buov qui nzengc.  ",
    "2": "Yie oix meih mbuo jangx jienv loz-hnoi Tin-Hungh nyei cing-nzengc douc waac mienh gorngv nyei waac. Yaac oix meih mbuo jangx jienv mbuo nyei Njoux Ziouv longc meih mbuo nyei gong-zoh mbuo zunh mbuox meih mbuo wuov diuh lingc. ",
    "1": "Yie hnamv nyei gorx-youz aah! Ih zanc yie fiev bun meih mbuo naaiv zeiv fienx se da'nyeic zeiv. Yie fiev naaiv deix i zeiv fienx weic tengx meih mbuo jangx jienv ziouc dongz zuqc meih mbuo nyei hnyouv ziepc zuoqv nyei hnamv taux naaiv deix jauv.  ",
    "4": "yaac naaic gaax, “Ninh laengz ninh aengx daaih. Wuov nyungc, ninh yiem haaix? Weic zuqc yiem mbuo nyei ong-taaix mbuo daic mi'aqv, nyungc-nyungc corc hnangv zeix lungh zeix ndau wuov zanc nor.”  ",
    "6": "Yaac dongh wuov deix wuom yiemx nzengc, mietc nzengc wuov gitv lungh ndiev.   ",
    "8": "Hnamv nyei gorx-youz aac, maaih yietc nyungc sic meih mbuo maiv dungx la'kuqv. Naaiv se ei Ziouv mangc, yietc hnoi se hnangv yietc cin hnyangx, yietc cin hnyangx yaac hnangv yietc hnoi.   ",
    "9": "Ziouv za'gengh ei ninh laengz nyei waac zoux, ninh maiv ngaih hnangv maaih deix mienh hnamv daaih ninh ngaih nor. Daaux nzuonx ninh zoux hnyouv ndaauv zuov meih mbuo, maiv oix haaix dauh zuqc mietc. Ninh oix dauh dauh goiv hnyouv guangc zuiz. ",
    "7": "Mv baac ih zanc nyei lungh caux ndau maaih Tin-Hungh nyei waac beu jienv, liouh jienv zuov taux maiv muangx Tin-Hungh nyei waac nyei mienh zuqc siemv, zuqc mietc wuov hnoi, ziouc longc douz buov qui. ",
    "17": "Hnamv haic nyei zuangx gorx-youz aac, meih mbuo zungv hiuv naaiv deix sic. Hnangv naaic, oix zuqc faix fim maiv dungx bun zoux waaic sic nyei mienh nduov meih mbuo gan jienv ninh mbuo zoux waaic sic ziouc bun meih mbuo wuonv nyei hnyouv ndortv mingh.  ",
    "16": "Yiem Baulo fiev nyei zeiv-zeiv fienx ninh yaac gorngv taux naaiv deix jauv. Fienx gu'nyuoz maaih deix dorngx aqc duqv mengh baeqc. Aengx maaih deix mienh hiuv maiv toux yaac sienx maiv wuonv ziouc zorqv naaiv deix waac aaux benx jaav waac mi'aqv, hnangv ninh mbuo aaux camv-douc Ging-Sou nyei waac benx jaav nyei waac. Ninh mbuo ziouc zoux bun ninh mbuo ganh zuqc mietc. "
  },
  "2": {
    "21": "Se gorngv ninh mbuo yietc liuz maiv hiuv zoux horpc nyei jauv, se gauh longx hiuv liuz mv baac aengx huin nqaang guangc jiu bun ninh mbuo wuov diuh cing-nzengc lingc.  ",
    "15": "Ninh mbuo leih zien jauv yangh dorngc jauv mi'aqv, gan Mbe^o nyei dorn, Mbaa^laa^am. Mbaa^laa^am hnamv nyaanh ziouc zoux maiv benx nyei sic.   ",
    "12": "Naaiv deix njaaux jaav leiz nyei fin-saeng se hnangv mv bei daic nyei saeng-kuv nor, ei ganh nyei fiem-fingx zoux. Cuotv seix daaih weic bun mienh zorqv daix hnangv. Ninh mbuo gorngv doqc ninh mbuo maiv mengh baeqc nyei sic, ziouc hnangv hieh zoih nor, zuqc mietc. ",
    "17": "Naaiv deix njaaux jaav leiz nyei fin-saeng se hnangv wuom-zingv-nqaai, yaac hnangv zuqc domh nziaaux buonc mingh nyei mouc nor. Tin-Hungh zungv liouh ziangx dorngx bun ninh mbuo yiem deic nyuoqc gauh hmuangx jiex nyei kuotv.  ",
    "20": "Se gorngv mienh hiuv duqv mbuo nyei Njoux Ziouv Yesu Giduc, ninh mbuo ziouc biaux ndutv baamh gen nyei waaic sic, mv baac nqa'haav aengx zuqc naaiv deix waaic sic nzenc zuqc, hingh ninh mbuo, wuov deix mienh setv mueiz gauh kouv jiex zinh ndaangc maiv gaengh hiuv duqv Yesu Giduc nyei ziangh hoc.  ",
    "4": "Tin-Hungh maiv liouh baamz zuiz nyei fin-mienh. Ninh zorqv ninh mbuo zoi njiec deic nyuoqc, wuonx jienv yiem hmuangx nyei kuotv, zuov jienv zuqc siemv zuiz.  ",
    "19": "Naaiv deix njaaux jaav leiz nyei fin-saeng laengz bun mienh duqv bungx nqoi, mv baac ninh mbuo ganh zoux waaic sic nyei nouh gauv, weic zuqc haaix nyungc hingh mienh, mienh ziouc zoux wuov nyungc nyei nouh aqv.  ",
    "18": "Ninh mbuo gorngv maux haic nyei ga'naaiv-hngongx waac, yaac sueih ganh nyei hnyouv hanc zoux buangh liouh sic, nduov yangh dorngc jauv coqv hoqc biaux cuotv daaih nyei mienh.  ",
    "22": "Naaiv deix waac-beiv za'gengh doix naaiv deix mienh zoux nyei sic. Maaih joux waac gorngv, “Juv aengx daaux nqaang nyanc ninh lov cuotv nyei ga'naaiv.” Aengx maaih joux gorngv, “Tengx dungz nzaaux liuz sin, dungz aengx mingh guoqv njaangh.” ",
    "13": "Ninh mbuo zoux hoic mienh, ninh mbuo ganh ziouc zuqc hoic aqv. Ninh mbuo funx njien-youh nyei se lungh hnoi zanc nyanc beuv hopv nquin, hih hungx haav nyei jatv. Ninh mbuo caux meih mbuo hnangv naaiv nor nyanc ziouc guoqv laih hlopv maaih uix.  ",
    "9": "Hnangv naaic, Ziouv hiuv duqv hnangv haaix nor tengx gan longx Tin-Hungh nyei mienh biaux ndutv zuqc seix nyei sic, yaac hiuv duqv hnangv haaix nor wuonx mienh waaic mienh zuqc dingc jienv zuiz, zuov siemv zuiz nyei hnoi taux.  ",
    "5": "Tin-Hungh yaac maiv liouh loz-hnoi wuov gitv lungh ndiev. Ninh bun mbiungc-suiv-imx yiemx daic nzengc maiv gan Tin-Hungh nyei mienh. Kungx njoux zunh mbuox mienh hnangv haaix nor zoux horpc Tin-Hungh wuov dauh Noyaa, aengx caux jienv siec dauh hnangv.   ",
    "14": "Ninh mbuo nyei m'zing kungx cienh sieqv hnangv. Baamz zuiz taux haaix zanc yaac maiv haih gaux. Ninh mbuo nduov hnyouv mau nyei mienh. Hnyouv yaac mauv guenx ga'naaiv. Ninh mbuo zungv zuqc Tin-Hungh zioux aqv.  ",
    "3": "Naaiv deix njaaux jaav leiz nyei fin-saeng mauv nyaanh ziouc gorngv ninh mbuo ganh benx daaih nyei jaav doz-leiz nduov meih mbuo nyei nyaanh nyanc. Mv baac dingc ninh mbuo nyei zuiz wuov dauh liuc leiz ziangx lauh aqv. Oix mietc ninh mbuo wuov dauh yaac maiv njormh. ",
    "7": "Tin-Hungh yaac njoux wuov dauh kuv mienh Lotv cuotv. Lotv weic orqv mienh zoux buangh liouh nyei sic nzauh duqv kouv haic.   ",
    "10": "Tin-Hungh oix lengc jeiv nyei hnangv naaiv nor zoux bun sueih ganh nyei hnyouv hanc zoux maiv luonx horngc nyei sic yaac mangc piex Tin-Hungh nyei hatc maaz nyei mienh. Naaiv deix njaaux jaav leiz nyei fin-saeng daamv hlo yaac maux haic. Ninh mbuo maiv gamh nziex gorngv doqc yiem gu'nguaaic maaih njang-laangc wuov deix.  ",
    "2": "Mv baac maaih mienh camv nyei oix gan jienv ninh mbuo zoux nyaiv haic nyei sic. Laaix ninh mbuo zoux nyei sic mienh yaac oix gorngv doqc zien leiz nyei jauv.  ",
    "1": "Zinh ndaangc yiem I^saa^laa^en Mienh mbu'ndongx maaih jaav douc waac mienh. fih hnangv nyei, maaih njaaux jaav leiz nyei fin-saeng oix yiem meih mbuo mbu'ndongx. Ninh mbuo oix bingx jienv dorh haih bun mienh zuqc mietc nyei jaav leiz daaih njaaux, yaac liemh maiv nyiemc zuoqc ninh mbuo wuov dauh Ziouv. Hnangv naaic ziouc bun ninh mbuo ganh siepv-siepv nyei zuqc mietc.  ",
    "6": "Tin-Hungh yaac dingc So^ndom caux Go^mo^laa Zingh nyei zuiz, longc douz buov qui nzengc, zoux nyungc zeiv bun maiv gan Tin-Hungh nyei mienh zieqv duqv ninh mbuo oix zuqc buangh nyei sic.  ",
    "8": "Wuov dauh kuv mienh yiem ninh mbuo mbu'ndongx, hnoi-hnoi buatc yaac haiz ninh mbuo zoux nyei waaic sic. Weic Lotv zoux kuv mienh ninh ziouc haiz hnyouv mun haic.  ",
    "11": "Maiv gunv fin-mienh maaih lingc maaih qaqv gauh henv naaiv deix njaaux jaav leiz nyei fin-saeng, fin-mienh yaac maiv longc doqc nyei waac yiem Ziouv nyei nza'hmien gox maaih njang-laangc wuov deix.  ",
    "16": "Laaix ninh baamz zuiz ninh yaac zuqc hemx aqv. Ninh nyei maaz-li se maiv haih gorngv waac nyei ga'naaiv mv baac gorngv cuotv benx mienh nyei qiex donv jienv wuov dauh douc waac mienh zoux nyei ga'naaiv-hngongx sic. "
  },
  "1": {
    "21": "Weic zuqc maiv maaih haaix dauh haih ei ganh nyei eix douc Tin-Hungh nyei waac. Mienh douc Tin-Hungh nyei waac se ei Singx Lingh dorh ninh mbuo gorngv hnangv. ",
    "15": "Yie oix longc nzengc qaqv lorz jauv weic bun meih mbuo zuov yie guei seix ziouc zanc-zanc jangx jienv naaiv deix sic. ",
    "18": "Yie mbuo caux ninh yiem wuov norm cing-nzengc mbong nyei ziangh hoc yie mbuo yaac duqv haiz naaiv deix qiex yiem tin-dorngh daaih. ",
    "12": "Weic naaiv, maiv gunv meih mbuo zungv hiuv liuz yaac kaux wuonv meih mbuo zipv daaih nyei zien leiz, yie oix zanc-zanc tengx meih mbuo jangx jienv naaiv deix sic.  ",
    "13": "Yie hnamv yie corc ziangh jienv nyei ziangh hoc yie horpc zuqc tengx meih mbuo jangx duqv naaiv deix sic.  ",
    "19": "Weic naaiv yie mbuo gauh hiuv dingc douc waac mienh douc daaih nyei waac se zien nyei. Meih mbuo longc hnyouv hnamv taux naaiv deix jauv se longx aqv, weic zuqc se hnangv norm dang ziux jienv hmuangx nyei dorngx, taux lungh mbiouz njang, taaix-baeqc fing cuotv daaih ziux jienv meih mbuo nyei hnyouv.  ",
    "5": "Weic naaiv meih mbuo oix zuqc longc nzengc hnyouv bun meih mbuo nyei sienx fim jaa zoux kuv sic. Zoux kuv sic yaac oix zuqc jaa hiuv duqv Tin-Hungh.   ",
    "20": "Da'yietv longc jienv jiex oix zuqc bieqc hnyouv, maiv maaih haaix dauh haih longc ganh nyei za'eix porv mengh douc waac mienh douc daaih fiev wuov deix Ging-Sou nyei waac.  ",
    "11": "Hnangv naaic Tin-Hungh ziouc bun meih mbuo maaih dunh yunh nyei leiz bieqc mbuo Njoux Ziouv Yesu Giduc yietc liuz nyei guoqv. ",
    "14": "Yie hiuv duqv maiv lauh yie oix zuqc guangc yie naaiv norm haih daic nyei sin, hnangv mbuo nyei Ziouv Yesu Giduc mengh mengh nyei mbuox yie nor.  ",
    "3": "Tin-Hungh longc ninh nyei qaqv zorqv mbuo yiem naaiv seix zaangc weic gan longx Tin-Hungh qiemx longc nyei nyungc-nyungc ceix bun mbuo. Mbuo hnangv naaiv nor duqv weic zuqc mbuo hiuv duqv ninh, dongh heuc mbuo daaih juangc ninh nyei njang-laangc caux ninh longx nyei yietc zungv wuov dauh.  ",
    "10": "Zuangx gorx-youz aac, weic naaiv meih mbuo oix zuqc jaa jorm hnyouv zoux, bun cing meih mbuo za'gengh zoux Tin-Hungh heuc daaih ginv daaih nyei mienh. Se gorngv meih mbuo hnangv naaiv nor zoux, meih mbuo yietc liuz yaac maiv ndortv.  ",
    "2": "Yie tov Tin-Hungh ceix en ceix baengh orn bun meih mbuo jaa camv jienv faaux, weic zuqc meih mbuo hiuv duqv Tin-Hungh yaac hiuv duqv mbuo nyei Ziouv Yesu. ",
    "1": "Yie, Simon Bide, zoux Yesu Giduc nyei bou yaac zoux ninh nyei gong-zoh. Yie fiev fienx bun kaux mbuo baengh fim nyei Tin-Hungh caux Njoux Ziouv Yesu Giduc duqv caux mbuo juangc dongh nyungc jaaix nyei doz sienx nyei mienh. ",
    "4": "Hnangv naaiv, ninh laengz hlo haic, jaaix haic nyei waac bun mbuo. Meih mbuo ziouc haih kaux naaiv deix laengz nyei waac duqv juangc Tin-Hungh nyei fiem-fingx, yaac haih biaux ndutv baamh gen nyei waaic sic, dongh baamh mienh ei ganh nyei hnyouv hanc zoux nyei waaic sic. ",
    "6": "Hiuv duqv Tin-Hungh yaac oix zuqc jaa haih gunv duqv ganh. Haih gunv duqv ganh yaac oix zuqc jaa maaih noic diev. Maaih noic diev yaac oix zuqc jaa gan longx Tin-Hungh.  ",
    "8": "Se gorngv meih mbuo maaih naaiv deix zoux longx nyei sic yaac jaa maaih camv jienv faaux, ziouc bun meih mbuo cuotv banh zeic, maaih lamh longc, yaac gauh hiuv duqv mbuo nyei Ziouv Yesu Giduc.  ",
    "9": "Mv baac haaix dauh maiv maaih naaiv deix zoux longx nyei sic nor, wuov dauh se m'zing mbuov, mangc maiv duqv go, yaac la'kuqv ninh zinh ndaangc zoux nyei zuiz duqv nzaaux nzengc mi'aqv. ",
    "7": "Gan longx Tin-Hungh yaac oix zuqc jaa hnamv sienx Yesu nyei gorx-youz. Hnamv sienx Yesu nyei gorx-youz yaac oix zuqc jaa hnamv zuangx mienh.  ",
    "17": "Zaangc Diex Tin-Hungh taaih ninh, bun ninh maaih njang-laangc wuov zanc, maaih qiex yiem njang-laangc haic nyei Tin-Hungh daaih gorngv, “Naaiv se yie ganh nyei Dorn-hnamv. Yie za'gengh a'hneiv haic ninh.” ",
    "16": "Yie mbuo maiv zeiz longc guai-qaauv mienh benx daaih nyei gouv-laic bun meih mbuo hiuv duqv mbuo nyei Ziouv Yesu Giduc nyei qaqv caux ninh aengx oix daaih nzunc nyei sic. Se yie mbuo ganh nyei m'zing duqv buatc ninh nyei haangh daauh.  "
  }
}
