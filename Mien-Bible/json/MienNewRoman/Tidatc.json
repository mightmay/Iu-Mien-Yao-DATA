{
  "3": {
    "15": "Caux yie yiem naaiv nyei zuangx mienh jangx taux meih. Aengx mbuox dongh hnamv yie mbuo, caux yie mbuo lomh nzoih sienx Yesu wuov deix, yie mbuo jangx taux ninh mbuo. Tov Tin-Hungh ceix en bun meih mbuo zuangx mienh. ",
    "12": "Yie paaiv Aan^te^maatv fai Ti^ki^gatc mingh meih naaic wuov zanc, meih oix zuqc gaanv mingh Ni^ko^mbu^li Mungv caux yie gapv doic, weic zuqc yie dingc yiem naaic jiex dong-gen hnoi.  ",
    "13": "Yaac oix zuqc longc hnyouv tengx caengx sic mienh, Senaatv, caux Aa^bor^lo cuotv jauv. Maiv dungx bun ninh mbuo caa ninh mbuo qiemx longc nyei haaix nyungc.  ",
    "5": "ninh njoux mbuo. Se maiv zeiz weic mbuo zoux nyei haaix nyungc kuv sic, se weic Tin-Hungh ganh korv-lienh mbuo. Ninh longc Singx Lingh nzaaux mbuo, bun mbuo siang-yungz jiex.   ",
    "11": "Weic zuqc meih mbuo hiuv duqv naaiv nyungc mienh se waaic nzengc mi'aqv. Ninh nyei zuiz biux mengh ninh se dorngc. ",
    "14": "Oix zuqc mbuox mbuo nyei mienh hoqc longc ninh mbuo nyei ziangh hoc zoux longx nyei sic, weic duqv hnoi-hnoi qiemx longc nyei ga'naaiv. Maiv oix ninh mbuo yiem seix zaangc zoux maiv cuotv haaix nyungc. ",
    "3": "Zinh ndaangc mbuo ganh yaac hngongx, maiv muangx waac, zuqc nduov yaac zuqc hnyouv hanc zoux nyei nyungc-nyungc sic caux seix zaangc nyei njien-youh gunv jienv mbuo. Mbuo yaac yiem seix zaangc zoux waaic sic bun mienh, hanc mienh, nzorng mienh, yaac zuqc mienh nzorng mbuo.  ",
    "10": "Haaix dauh ceux lunc zoux bun jiu-baang bun nqoi, oix zuqc kuinx yietc nzunc i nzunc liuz, nqa'haav maiv dungx mingh coiv ninh aqv.  ",
    "2": "Oix zuqc mbuox mienh maiv dungx gorngv doqc haaix dauh, maiv dungx hengx nzaeng jaax. Oix zuqc horh norh nyei, yaac caux mienh suonc zingh suonc eix nyei yiem. ",
    "1": "Oix zuqc tengx sienx Yesu nyei mienh jangx jienv. Ninh mbuo oix zuqc mbuoqc hungh jaa jien-fouv gunv. Oix zuqc ei jienv ninh mbuo nyei waac zoux yaac liuc leiz ziangx zoux nyungc-nyungc kuv sic.  ",
    "4": "Mv baac mbuo nyei Njoux Ziouv Tin-Hungh bun cing ninh zoux longx yaac hnamv mienh wuov zanc,  ",
    "6": "Tin-Hungh yaac longc mbuo nyei Njoux Ziouv Yesu Giduc dox Singx Lingh camv-camv nyei bun mbuo,  ",
    "8": "Naaiv joux waac za'gengh zien nyei. Yie oix meih hniev-hniev nyei gorngv naaiv deix sic weic bun sienx kaux Tin-Hungh nyei mienh jorm hnyouv zoux kuv sic. Naaiv deix sic se longx nyei yaac weic zuangx mienh maaih lamh longc. ",
    "9": "Mv baac oix zuqc simv nqoi, maiv dungx nzaeng hngongx haic nyei sic, fai ong-taaix doic jiex doic nyei mbuox. Yaac maiv dungx da'hauv, maiv dungx nzaeng leiz-latc nyei sic, weic zuqc naaiv deix sic maiv lamh longc, tengx maiv duqv haaix dauh.  ",
    "7": "ziouc bun mbuo weic ninh nyei en haih duqv caux Tin-Hungh horpc hnyouv yaac duqv zipv yietc liuz nyei maengc, dongh mbuo maaih lamh hnamv oix duqv nyei maengc.  "
  },
  "2": {
    "15": "Meih oix zuqc longc naaiv deix waac njaaux mienh. Oix zuqc longc nzengc meih nyei hatc maaz kuinx mienh, gorngv-hemx mienh. Yaac maiv dungx bun haaix dauh mangc piex meih. ",
    "12": "Naaiv nyungc en njaaux mbuo guangc nqoi dongh maiv taaih Tin-Hungh nyei caux baamh mienh hnyouv hanc zoux nyei yietc zungv, ziouc yiem naaiv jaax lungh ndiev gunv duqv ganh, zoux baengh fim nyei, yaac gan longx Tin-Hungh.  ",
    "13": "Oix zuqc hnangv naaiv nor zoux zuov jienv mbuo maaih lamh hnamv oix duqv nyei orn-lorqc, dongh hlo jiex nyei Tin-Hungh, mbuo nyei Njoux Ziouv Yesu Giduc, yiem ninh nyei njang-laangc aengx daaih.  ",
    "5": "haih gunv duqv ganh, maaih hnyouv cing-nzengc, zaangv longx jaa-dingh, zoux longx bun mienh yaac mbuoqc ganh nyei nqox weic maiv bun mienh maaih dorngx gorngv doqc Tin-Hungh nyei doz. ",
    "11": "Tin-Hungh nyei en zungv biux mengh cuotv daaih weic bun maanc mienh duqv njoux.  ",
    "14": "Ninh weic mbuo siev ninh ganh nyei maengc zuoqc mbuo nzuonx, leih ndutv yietc zungv waaic nyei, orqv nyei sic. Ninh yaac nzaaux mbuo cing-nzengc daaih, benx ninh ganh nyei mienh, mbuo ziouc jorm hnyouv nyei zoux nyungc-nyungc kuv sic. ",
    "3": "Fih hnangv nyei, oix zuqc njaaux hnyangx-jeiv gox nyei m'sieqv dorn zoux sic puix sienx Tin-Hungh nyei mienh, maiv dungx gorngv waac-huv, maiv dungx hengx hopv diuv. Ninh mbuo kungx oix zuqc njaaux longx nyei sic hnangv.  ",
    "10": "yaac maiv dungx nimc ziouv nyei nyaanh. Ninh mbuo oix zuqc yiem maanc sic bun cing ninh mbuo zanc-zanc ziepc zuoqv nyei zoux weic bun ninh mbuo zoux nyei nyungc-nyungc duqv mienh taaih mbuo nyei Njoux Ziouv Tin-Hungh nyei doz. ",
    "2": "Oix zuqc njaaux hnyangx-jeiv gox nyei m'jangc dorn zanv duqv ganh, zoux sic puix duqv mienh taaih, yaac gunv duqv ganh. Oix zuqc njaaux ninh mbuo sienx longx Yesu, hnamv mienh, yaac maaih noic diev.  ",
    "1": "Meih njaaux mienh, meih oix zuqc njaaux doix maaih gorn-buonv nyei doz.  ",
    "4": "Hnangv naaic, ninh mbuo haih njaaux auv-jaanx hnamv nqox caux fu'jueiv,  ",
    "6": "Fih hnangv nyei, meih yaac oix zuqc kuinx hnyangx-jeiv lunx nyei m'jangc dorn gunv duqv ganh.  ",
    "8": "Oix zuqc longc maaih gorn-ndoqv nyei waac, dongh maiv maaih dorngx daanh nyei waac. Hnangv naaiv, caux meih doix-dekc wuov deix ziouc zuqc nyaiv, weic zuqc lorz maiv duqv dorngx daanh mbuo. ",
    "9": "Oix zuqc njaaux zoux nouh wuov deix yiem nyungc-nyungc sic mbuoqc ganh nyei ziouv gunv, yaac zoux nyungc-nyungc weic bun ziouv a'hneiv. Maiv dungx daux nzuih,  ",
    "7": "Yiem maanc sic meih yaac oix zuqc zoux longx nyei nyungc zeiv bun ninh mbuo zuotc. Njaaux doz nyei ziangh hoc oix zuqc ziepc zuoqv nyei longc hnyouv njaaux.  "
  },
  "1": {
    "15": "Cing-nzengc nyei mienh funx nyungc-nyungc se cing-nzengc nyei. Mv baac waaic nyei, maiv sienx nyei mienh funx maiv maaih yietc nyungc cing-nzengc, weic zuqc ninh mbuo nyei hnyouv caux laangh fim yietc zungv waaic nzengc.  ",
    "12": "Ninh mbuo Kelitv Mienh ganh maaih dauh douc waac mienh gorngv jiex naaiv deix waac. “Kelitv Mienh zanc-zanc gorngv-baeqc, yaac hnangv hieh zoih nor ciouv, youc cei youc lueic.”  ",
    "13": "Ninh gorngv nyei waac za'gengh zien nyei. Weic naaiv meih oix zuqc hniev-hniev nyei gorngv ninh mbuo, weic bun ninh mbuo sienx wuonv zien doz,  ",
    "5": "Yie liouh meih yiem wuov Kelitv Koiv-Nzou, weic bun meih mbenc maiv gaengh sung nyei sic, yaac yiem norm-norm mungv paaiv mienh zoux jiu-baang nyei mienh gox hnangv yie mbuox jiex meih wuov nor.  ",
    "11": "Meih ndongc haaix zungv oix zuqc zoux bun naaiv deix mienh sekv, weic zuqc maiv horpc zuqc njaaux nyei leiz ninh mbuo njaaux ziouc zoux bun ziex norm jaa-dingh lunc nzengc. Naaiv deix mienh yaac kungx njaaux weic mauv zinh zoih hnangv.  ",
    "14": "maiv muangx Yiutai Mienh nyei gouv-laic, fai wuov deix maiv gan zien leiz nyei mienh benx daaih nyei leiz-latc.  ",
    "3": "Dingc daaih nyei nyutc zeiv taux, Tin-Hungh bun ninh nyei doz biux mengh cuotv daaih. Naaiv doz ninh jiu bun yie zunh, yie ziouc ei mbuo nyei Njoux Ziouv Tin-Hungh hatc yie zunh bun mienh muangx. ",
    "10": "Weic zuqc maaih mienh camv nyei, lengc jeiv nyei sienx Yesu wuov deix Yiutai Mienh, ngaengc doz yaac gorngv maiv lamh longc nyei waac nduov mienh.  ",
    "2": "Ninh mbuo sienx nyei caux hiuv nyei zien leiz nyei gorn-ndoqv se bun mienh maaih lamh hnamv oix duqv yietc liuz nyei maengc, se maiv gorngv-baeqc nyei Tin-Hungh yiem dongh cor maanc gouv maanc doic wuov zanc laengz bun nyei maengc.  ",
    "1": "Yie, Baulo, zoux Tin-Hungh nyei bou yaac zoux Yesu Giduc nyei gong-zoh weic tengx Tin-Hungh ginv daaih nyei mienh sienx duqv henv, yaac bun ninh mbuo hiuv duqv zien leiz, dongh dorh mienh gan longx Tin-Hungh nyei zien leiz.  ",
    "4": "Tidatc aah! Yie fiev fienx bun meih, dongh weic mbuo lomh nzoih sienx Yesu, meih se dorngx yie nyei cien dorn. Tov Zaangc Diex Tin-Hungh caux mbuo nyei Njoux Ziouv Giduc Yesu ceix en ceix baengh orn bun meih. ",
    "6": "Jiu-baang nyei mienh gox oix zuqc zoux maiv maaih dorngx daanh nyei mienh, kungx longc nduqc dauh auv hnangv. Ninh nyei fu'jueiv yaac oix zuqc sienx Yesu, maiv bun mienh maaih dorngx nqemh ninh mbuo maiv muangx waac, bungx laangc nyei ceux sic.   ",
    "8": "Daaux nzuonx ninh oix zuqc maaih hnyouv zipv kaeqv, hnamv zoux kuv sic, haih zanv duqv ganh, zoux baengh fim nyei, cing-nzengc nyei, yaac haih gunv duqv ganh.  ",
    "9": "Ninh oix zuqc goux longx kaux duqv wuonv nyei zien doz, dongh doix mienh njaaux jiex nyei zien doz. Hnangv naaic ninh haih longc zien doz-leiz kuinx mienh yaac haih biux mengh bun ngaengc naaiv zien doz nyei mienh hiuv duqv ninh mbuo dorngc. ",
    "7": "Weic zuqc jiu-baang nyei mienh gox se Tin-Hungh nyei gunv gong mienh, ziouc maiv horpc zuqc maaih dorngx bun mienh daanh. Ninh maiv nzaeng-ngaengc, qiex maiv beqv, maiv hengx hopv diuv, maiv zoux ciouv, yaac maiv mauv zinh zoih.  ",
    "16": "Ninh mbuo gorngv ninh mbuo hiuv duqv Tin-Hungh mv baac ninh mbuo zoux nyei sic bun cing ninh mbuo maiv hiuv duqv ninh. Ninh mbuo se mienh youx mienh, maiv muangx waac yaac maiv puix zoux haaix nyungc kuv sic. "
  }
}
