le hox mbo am nyei guoqv liepc wuonv yaac henv nyei ziangh hoc
 ninh guangc ziouv nyei leiz latc
 baeqc fingx yaac gan jienv guangc
le hox mbo am zoux hungh da hmz hnyangx wuov hnyangx
 laaix ninh mbuo maiv ziepc zuoqv nyei gan ziouv
  i yipv nyei sisakv hungh daaih mborqv ye lu saa lem
maaih yietc cin nyic baeqv jaax mborqv jaax nyei maaz cie
 juqv waanc dauh geh maaz nyei baeng
 caux yiem i yipv gan ninh daaih nyei li mbie mienh
 su ki im mienh
 caux e ti o bie mienh camv
 haic
 zungv saauv maiv hingh
sisakv hungh caangv duqv yiem yu ndaa deic weih wuonv nyei zingh aengx daaih taux ye lu saa lem
wuov zanc douc waac mienh
 se mai aa
 mingh lorz le hox mbo am caux yu ndaa nyei zuangx bieiv zeiv
 laaix sisakv nyei jauv louc ninh mbuo gapv zunv yiem ye lu saa lem
 se mai aa gorngv mbuox ninh mbuo
ziouv hnangv naaiv nor gorngv mbuox meih mbuo
  meih mbuo guangc yie
 yie ziouc guangc meih mbuo zuqc yiem sisakv nyei buoz ndiev
i saa laa en nyei zuangx bieiv zeiv caux hungh diex nyiemc ganh zoux faix aengx gorngv
ziouv zoux duqv horpc
ziouv buatc ninh mbuo nyiemc ganh zoux faix
 se mai aa ziouc duqv zipv ziouv nyei waac
 ziouv  gorngv
yie buatc ninh mbuo nyiemc ganh zoux faix
 yie ziouc maiv mietc ninh mbuo
 zungv oix njoux deix ninh mbuo
 maiv qiex jiez taux daauh ziouc maiv bun sisakv mietc ye lu saa lem
mv baac ninh mbuo corc oix zuqc yiem ninh nyei buoz ndiev ziouc haih hiuv duqv fu sux yie caux fu sux ganh norm guoqv nyei mienh hnangv haaix nor ganh nyungc
i yipv nyei hungh
 sisakv
 ziouc daaih mborqv ye lu saa lem
 ninh zorqv yiem zaangc ziouv nyei biauv gu nyuoz caux hungh dinc gu nyuoz yietc zungv jaaix nyei ga naaiv
 ninh zorqv nyungc nyungc
 liemh saa lo morn zoux daaih nyei jiem torngv baaih
le hox mbo am hungh ziouc longc dongh siqv zoux torngv baaih div jiem torngv baaih jiu bun goux hungh dinc zuov gaengh nyei baeng bieiv
hungh diex haaix zanc bieqc zaangc ziouv nyei biauv
 goux hungh dinc nyei baeng dorh naaiv deix torngv baaih mingh
 nqa haav ninh mbuo aengx dorh nzuonx an jienv baeng zuov hungh dinc nyei dorngx
le hox mbo am nyiemc ganh zoux faix nyei ziangh hoc
 ziouv maiv qiex jiez ninh aqv
 maiv daan mbuoqc naaiv
 yu ndaa yaac duqv longx
le hox mbo am hungh yiem ye lu saa lem liepc ganh zoux hungh wuonv nyei
 le hox mbo am jiez gorn gunv wuov zanc
 hnyangx jeiv duqv feix ziepc yietv hnyangx
 ninh yaac yiem ye lu saa lem gunv ziepc cietv hnyangx
 ye lu saa lem se ziouv  yiem i saa laa en nyei zuangx fingx mbu ndongx ginv cuotv daaih weic liepc ninh nyei mengh
 le hox mbo am nyei maa se ammon mienh
 mbuox heuc naa aa maa
le hox mbo am zoux waaic sic
 weic zuqc ninh maiv liepc dingc hnyouv lorz ziouv
le hox mbo am zoux nyei sic yiem gorn taux setv mueiz
 fiev jienv douc waac mienh
 se mai aa
 nyei sou daan caux mangc zinh hoz wuov dauh itc ndo nyei sou daan
 le hox mbo am caux ye lo mbo am zanc zanc maaih mborqv jaax nyei sic
le hox mbo am guei seix mi aqv
 yaac zangx jienv yiem ndaawitv nyei zingh
 ninh nyei dorn
 aa mbi yaa
 nzipc jienv zoux hungh
