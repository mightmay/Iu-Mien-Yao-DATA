ndaawitv duqv yiem jienv ganh nyei hungh dinc
 ninh gorngv mbuox douc waac mienh
 naatan
mangc maah
 yie yiem jienv si ndaa zongh ndiangx nyei biauv mv baac ziouv nyei laengz ngaengc waac faang corc yiem ndopv liuh gu nyuoz
naatan dau ndaawitv
yiem meih nyei hnyouv meih oix zoux haaix nyungc
 gunv zoux maah
 weic zuqc tin hungh caux meih yiem
dongh wuov muonz naatan duqv zipv ziouv nyei waac gorngv
mingh mbuox yie nyei bou
 ndaawitv
  ziouv  hnangv naaiv nor gorngv
meih maiv dungx gomv biauv bun yie yiem oc
yiem yie dorh i saa laa en mienh cuotv i yipv deic bung taux ih hnoi yie maiv yiem jiex yietc norm biauv
 yie yiem jiex yietc norm ndopv liuh ciangv suiv jiex ganh norm ndopv liuh ciangv
 yiem yietc norm dorngx suiv jiex ganh norm dorngx
da faanh yie caux i saa laa en nyei zuangx mienh suiv jiex nyei dorngx
 yie maiv duqv mbuox jiex i saa laa en nyei domh jien
 dongh yie paaiv ziangx goux yie nyei baeqc fingx nyei haaix dauh
meih weic haaix diuc maiv longc si ndaa zongh ndiangx ceix norm biauv bun yie
ih zanc mbuox yie nyei bou
 ndaawitv
  nernh jiex nyei ziouv  hnangv naaiv nor gorngv
yie zorqv meih yiem yungh ciangv bungx ba gi yungh nyei ziangh hoc cuotv daaih
 liepc meih zoux yie nyei baeqc fingx
 i saa laa en mienh
 nyei hungh
maiv gunv meih mingh haaix
 yie caux meih yiem
 yiem meih nyei wuov ndaangc maengx nyei yietc zungv win wangv yie pai guangc mi aqv
 yie oix bun meih duqv mengh dauh hlo
 ndongc lungh ndiev maaih mengh dauh hlo jiex nyei mienh
yie oix bun norm dorngx yie nyei baeqc fingx
 i saa laa en mienh yiem
 yaac liepc ninh mbuo yiem wuov weic benx ninh mbuo ganh nyei dorngx
 maiv zuqc aengx hnyouv lunc
 mienh waaic mienh yaac maiv duqv aengx daaih hoic ninh mbuo hnangv zinh ndaangc wuov nor
yaac maiv hnangv yie paaiv domh jien gunv i saa laa en mienh nyei ziangh hoc
 yie yaac oix hingh jiex meih nyei yietc zungv win wangv
+ maiv daan mbuoqc naaiv
 yie yaac mbuox meih
 ziouv  oix ceix hoz doic zeiv fun bun meih
meih nyei hnoi nyieqc buangv
 meih guei seix wuov zanc
 yie oix bun meih nyei dorn
 se meih ganh nyei cien dorn
 duqv nzipc jienv meih zoux hungh
 yie yaac oix liepc ninh nyei guoqv wuonv
ninh zungv oix gomv norm biauv bun yie yiem
 yie yaac oix liepc ninh nyei weic taux yietc liuz
yie oix zoux ninh nyei die
 ninh yaac oix zoux yie nyei dorn
 yie oix yietc liuz ziepc zuoqv nyei hnamv ninh
 maiv zorqv nzuonx hnangv yie zorqv nzuonx
 maiv hnamv dongh zoux hungh ndaangc meih wuov dauh saulo
yie zungv oix liepc ninh yietc liuz gunv yie nyei baeqc fingx caux yie nyei guoqv
 ninh nyei hungh weic zungv oix liepc taux yietc liuz
naatan zorqv tin hungh laauc yaangh bun ninh naaiv deix yietc zungv sic gorngv mbuox ndaawitv
ndaawitv hungh ziouc bieqc mingh zueiz jienv ziouv nyei nza hmien gorngv
o ziouv  tin hungh aac
 yie se dongh haaix dauh
 yie nyei hmuangv doic yaac funx benx haaix nyungc
 meih cingx daaih zoux ndongc naaiv longx bun yie
o tin hungh aac
 ziux meih mangc
 naaiv se faix fiuv sic
 meih yaac gorngv taux meih nyei bou nyei hoz doic zeiv fun
 o ziouv  tin hungh aac
 meih mangc yie hnangv yie zoux dauh hlo jiex nyei mienh
meih ndongc naaiv taaih meih nyei bou
 yie
 ndaawitv
 haih jaa gorngv haaix nyungc
 weic zuqc meih hiuv duqv yie
 meih nyei bou
o ziouv aac
 weic meih nyei bou yaac ziux meih ganh nyei eix
 meih zoux naaiv deix yietc zungv hlo haic nyei sic
 yaac laauc yaangh naaiv deix yietc zungv hlo haic nyei sic cuotv daaih
o ziouv aac
 ziux yie mbuo ganh nyei m normh haiz
 maiv maaih haaix dauh hnangv meih
 cuotv liuz meih
 maiv maaih ganh dauh tin hungh
aengx maaih haaix fingx hnangv meih nyei baeqc fingx
 i saa laa en mienh
 yiem lungh ndiev se dongh naaiv fingx
 tin hungh zuoqc nzuonx zoux ganh nyei baeqc fingx
 weic bun meih ganh duqv mengh dauh hlo
 meih yaac zoux domh mbuoqc horngh nyei sic
 zunc cuotv ganh fingx mienh yiem meih nyei baeqc fingx nyei wuov ndaangc maengx biaux cuotv i yipv
meih bun i saa laa en mienh yietc liuz zoux meih ganh nyei baeqc fingx
 o ziouv aac
 meih duqv zoux ninh mbuo nyei tin hungh
o ziouv aac
 tov zorqv meih weic yie
 meih nyei bou
 caux yie nyei zeiv fun laengz nyei waac liepc wuonv taux yietc liuz
 tov meih ei jienv meih gorngv nyei waac zoux
meih nyei mengh ziouc liepc wuonv yaac maaih mienh yietc liuz ceng weih hlo
 ninh mbuo ziouc gorngv
  nernh jiex nyei ziouv  se gunv i saa laa en nyei tin hungh
 ninh zoux i saa laa en nyei tin hungh
  ndaawitv nyei douh zong yaac duqv yiem meih nyei nza hmien liepc wuonv
yie nyei tin hungh aac
 meih laauc yaangh bun yie
 meih nyei bou
 hiuv duqv meih oix liepc yie nyei hoz doic zeiv fun
 weic naaiv yie
 meih nyei bou
 daamv hlo nyei yiem meih nyei nza hmien daux gaux
ziouv  aac
 meih se tin hungh
 meih laengz naaiv deix longx nyei sic bun yie
 meih nyei bou
weic naaiv tov meih a hneiv ceix fuqv bun yie
 meih nyei bou
 nyei zeiv fun weic bun ninh mbuo yietc liuz duqv yiem meih nyei nza hmien
 ziouv  aac
 meih zungv ceix fuqv bun ninh mbuo yaac oix ceix fuqv ninh mbuo taux yietc liuz
