hnangv naaiv
 da yietv yie kuinx meih oix zuqc tengx maanc mienh tov tin hungh
 oix zuqc weic ninh mbuo daux gaux
 jouh tin hungh
 laengz zingh tin hungh
yaac oix zuqc weic zuangx hungh diex caux yietc zungv zoux hlo gunv baeqc fingx wuov deix daux gaux
 bun mbuo maiv maaih sic
 taaix baengh nyei yiem
 ziouc haih longx longx nyei zaangc tin hungh
 laanh yaac taaih laanh
hnangv naaiv daux gaux se longx nyei
 yaac horpc mbuo nyei njoux ziouv tin hungh
tin hungh oix maanc mienh duqv njoux yaac oix ninh mbuo hiuv duqv zien leiz
weic zuqc maaih nduqc dauh tin hungh hnangv
 yaac maaih nduqc dauh yiem tin hungh caux mienh mbu ndongx zoux mbu ndongx mienh
 se giduc yesu
 dongh benx baamh mienh wuov dauh
giduc yesu siev ninh ganh nyei maengc weic zuoqc maanc mienh nzuonx
 taux horpc nyei ziangh hoc ninh hnangv naaiv nor zoux bun cing tin hungh oix maanc mienh duqv njoux
weic naaiv tin hungh paaiv yie zoux zunh doz mienh yaac paaiv yie zoux gong zoh
 zoux fin saeng njaaux maanc fingx janx sienx yesu
 yaac hiuv duqv zien leiz
 naaiv yie maiv gorngv baeqc
 yie gorngv zien nyei
yie oix yiem norm norm dorngx nyei m jangc dorn sung jiez cing nzengc nyei buoz daux gaux
 yaac maiv qiex jiez
 maiv nzaeng jaax
yie yaac oix m sieqv dorn zuqv zong horngh lui houx
 maiv dungx zorng weic saaix liangz mienh
 yaac maiv dungx gitv mba biei mbinz
 fai longc jaaix nyei la bieiv zou
 fai jiem
 fai longc jaaix haic nyei lui houx zorng sin
m sieqv dorn oix zuqc zoux kuv sic weic zorng ganh
 naaiv se puix nyiemc sienx tin hungh nyei m sieqv dorn zoux nyei sic
hoqc doz leiz nyei ziangh hoc
 m sieqv dorn oix zuqc nzieqc nzingz yaac hnyouv suonc nyei
yie maiv bun m sieqv dorn njaaux fai longc hatc maaz gunv m jangc dorn
 m sieqv dorn oix zuqc nzieqc nzingz nyei
weic zuqc tin hungh zeix aa ndam ndaangc
 nqa haav cingx zeix haawaa
zuqc nduov nyei se maiv zeiz aa ndam
 zuqc nduov nyei se m sieqv dorn
 ninh ziouc baamz zuiz aqv
mv baac weic zuqc m sieqv dorn yungz gu nguaaz
 se gorngv zanc zanc sienx longx
 maaih hnyouv hnamv mienh
 zoux cing nzengc yaac gunv duqv ganh
 ninh mbuo ziouc duqv njoux
