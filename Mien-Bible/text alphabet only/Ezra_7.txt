naaiv deix sic jiex liuz
 nqa haav camv hnyangx aan taa se sitv zoux jienv besie hungh nyei hnyangx daauh
 e saa laa daaih taux ye lu saa lem zingh
 e saa laa zoux se lai aa nyei dorn
 se lai aa zoux aa saa li yaa nyei dorn
 aa saa li yaa zoux hin ki yaa nyei dorn
hin ki yaa zoux sanlum nyei dorn
 sanlum zoux saax ndokc nyei dorn
 saax ndokc zoux aa hi tupv nyei dorn
aa hi tupv zoux aa maa li yaa nyei dorn
 aa maa li yaa zoux aa saa li yaa nyei dorn
 aa saa li yaa zoux me laa yotv nyei dorn
maa laa yotv zoux se laa hi yaa nyei dorn
 se laa hi yaa zoux utc si nyei dorn
 utc si zoux mbukc ki nyei dorn
mbukc ki zoux aa mbi qu waa nyei dorn
 aa mbi qu waa zoux fi ne hatc nyei dorn
 fi ne hatc zoux e le aa saa nyei dorn
 e le aa saa zoux aalon domh sai mienh nyei dorn
dongh naaiv dauh e saa laa yiem mbaa mbi lon mingh ye lu saa lem
 ninh zoux fin saeng
 hiuv duqv toux ziouv
 i saa laa en mienh nyei tin hungh
 jiu bun mose nyei leiz latc
 ziouv
 e saa laa nyei tin hungh
 caux e saa laa yiem
  hungh diex ziouc ziux ninh tov nyei nyungc nyungc jiu bun ninh
aan taa se sitv zoux hungh da cietv hnyangx wuov hnyangx
 maaih deix i saa laa en mienh
 sai mienh
 lewi mienh
 baaux nzung nyei mienh
 zuov gaengh nyei mienh caux zaangc tin hungh nyei biauv nyei bou
 duqv caux jienv mingh ye lu saa lem
aan taa se sitv zoux hungh da cietv hnyangx hmz hlaax
 e saa laa mingh taux ye lu saa lem mi aqv
wuov hnyangx zih hlaax saeng yietv e saa laa yiem mbaa mbi lon cuotv jauv
 hmz hlaax saeng yietv ziouc taux ye lu saa lem weic zuqc tin hungh za gengh caux ninh yiem
e saa laa longc hnyouv hoqc longx ziouv nyei leiz latc yaac ei jienv zoux
 ninh aengx njaaux wuov deix leiz latc caux leiz i saa laa en mienh
naaiv se aan taa se sitv hungh jiu bun e saa laa nyei sou
 e saa laa zoux sai mienh yaac zoux fin saeng
 hiuv duqv toux ziouv jiu bun i saa laa en mienh nyei lingc caux leiz
sou hnangv naaiv nor fiev
 yie
 aan taa se sitv
 maanc hungh nyei hungh
 bun taux e saa laa sai mienh
 njaaux lungh zaangc tin hungh nyei leiz latc nyei fin saeng
ih zanc yie njiec lingc gorngv yiem yie nyei guoqv
 da faanh haaix dauh i saa laa en mienh
 fai sai mienh fai lewi mienh maaih hnyouv oix mingh ye lu saa lem nor
 caux meih mingh duqv nyei
hungh diex caux ninh nyei siec dauh caangh laangh nyei mienh cai meih mingh zaah naaic yu ndaa deic caux ye lu saa lem zingh nyei mienh gan meih nyei tin hungh nyei leiz latc
 dongh jiu bun meih nyei leiz latc
 zeiz fai maiv zeiz
meih yaac oix zuqc dorh yie
 hungh diex
 caux yie nyei caangh laangh mienh cuotv fim fongc horc nyei jiem nyaanh mingh bun yiem ye lu saa lem
 i saa  laa en mienh nyei tin hungh
aengx dorh jienv yiem mbaa mbi lon saengv haih siou duqv daaih nyei yietc zungv jiem nyaanh
 yaac dorh baeqc fingx caux sai mienh cuotv fim fongc horc nyei ga naaiv bun yiem ye lu saa lem
 ninh mbuo nyei tin hungh nyei biauv
meih oix zuqc za gengh longc naaiv deix nyaanh maaiz ngongh gouv
 ba gi yungh gouv
 ba gi yungh dorn
 caux yietc njiec ziec nyei laangh ziqc caux ciev ziec nyei ga naaiv
 meih oix zuqc yiem ye lu saa lem
 meih mbuo nyei tin hungh nyei biauv nyei ziec dorngh ziec
zengc njiec nyei jiem nyaanh
 meih caux meih nyei gorx youz buatc horpc zuqc hnangv haaix nor longc
 gunv hnangv wuov nor longc aqv
 ziux meih mbuo nyei tin hungh nyei eix
yiem zaangc tin hungh nyei biauv longc fu sux tin hungh nyei yietc zungv jaa sic jiu bun meih mi aqv
 meih oix zuqc dorh mingh ye lu saa lem fungx bun tin hungh
se gorngv yiem meih nyei tin hungh nyei biauv corc maaih haaix nyungc qiemx zuqc longc yaac oix zuqc lorz nor
 gunv longc hungh diex nyei nyaanh maaiz oc
ih zanc yie
 aan taa se sitv hungh
 njiec lingc mbuox yu fe ditc ndaaih mba hnoi ndortv maengx nyei goux nyaanh nyei zuangx jien
 oix zuqc ziepc zuoqv nyei tengx e saa laa sai mienh
 njaaux lungh zaangc tin hungh nyei leiz latc nyei fin saeng
 ninh tov haaix nyungc oix zuqc bun
dingc ziangx haih bun duqv taux nyei nyaanh i cin yietc baeqv joih
 mbiauh witv yietc cin yietc baeqv tongv
 a ngunc diuv i waanc i cin gorngc
 ga lanv youh i waanc i cin gorngc
 nzauv maiv maaih soux mouc
da faanh lungh zaangc tin hungh hnangv haaix nor paaiv
 oix zuqc hnangv wuov nor zoux weic lungh zaangc tin hungh nyei biauv
 weic bun ninh maiv nouz hungh diex caux zuangx hungh dorn nyei guoqv
yie yaac oix bun meih mbuo hiuv duqv meih mbuo maiv maaih leiz siou haaix dauh sai mienh
 lewi mienh
 baaux nzung nyei mienh
 zuov gaengh nyei mienh
 zoux zaangc tin hungh nyei biauv nyei bou fai yiem wuov norm biauv zoux haaix nyungc gong nyei mienh nyei korx zinh fai nzou zinh
e saa laa aac
 meih oix zuqc longc tin hungh ceix bun meih nyei cong mengh
 orn gunv sic jien caux siemv zuiz jien gunv yu fe ditc ndaaih mba hnoi ndortv maengx nyei baeqc fingx
 da faanh hiuv duqv meih nyei tin hungh nyei leiz latc wuov deix mienh
 haaix dauh maiv hiuv naaiv deix leiz latc meih mbuo yaac oix zuqc njaaux
se gorngv haaix dauh maiv gan meih nyei tin hungh nyei leiz latc
 yaac maiv muangx hungh diex nyei lingc nor
 ndongc haaix zungv oix zuqc dingc zuiz zuqc daix daic
 fai zunc cuotv deic bung
 fai zorqv nzengc ninh mbuo nyei zinh zoih
 fai wuonx jienv loh
e saa laa gorngv
ceng ziouv
 yie mbuo nyei ong taaix nyei tin hungh
 bun hungh diex nyei eix nqoi
 hnangv naaiv nor taaih zaangc ziouv nyei biauv yiem wuov ye lu saa lem
ziouv ceix en bun yie duqv hungh diex caux hungh diex nyei caangh laangh mienh caux maaih hungh lingc
 maaih hatc maaz nyei domh jien a hneiv yie
 weic zuqc ziouv
 yie nyei tin hungh
 caux yie yiem
 yie cingx daaih bungx laangc nyei heuc i saa laa en mienh nyei bieiv zeiv gapv zunv caux jienv yie mingh ye lu saa lem aqv
