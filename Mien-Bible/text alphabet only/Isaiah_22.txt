naaiv se gorngv hinc yaangh nyei horngz nyei waac
 meih mbuo maaih haaix nyungc sic cuotv meih mbuo yietc zungv cingx faaux biauv ngorh
meih mbuo nyei mungv maaih mbui nyei qiex buangv nzengc
 maaih mbiouh mbiouh
 nauc nyitc nyei zingh aah
 yiem meih mbuo mbu ndongx zuqc daix nyei mienh
 maiv zeiz zuqc nzuqc ndaauv daix
 yaac maiv zeiz weic mborqv jaax daic
meih mbuo nyei yietc zungv jien lomh nzoih biaux
 liemh juang zinx maiv duqv buonv yaac zuqc zorqv mi aqv
 maiv gunv biaux mingh ndongc haaix go
 da faanh lorz buatc nyei
 meih mbuo yietc zungv zuqc zorqv mi aqv
weic naaiv yie gorngv
maiv dungx mangc yie aqv
 weic yie nyei baeqc fingx zuqc mietc
 bun yie hnyouv mun nyei nyiemv
 maiv dungx guangc qaqv orn yie nyei hnyouv aqv
weic zuqc ziouv
 nernh jiex nyei tin hungh
 maaih norm hnoi bun hinc yaangh nyei horngz maaih mienh mbiouh mbiouh nyei
 maaih ceux lunc nyei
 maaih caaiv nyei sic
 zingh laatc oix zuqc mborqv mbaang
 maaih heuc nyei qiex mbui aengv taux mbong
elaam dorh jienv forng ndongh
 aengx maaih mborqv jaax nyei maaz cie caux geh maaz baeng
 ki aa zorqv cuotv torngv baaih
meih mbuo gauh longx jiex nyei horngz maaih mborqv jaax nyei maaz cie buangv nzengc
 geh maaz baeng yaac mingh yiem jienv zingh gaengh ndaangc
tin hungh zorqv nqoi torngv yu ndaa nyei ga naaiv
 taux wuov hnoi meih mbuo ziouc yiem maaih mbuox heuc gemh wuov norm biauv
 zorqv mborqv jaax nyei wuoqc ginc cuotv
meih mbuo buatc ndaawitv nyei zingh nyei zingh laatc tong ziex norm dorngx
 meih mbuo yaac siou wuom yiem wuov ndiev nyei wuom domh
meih mbuo saauv yiem ye lu saa lem nyei biauv
 yaac caeqv biauv weic longc zorc zingh laatc
yiem i bung zingh laatc mbu ndongx ninh mbuo zoux norm dorngx weic siou loz wuom domh nyei wuom
 mv baac meih mbuo maiv kaux zoux cuotv naaiv deix sic nyei tin hungh
 meih mbuo maiv jangx loz hnoi daav cuotv naaiv nyungc za eix wuov dauh
yiem wuov hnoi
 ziouv
 nernh jiex nyei tin hungh
  heuc meih mbuo nyiemv duqv nzauh nyei
 teix m nqorngv njang
 zuqv la maah ndie cou
daaux nzuonx
 maaih njien youh nauc nyitc
 daix ngongh daix ba gi yungh
 nyanc orv
 hopv a ngunc diuv
 meih mbuo gorngv
gunv nyanc gunv hopv weic zuqc njang hnoi yie mbuo daic aqv
nernh jiex nyei ziouv ganh hnangv naaiv nor gorngv bun yie muangx
naaiv deix zuiz yie ndongc haaix zungv maiv guangc taux meih mbuo daic
 naaiv se ziouv
 nernh jiex nyei tin hungh
  gorngv nyei waac
ziouv
 nernh jiex nyei tin hungh
 hnangv naaiv nor gorngv
mingh aqv
 mingh lorz gunv hungh dinc nyei domh jien
 se mingh lorz sepv naa gorngv mbuox ninh
meih maaih haaix nyungc leiz yiem naaiv
 maaih meih nyei haaix dauh mienh yiem naaiv meih cingx yiem naaiv weic ganh zuqc norm zouv
 meih yiem naaiv hlang nyei dorngx zuqc zouv
 se zuqc la bieiv weic zoux meih ganh nyei zouv
+ o meih naaiv dauh mienh henv mienh aah
   ziouv oix longc domh qaqv zoi meih guangc
 ninh oix zorqv meih nanv zietc
zorqv meih njunh jienv hnangv norm ga naaiv junh nyei
 aengx zoi bieqc norm hlo
 jangv nyei deic bung
 yiem naaic meih ziouc daic
 meih nyei njang laangc nyei maaz cie yaac oix zuqc guangc jienv naaic
 meih se bun meih nyei ziouv nyei biauv zong mienh zuqc nyaiv
yie oix zunc meih cuotv zoux jien nyei mengh
 oix tuix meih cuotv maiv duqv zoux jien
wuov hnoi yie oix heuc yie nyei bou
 hin ki yaa nyei dorn
 e li yaa kim
 daaih
yie oix zorqv meih nyei lui ndaauv bun ninh zuqv
 aengx zorqv meih sai jaaiv nyei ndie tengx ninh sai jienv
 yie yaac oix zorqv meih nyei hatc maaz jiu bun ninh
 ninh ziouc zoux hnangv die weic ye lu saa lem mienh caux yu ndaa nyei zeiv fun
yie oix zorqv ndaawitv nyei zeiv fun nyei forv zeih jiu bun ninh
 ninh koi
 maiv maaih haaix dauh guon
 ninh guon
 maiv maaih haaix dauh koi
yie oix bun ninh yiem duqv wuonv nyei
 hnangv longc ndiangx ding ding jienv wuonv nyei dorngx nor
 weic ninh zoux nyei sic
 mienh ziouc taaih ninh nyei douh zong
ninh nyei douh zong mienh yietc zungv dorn sieqv zeiv fun oix bangc ninh hnangv fiuv jaa dorngx
 se diuv zaanv caux diuv gorngc
 kuangx jienv ninh
nernh jiex nyei ziouv gorngv
taux wuov hnoi
 ding jienv wuonv nyei dorngx nyei ndiangx ding ziouc zuqc gaatv ndutv mingh
 ndortv ga ndiev ndau
 kuangx jienv ndiangx ding nyei ga naaiv ziouc zuqc pai njiec nzengc
 weic zuqc naaiv se ziouv gorngv nyei waac
