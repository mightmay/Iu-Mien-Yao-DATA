ziouv  gorngv mbuox mose
oix zuqc mbuox i saa laa en nyei zuangx mienh
  meih mbuo oix zuqc cing nzengc weic zuqc yie
 ziouv
 meih mbuo nyei tin hungh
 se cing nzengc
+ meih mbuo gorqv mienh oix zuqc tongx nimc ganh nyei diex maac
 yaac oix zuqc gan longx yie nyei norm norm dingh gong hnoi
 yie se ziouv
 meih mbuo nyei tin hungh
+ maiv dungx guangc yie aengx zaangc miuc fangx
 yaac maiv dungx dox miuc fangx daaih weic ganh baaix
 yie se ziouv
  meih mbuo nyei tin hungh
+ meih mbuo fongc horc ziec weic jiu tong nyei ga naaiv bun ziouv nyei ziangh hoc
 oix zuqc zoux horpc weic bun ziouv  a hneiv zipv
ziec nyei ga naaiv oix zuqc yiem ziec wuov hnoi nyanc
 fai da nyeic hnoi
 taux da faam hnoi maaih zengc nyei nor
 oix zuqc buov guangc
taux da faam hnoi corc aengx nyanc
 naaiv deix ga naaiv maaih uix aqv
 ziouv yaac maiv zipv naaiv deix fongc horc nyei ga naaiv
haaix dauh nyanc naaiv deix ziec nyei ga naaiv zungv oix zuqc ndaam ninh ganh nyei zuiz
 weic zuqc ninh zoux bun ziouv nyei cing nzengc ga naaiv maaih uix
 wuov dauh yiem ninh nyei mienh mbu ndongx oix zuqc pai guangc
+ meih mbuo gaatv mbiauh
 maiv dungx gaatv taux jomc ndeic hlen
 yaac maiv dungx nzauz mbiauh ndortv
maiv dungx gaeqv nzengc yiem a ngunc huingx nyei biouv
 yaac maiv dungx nzauz a ngunc biouv ndortv
 oix zuqc liouh bun mienh jomc mienh aengx caux meih mbuo yiem nyei ganh fingx mienh
 yie se ziouv
  meih mbuo nyei tin hungh
+ maiv dungx zoux zaqc
+ maiv dungx gorngv baeqc
+ maiv dungx laanh nduov laanh
+ maiv dungx ziangv jienv yie nyei mbuox laengz waac mv baac jaav nyei
 ziouc baaic zuqc meih nyei tin hungh nyei mbuox
 yie se ziouv
+ maiv dungx kuei mienh fai caangv mienh nyei ga naaiv
+ maiv dungx liouh cingv daaih zoux gong nyei mienh nyei gong zinh jiex muonz
+ maiv dungx zioux m normh ndung nyei mienh
 yaac maiv dungx zorqv ga naaiv an jauv bun m zing maengh nyei mienh ndiqv zuqc ndorpc
 oix zuqc gamh nziex
 taaih meih nyei tin hungh
 yie se ziouv
+ oix zuqc baengh fim nyei siemv zuiz mbenc sic
 yaac maiv dungx kungx bouc mienh jomc mienh fai kungx tengx mienh maaih mienh
 oix zuqc baengh fim nyei siemv mienh
+ maiv dungx yiem meih nyei mienh mbu ndongx jiex naaiv jiex wuov gorngv waac huv
+ yaac maiv dungx zoux haaix nyungc hoic mienh nyei maengc
 yie se ziouv
+ maiv dungx yiem hnyouv nzorng meih nyei gorx youz
 zungv oix zuqc mingh kuinx ninh weic bun ganh maiv zuqc caux ninh ndaam zuiz
+ maiv dungx jaauv siouh fai nipc win ganh nyei gorx youz
 zungv oix zuqc hnamv mienh hnangv hnamv ganh nor
 yie se ziouv
+ meih mbuo oix zuqc ei nzengc yie nyei lingc
+ maiv dungx bun meih nyei yietc nyungc saeng kuv zorpc da nyeic nyungc nyei buonv
+ maiv dungx longc i nyungc nyim juangc nzong ndeic zuangx
+ maiv dungx zuqv longc i nyungc suix zorpc jienv zoux daaih nyei lui houx
+ se gorngv maaih dauh m jangc dorn bueix dauh nouh beiz
 wuov dauh nouh beiz yaac maaih mienh gorngv ziangh ninh mi aqv
 mv baac maiv gaengh duqv zuoqc
 maiv gaengh duqv bungx nqoi
 oix zuqc zaah mangc ninh mbuo nyei sic
 yaac maiv dungx daix ninh mbuo
 weic zuqc wuov dauh nouh beiz maiv gaengh duqv bungx nqoi
mv baac wuov dauh m jangc dorn oix zuqc dorh dauh ba gi yungh gouv taux wuic buangh ndopv liuh nyei gaengh ndaangc weic zoux dorngc nyei zuiz ziec bun ziouv
sai mienh ziouc longc wuov dauh ba gi yungh gouv yiem ziouv nyei nza hmien ziec tengx ninh fiqv ninh zoux dorngc nyei zuiz
 ninh nyei zuiz ziouc duqv guangc liuz aqv
+ meih mbuo bieqc kaa naa an deic bung zuangx haaix nyungc biouv
 oix zuqc gec buo hnyangx
 maiv dungx nyanc
da feix hnyangx ziangh nyei biouv yietc zungv se cing nzengc nyei
 oix zuqc fongc horc weic ceng ziouv
mv baac da hmz hnyangx meih mbuo nyanc naaiv deix ndiangx nyei biouv duqv aqv
 hnangv naaiv zoux
 ndiangx ziouc ziangh biouv camv jienv faaux
 yie se ziouv
 meih mbuo nyei tin hungh
+ maiv dungx nyanc corc maaih nziaamv yiem jienv nyei orv
+ maiv dungx mbouv guaax fai zoux haaix nyungc mienv
+ maiv dungx japv meih mbuo nyei mba biei baengh nyei huing gormx m nqorngv
mienh daic yaac maiv dungx weic ninh mbuo gaatv ganh nyei sin fai nziepv biangh
 yie se ziouv
+ maiv dungx baaic meih mbuo nyei sieqv
 aapv zoux maaic buonv sin nyei mienh
 nziex ziangh norm deic bung nyei mienh haih benx maaic buonv sin nyei jauv
 deic bung ziouc maaih waaic sic buangv nzengc
+ oix zuqc gan longx yie nyei norm norm dingh gong hnoi
 yaac oix zuqc taaih yie nyei singx dinc
 yie se ziouv
+ maiv dungx mingh lorz mienh tengx gaanv hei fai mbouv guaax
 hnangv naaiv zoux meih mbuo ziouc laaix ninh mbuo maaih uix
 yie se ziouv
  meih mbuo nyei tin hungh
+ yiem mienh gox mienh nyei nza hmien oix zuqc souv jiez sin
 oix zuqc taaih hnyangx jeiv hlang nyei mienh
 yaac oix zuqc gamh nziex meih mbuo nyei tin hungh
 yie se ziouv
+ se gorngv maaih ganh fingx mienh caux meih mbuo yiem meih mbuo nyei deic bung
 maiv dungx zoux doqc ninh
oix zuqc funx yiem meih mbuo mbu ndongx nyei ganh fingx mienh caux buonv deic mienh fih hnangv
 yaac oix zuqc hnamv ninh hnangv hnamv ganh nor
 weic zuqc zinh ndaangc meih mbuo yiem i yipv deic bung zoux ganh fingx mienh
 yie se ziouv
  meih mbuo nyei tin hungh
+ meih mbuo ndorqc fai nziang fai hlaau haaix nyungc
 maiv dungx kuei haaix dauh
nziangx oix zuqc horpc
 nziangx dorh oix zuqc horpc
 hlaau nyei ga naaiv yaac oix zuqc horpc
 yie se ziouv
  meih mbuo nyei tin hungh
 dongh dorh meih mbuo yiem i yipv deic bung cuotv daaih wuov dauh
+ oix zuqc gan longx yie nyei yietc zungv lingc caux diuh diuh leiz
 oix zuqc ei jienv zoux nzengc
 yie se ziouv
   +
