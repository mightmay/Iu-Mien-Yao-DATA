i saa laa en nyei zeiv fun aah
 muangx gaax ziouv gorngv mbuox meih mbuo nyei waac
ziouv  hnangv naaiv gorngv
maiv dungx zuotc ganh guoqv mienh nyei jauv
 fai gamh nziex yiem lungh cuotv nyei jangx hoc maiv gunv wuov deix guoqv nyei mienh gamh nziex
weic zuqc maanc fingx nyei leiz fingx se jaav nyei
 ninh mbuo yiem lomc goix diuh ndiangx
 zaangc mienh yaac longc bouv zoux cuotv fangx
ninh mbuo longc jiem longc nyaanh zorng jienv aengx longc ding caux zueih ding jienv
 weic bun maiv haih dongz
ninh mbuo nyei miuc fangx hnangv maaz nyienh an guaa wuom ndeic
 maiv haih gorngv waac
 ninh mbuo maiv haih yangh jauv ziouc oix zuqc gaeng jienv mingh
 maiv dungx gamh nziex ninh mbuo weic zuqc ninh mbuo maiv haih zoux haaix nyungc hoic
 yaac maiv haih zoux haaix nyungc longx
o ziouv aac
 maiv maaih haaix dauh ndongc meih
 meih za gengh zoux hlo
 meih nyei mengh maaih qaqv hlo haic
maanc guoqv nyei hungh aah
 maaih haaix dauh maiv oix taaih meih
 weic zuqc meih puix duqv mienh taaih
 yiem zuangx guoqv nyei zuangx cong mengh mienh caux hungh diex mbu ndongx
 maiv maaih haaix dauh hnangv meih
ninh mbuo hngongx
 maiv hiuv haaix nyungc
 miuc fangx njaaux nyei kungx benx ndiangx hnangv
nyaanh daav daaih benx yietc kuaaiv yietc kuaaiv yiem taansitv dorh daaih
 yaac maaih yiem ufaatv daaih nyei jiem
 benx zaangc mienh zoux nyei gong caux jiem zaangc nyei buoz dauh zoux daaih nyei
 miuc fangx nyei lui setv luoqc caux setv mbuov
 yietc zungv se zaangc mienh nyei buoz dauh zoux
mv baac ziouv se zien tin hungh
 se ziangh jienv nyei tin hungh
 yietc liuz yiem nyei hungh
 ninh yietv nouz
 ndau ziouc dongz nzengc
 ninh qiex jiez
 maanc guoqv diev maiv hingh
meih oix zuqc hnangv naaiv mbuox ninh mbuo
  maiv zeiz zeix lungh zeix ndau nyei zienh
 zungv oix zuqc yiem ndau beih
 yiem lungh ndiev
 zuqc mietc nzengc
se tin hungh longc ninh nyei qaqv zeix ndau
 longc ninh nyei cong mengh liepc baamh gen
 longc ninh mengh baeqc nyei jauv corng lungh
ninh yietv cuotv qiex
 yiem wuov lungh maaih wuom nyei qiex mbui zoz zoz nyei
 ninh bun mouc yiem lungh gorn faaux
 ninh bun mba lingc gan mbiungc
 yaac bun nziaaux yiem ninh siou nyei dorngx cuotv daaih
dauh dauh baamh mienh se hngongx nyei
 maiv maaih wuonh zaang
 mouz dauh jiem zaangc weic ninh mbuo zoux nyei miuc fangx zuqc nyaiv
 weic zuqc ninh nyei miuc fangx se jaav nyei
 maiv maaih yietc deix qiex tauv
naaiv deix miuc fangx maiv maaih jaax zinh
 zoux daaih benx nduov mienh nyei ga naaiv hnangv
 taux ninh mbuo zuqc dingc zuiz nyei ziangh hoc ninh mbuo ziouc zuqc mietc
yaakopv nyei buonc maiv hnangv naaiv deix
 weic zuqc ninh se zeix maanc muotc wuov dauh
 i saa laa en se ninh nzipc daaih nyei fingx
 ninh nyei mbuox heuc nernh jiex nyei ziouv
meih mbuo zuqc weih jienv nyei mienh aah
 siou meih mbuo an jienv ndau nyei ga naaiv
weic zuqc ziouv  hnangv naaiv gorngv
mangc maah
 yie oix zoi yiem naaiv norm deic bung nyei mienh cuotv mingh
 yie oix bun ninh mbuo zuqc kouv weic bun ninh mbuo gengh hiuv duqv hnangv haaix nor
yie kouv aqv
 weic yie zuqc mun
 yie zuqc mun duqv siang haic
 mv baac yie gorngv
zien nyei
 naaiv yie zuqc hnyouv nzauh kouv
 yie yaac oix zuqc diev jienv
yie nyei ndopv liuh baaic waaic mi aqv
 yie nyei yietc zungv hlaang dangx nzengc
 yie nyei fu jueiv leih nqoi yie mingh
 maiv maaih ninh mbuo aqv
 maiv maaih haaix dauh aengx corng yie nyei ndopv liuh
 aengx laangc yie nyei mbaeqc gaengh ndie
weic zuqc goux ba gi yungh nyei mienh hngongx haic
 ninh mbuo yaac maiv naaic ziouv
  weic naaiv ninh mbuo maiv duqv longx jienv faaux
 ninh mbuo nyei ba gi yungh guanh yietc zungv yaac nzaanx nzengc
muangx maah
 naaic benx waac nziaaux
 mangc maah
 daaih taux aqv
 maaih lunc nyei qiex mbui yiem baqv bung cuotv daaih weic bun yu ndaa nyei zingh zuqc baaic huaang
 benx hieh juv yiem nyei dorngx
ziouv aac
 yie hiuv duqv mienh nyei jauv maiv zeiz sueih ninh ganh
 se maiv zeiz yangh jauv nyei mienh haih dingc ninh nyei zaux mbiec
ziouv aac
 tov zorc yie dorngc nyei dorngx ziux horpc zuqc zoux nyei
 maiv zeiz qiex jiez jienv zoux
 nziex meih bun yie zutc mi aqv
tov bun meih nyei ga qiex baetv cuotv njiec maiv hiuv duqv meih wuov deix guoqv nyei mienh
 yaac njiec maiv heuc meih nyei mbuox nyei fingx fingx
 weic zuqc ninh mbuo naqv yaakopv
 maiv daan naqv nzengc
 mietc nzengc
 ninh mbuo zungv baaic huaang ninh yiem nyei dorngx
