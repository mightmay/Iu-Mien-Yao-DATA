le hox mbo am mingh sekem zingh weic zuqc i saa laa en nyei zuangx mienh mingh sekem liepc ninh zoux hungh
wuov zanc ne mbatc nyei dorn
 ye lo mbo am
 corc yiem i yipv deic bung weic zuqc ninh biaux saa lo morn hungh mingh yiem i yipv
 ye lo mbo am yietv haiz ninh mbuo oix liepc le hox mbo am zoux hungh
 ninh yiem i yipv nzuonx
zuangx mienh ziouc bun mienh mingh heuc ye lo mbo am daaih
 ye lo mbo am caux yietc zuangx gapv zunv nyei i saa laa en mienh mingh lorz le hox mbo am
 ninh mbuo gorngv
meih nyei die
 saa lo morn
 hoic yie mbuo kouv
 hnangv gaaz ndiangx gaaz hniev nor
 ih zanc tov meih zanv njiec yie mbuo zuqc kouv nyei jauv yaac bun yie mbuo gaaz nyei ndiangx gaaz gauh heng
 yie mbuo yietc zungv ziouc fu sux meih
le hox mbo am gorngv mbuox ninh mbuo
meih mbuo nzuonx aqv
 jiex liuz buo hnoi aengx daaih lorz yie
 zuangx mienh ziouc nzuonx aqv
le hox mbo am ziouc caux zinh ndaangc ninh nyei die
 saa lo morn
 yiem seix zaangc wuov zanc tengx ninh nyei die zoux gong nyei mienh gox mienh caangh laangh
 ninh gorngv
meih mbuo tengx yie hnamv gaax
 yie oix zuqc hnangv haaix nor dau naaiv deix mienh
 ninh mbuo dau
se gorngv ih hnoi hungh diex oix zoux bou fu sux naaiv deix baeqc fingx nor
 dau longx ninh mbuo
 ninh mbuo yietc liuz oix zoux meih nyei bou aqv
mv baac le hox mbo am maiv longc naaiv deix mienh gox mienh caangh laangh daaih nyei waac
 ninh mingh lorz caux ninh hlo daaih wuov baan mienh
 dongh ih zanc fu sux ninh wuov deix mienh lunx mienh
le hox mbo am naaic ninh mbuo
meih mbuo tengx yie hnamv mangc gaax
 yie oix zuqc hnangv haaix nor dau naaiv deix mienh
 ninh mbuo gorngv
  meih nyei die bun yie mbuo gaaz ndiangx gaaz hniev nyei
 tov meih guangc heng deix
caux ninh hlo daaih naaiv deix mienh lunx mienh gorngv
naaiv deix baeqc fingx gorngv mbuox hungh diex
  meih nyei die bun yie mbuo gaaz ndiangx gaaz hniev
 tov meih bun yie mbuo heng deix
  hungh diex oix zuqc mbuox naaiv deix mienh
  yie nyei buoz ndoqv dorn gauh hoz yie nyei die nyei jaaiv
yie nyei die bun meih mbuo gaaz ndiangx gaaz hniev
 yie zungv oix bun meih mbuo gauh hniev
 yie nyei die longc biaav bin mborqv meih mbuo
 yie oix longc ziepc nyeic ndaangh bin mborqv meih mbuo
jiex liuz buo hnoi
 ye lo mbo am caux zuangx baeqc fingx aengx daaih lorz le hox mbo am hnangv hungh diex gorngv nor
 ninh gorngv
jiex liuz buo hnoi aengx daaih lorz yie
hungh diex longc waac ciouv nyei dau baeqc fingx
 ninh maiv longc wuov deix mienh gox mienh caangh laangh nyei waac
ninh longc mienh lunx mienh caangh laangh nyei za eix
 ninh gorngv
yie nyei die bun meih mbuo gaaz ndiangx gaaz hniev
 yie zungv oix bun meih mbuo gaaz gauh hniev
 yie nyei die longc biaav bin mborqv meih mbuo
 yie oix longc ziepc nyeic ndaangh bin mborqv meih mbuo
hungh diex ziouc maiv muangx baeqc fingx tov nyei waac
 weic zuqc naaiv se ziouv  nyei za eix bun sic cuotv doix ziouv  longc silo mienh
 aa hi yaa
 douc bun ne mbatc nyei dorn
 ye lo mbo am
 nyei waac
i saa laa en nyei zuangx mienh buatc hungh diex maiv muangx ninh mbuo
 ninh mbuo gorngv mbuox hungh diex
yie mbuo caux ndaawitv maaih haaix nyungc buonc
 yie mbuo caux jetc si maiv maaih yie mbuo nzipc nyei buonc
 o i saa laa en mienh aac
 gorqv mienh nzuonx gorqv mienh nyei biauv aqv
 o ndaawitv aac
 goux meih ganh nyei hungh douh maah
 i saa laa en mienh ziouc nzuonx biauv mi aqv
mv baac le hox mbo am corc gunv yiem yu ndaa deic nyei zingh nyei i saa laa en mienh
le hox mbo am hungh paaiv gunv aapv zoux gong nyei mienh wuov dauh aa ndo ni lam mingh i saa laa en mienh wuov
 mv baac i saa laa en mienh zoi la bieiv zong daic ninh
 le hox mbo am ziouc siepv siepv nyei faaux ninh nyei mborqv jaax maaz cie biaux nzuonx ye lu saa lem
hnangv naaic
 i saa laa en mienh ngaengc jienv ndaawitv nyei hungh douh taux ih jaax hnoi
i saa laa en nyei zuangx mienh haiz gorngv ye lo mbo am yiem i yipv nzuonx daaih
 ninh mbuo paaiv mienh mingh heuc ninh daaih taux
 gapv zunv nyei zuangx mienh ziouc liepc ninh zoux hungh gunv i saa laa en nyei yietc zungv mienh
 maiv maaih haaix fingx gan ndaawitv nyei douh zong cuotv liuz yu ndaa fingx hnangv
le hox mbo am yietv nzuonx taux ye lu saa lem
 ninh heuc yu ndaa nyei zeiv fun yietc zungv caux mben yaa min fingx gapv zunv daaih
 yietc zungv maaih yietc sinx hietc waanc dauh ginv daaih nyei mborqv jaax baeng
 weic mingh caux i saa laa en nyei zeiv fun mborqv jaax
 nzaeng guoqv nzuonx bun saa lo morn nyei dorn
 le hox mbo am
mv baac tin hungh nyei mienh
 se mai aa
 duqv zipv tin hungh nyei waac hnangv naaiv gorngv
oix zuqc mbuox yu ndaa nyei hungh
 saa lo morn nyei dorn
 le hox mbo am
 caux yu ndaa nyei yietc zungv zeiv fun
 caux mben yaa min nyei zeiv fun
 caux zengc njiec nyei mienh
ziouv  hnangv naaiv nor gorngv
  maiv dungx mingh caux meih nyei gorx youz
 i saa laa en mienh
 mborqv jaax
 gorqv mienh oix zuqc nzuonx gorqv mienh nyei biauv weic zuqc naaiv se yie zoux nyei sic
 ninh mbuo ziouc muangx ziouv  nyei waac aengx nzuonx biauv hnangv ziouv  hatc ninh mbuo nor
ye lo mbo am yiem e faa im nyei mbong aiv dorngx ceix sekem zingh yaac yiem jienv wuov
 ninh aengx cuotv wuov norm dorngx mingh ceix be ni en
ye lo mbo am yiem hnyouv hnamv
nziex naaiv norm guoqv haih goiv nzuonx benx ndaawitv nyei fun faqv nyei
se gorngv naaiv deix mienh mingh taux ye lu saa lem zingh yiem zaangc ziouv  nyei biauv fongc horc ziec
 ninh mbuo aengx tiuv hnyouv mingh gan ninh mbuo nyei loz ziouv
 yu ndaa nyei hungh
 le hox mbo am
 ninh mbuo ziouc daix yie aengx nzuonx yu ndaa nyei hungh
 le hox mbo am
hungh diex ziouc caangh laangh dingc
 ninh zoux i dauh jiem ngongh dorn aengx gorngv mbuox baeqc fingx
meih mbuo mingh ye lu saa lem lauh haic
 gaux aqv
 i saa laa en mienh aac
 mangc gaax naaiv
 naaiv se dorh meih mbuo cuotv i yipv deic bung nyei zienh
ye lo mbo am ziouc zorqv dauh jiem ngongh dorn an mbetc en zingh
 aengx zorqv dauh an ndaan zingh
naaiv yaac benx zuiz mi aqv
 weic zuqc baeqc fingx mingh mbetc en baaix wuov dauh
 aengx mingh go nyei taux ndaan zingh baaix wuov dauh
ye lo mbo am yaac yiem ziex norm hlang nyei dorngx ceix zaangc zienh nyei biauv
 yiem zuangx mienh mbu ndongx ninh orn ziex nyungc mienh zoux sai mienh
 maiv gunv ninh mbuo maiv zeiz lewi mienh
ye lo mbo am aengx dingc betv hlaax ziepc hmz weic benx zipv hnangv yiem yu ndaa jiex nyei zipv nor
 ninh yaac fongc horc ga naaiv yiem ziec dorngh ziec
 ninh yiem mbetc en hnangv naaiv nor zoux
 dorh ga naaiv ziec ninh zoux daaih nyei ngongh gouv dorn
 ninh yaac orn sai mienh yiem mbetc en
 dongh ninh ceix daaih wuov deix hlang nyei dorngx
betv hlaax ziepc hmz wuov hnoi
 se ninh ganh dingc daaih nyei hnoi
 ninh mingh mbetc en
 ninh ceix daaih nyei ziec dorngh wuov
 ninh liepc benx i saa laa en mienh nyei zipv yaac yiem wuov norm ziec dorngh buov hung
