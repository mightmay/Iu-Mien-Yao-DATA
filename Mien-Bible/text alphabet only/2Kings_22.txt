yo si yaa faaux weic zoux hungh wuov zanc
 ninh duqv hietc hnyangx
 ninh yiem ye lu saa lem gunv faah ziepc yietv hnyangx
 ninh nyei maa nyei mbuox heuc ye ndi ndaa
 se mbotc kaatv mienh
 aa ndaa yaa nyei sieqv
ziux ziouv  mangc
 yo si yaa zoux duqv horpc
 ninh ei jienv ninh nyei ong taaix
 ndaawitv
 nyei yietc zungv jauv yangh
 maiv mingh mbiaauc
 maiv mingh zaaix
yo si yaa zoux hungh ziepc betv hnyangx wuov hnyangx
 ninh paaiv me sun laam nyei fun
 aa saa lai yaa nyei dorn
 saafaan sou biuv
 mingh zaangc ziouv  nyei biauv
 gorngv mbuox ninh
mingh lorz hin ki yaa domh sai mienh mbuox ninh funx nzengc dorh daaih hietv zaangc ziouv  nyei biauv nyei nyaanh
 dongh zuov gaengh mienh siou baeqc fingx nyei wuov deix nyaanh
zorqv wuov deix nyaanh jiu bun liuc leiz zaangc ziouv  nyei biauv nyei gunv gong mienh
 ninh mbuo ziouc haih koi gong zinh jiu bun zorc ziouv  nyei biauv nyei gong mienh
se bun ndiangx zaangc
 zoux biauv zaangc
 nanv nie zun zaangc
 bun ninh mbuo maaiz ndiangx
 yaac maaiz zuqc ziangx nyei la bieiv
 weic zorc zaangc ziouv  nyei biauv
mv baac zorqv nyaanh jiu bun ninh mbuo
 maiv zuqc heuc ninh mbuo faaux zaeqv daan
 weic zuqc ninh mbuo ziepc zuoqv nyei zoux
hin ki yaa domh sai mienh gorngv mbuox saafaan sou biuv
yiem zaangc ziouv  nyei biauv yie lorz buatc leiz latc sou
 ninh ziouc jiu bun saafaan
 saafaan doqc mangc
saafaan sou biuv ziouc nzuonx hungh diex wuov gorngv mbuox ninh
meih nyei jien zorqv yiem zaangc ziouv nyei biauv nyei nyaanh jiu bun zorc wuov norm biauv nyei gunv gong mienh
saafaan sou biuv aengx gorngv mbuox hungh diex
hin ki yaa sai mienh bun njunc sou yie
 saafaan ziouc doqc bun hungh diex muangx
hungh diex haiz leiz latc sou nyei waac ziouc betv ninh ganh nyei lui
ninh paaiv hin ki yaa domh sai mienh caux saafaan nyei dorn
 aa hi kam
 caux mi kaa yaa nyei dorn
 akc mbo
 caux saafaan sou biuv caux hungh diex nyei zunc nzuih mienh
 aa saax yaa
mingh weic yie caux baeqc fingx caux yu ndaa nyei zuangx mienh naaic ziouv  taux naaiv njunc sou gorngv nyei waac
 laaix mbuo nyei ong taaix maiv muangx naaiv njunc sou nyei waac
 maiv ei jienv naaiv njunc sou gorngv mbuo nyei yietc zungv waac
 ziouv  ziouc za gengh
 qiex jiez haic mbuo
hin ki yaa domh sai mienh caux aa hi kam caux akc mbo
 saafaan caux aa saax yaa mingh lorz douc waac mienh m sieqv dorn
 hun ndaa
 yaac caux ninh caangh laangh
 hun ndaa zoux goux zaangc ziouv  nyei biauv nyei lui houx wuov dauh haan hatv nyei fun
 tikv waa nyei dorn
 sanlum nyei auv
 yaac yiem siang wuov kang ye lu saa lem zingh
hun ndaa gorngv mbuox ninh mbuo
ziouv
  i saa laa en mienh nyei tin hungh
 hnangv naaiv nor gorngv
  oix zuqc mbuox paaiv meih mbuo daaih lorz yie wuov dauh mienh
ziouv  hnangv naaiv nor gorngv
ziux yu ndaa hungh doqc wuov njunc sou nyei yietc zungv waac yie oix bun naaiv norm dorngx caux naaiv norm dorngx nyei baeqc fingx zuqc zeqc naanc
weic zuqc ninh mbuo guangc yie aengx buov hung bun nyiec nyei zienh
 yaac longc ninh mbuo ganh nyei buoz zoux daaih nyei miuc fangx
 yie nyei ga qiex ziouc baetv cuotv bun naaiv norm dorngx
 yaac maiv haih bun ga qiex fiu
oix zuqc mbuox yu ndaa nyei hungh diex
 dongh paaiv meih mbuo daaih naaic ziouv
ziouv
  i saa laa en mienh nyei tin hungh
 hnangv naaiv nor gorngv taux meih haiz liuz wuov deix waac
weic zuqc meih haiz yie hnangv haaix nor gorngv naaiv norm dorngx caux naaiv norm dorngx nyei mienh
 yaac hiuv duqv ninh mbuo oix zuqc zioux
 zuqc baaic waaic
 meih ziouc goiv hnyouv
 yiem ziouv nyei nza hmien nyiemc ganh zoux faix
 betv meih nyei lui houx yaac dorng jienv yie nyiemv
 yie ziouc muangx haiz meih nyei waac
  naaiv se ziouv gorngv nyei waac
weic naaiv yie oix bun meih guei seix ndaangc
 duqv baengh orn nyei zangx jienv zouv
 meih nyei m zing ziouc maiv duqv buatc dongh yie oix bun naaiv norm dorngx zuqc nyei zeqc naanc
 naaiv deix mienh ziouc dorh naaiv deix waac nzuonx mingh mbuox hungh diex
