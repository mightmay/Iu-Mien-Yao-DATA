yosepv buatc ninh nyei die dangx qiex
 ninh ziouc puoqv jienv ninh nyei die gu nguaaic qaqv nyiemv yaac zom ninh nyei die nyei hmien
ninh paaiv tengx ninh zoux gong wuov deix ndie sai longc ndie wuom ziemx jienv ninh nyei die
 i saa laa en
 nyei sei bun sei maiv haih huv
 maiv haih zueix
ndie sai ziouc longc feix ziepc hnoi zoux
 weic zuqc naaiv deix gong qiemx zuqc feix ziepc hnoi
 i yipv mienh yaac tengx jienv nzauh nyiemv cietv ziepc hnoi
naaiv deix nzauh nyiemv nyei ziangh hoc jiex liuz
 yosepv gorngv mbuox faalo hungh nyei jien
se gorngv yie zoux duqv horpc meih mbuo
 tov meih mbuo dorh yie naaiv deix waac mingh mbuox faalo hungh oc
mbuox ninh
  yie nyei die oix guei seix wuov zanc
 ninh oix yie laengz jiez ngaengc waac dorh ninh nyei sei mingh kaa naa an deic bung zangx jienv ninh ganh zuqc ziangx nyei zouv mouh
  hnangv naaiv
 tov bun yie dorh yie nyei die mingh zangx
 zangx liuz
 yie aengx nzuonx naaiv
faalo hungh dau
gunv dorh meih nyei die mingh zangx ziux meih caux ninh laengz jiez nyei waac
yosepv ziouc dorh ninh nyei die mingh zangx aqv
 faalo hungh nyei yietc zungv jien yaac caux jienv mingh
 se yiem hungh dinc zoux gauh hlo wuov deix jien
 caux yiem i yipv deic bung haaix dauh zoux hlo nyei mienh
 yaac gan jienv yosepv mingh
yosepv nyei hmuangv doic caux ninh nyei muoz doic aengx caux ninh nyei die nyei biauv zong mienh yietc zungv gan jienv mingh
 kungx zengc fu jueiv faix caux ba gi yungh
 yungh caux ngongh yiem wuov gosen hnangv
maaih maaz cie
 maaih mienh geh maaz caux jienv mingh
 naaiv deix mienh yietc zungv benx yietc guanh camv nyei
mingh taux jor ndaen ndaaih nyei dong bung maengx
 aataatv nyei mborqv mbiauh ciangv
 ninh mbuo qaqv nyiemv mbui nyei
 yosepv yaac yiem naaic weic ninh nyei die nzauh nyiemv siec hnoi
yiem wuov norm dorngx nyei kaa naa an mienh buatc mienh yiem aataatv mborqv mbiauh nyei ciangv nzauh nyiemv
 ninh mbuo gorngv
naaiv deix i yipv mienh nzauh nyiemv
 zoux norm janx daic yinh hlo nyei
 weic naaiv ninh mbuo ziouc cuotv mbuox heuc wuov norm dorngx aa mben mitv laa im
 wuov norm dorngx yiem jor ndaen ndaaih nyei dong bung maengx
yaakopv nyei dorn mbuo ziouc ei jienv ninh mbuo nyei die paaiv nyei waac zoux
ninh mbuo dorh sei mingh kaa naa an deic bung
 zangx jienv yiem makv be laa wuov nzong ndau nyei mbaengx kuotv
 leih mamle maiv go
 dongh zinh ndaangc apc laa ham tengx hitv tai mienh
 e fo lon
 maaiz zoux zouv gemh wuov nzong ndau
zangx liuz ninh nyei die
 yosepv caux ninh nyei muoz doic aengx caux ninh mingh nyei mienh yietc zungv nzuonx i yipv deic bung aqv
ninh mbuo nyei die guei seix mi aqv
 yosepv nyei gorx mbuo gorngv
nziex yosepv oix nzorng mbuo mv bei
 ziux mbuo zinh ndaangc zoux hoic ninh nyei sic oix winh bun mbuo
ninh mbuo ziouc bun mienh mingh mbuox yosepv
mbuo nyei die maiv gaengh guei seix wuov zanc ninh gorngv
oix zuqc mbuox yosepv
 tov guangc nqoi meih nyei gorx mbuo zoux dorngc hoic meih wuov deix sic
  ih zanc yie mbuo
 meih nyei die nyei tin hungh nyei bou
 tov meih guangc nqoi yie mbuo zoux dorngc meih nyei zuiz
 yosepv haiz cuotv naaiv deix waac ninh ziouc nyiemv aqv
ninh nyei gorx mbuo ziouc mingh taux yosepv nyei nza hmien gueic njiec ndau baaix aengx gorngv
yie mbuo yiem meih nyei nza hmien tov zoux meih nyei nouh
mv baac yosepv gorngv mbuox ninh nyei gorx mbuo
maiv dungx gamh nziex
 yie se maiv zeiz tin hungh
meih mbuo daav za eix hoic yie
 mv baac tin hungh longc wuov nyungc za eix zoux longx nyei sic
 hnangv ih zanc mbuo buatc jienv nor
 ninh longc naaiv nyungc za eix njoux mienh camv nyei maengc
hnangv naaic
 gorx mbuo maiv dungx gamh nziex
 yie yaac oix goux meih mbuo caux meih mbuo nyei hmuangv doic
 ninh gorngv waac longx nyei bun ninh mbuo
 orn ninh mbuo nyei hnyouv
yosepv caux ninh nyei die nyei hmuangv doic yiem i yipv deic bung
 ninh ziangh duqv yietc baeqv ziepc hnyangx
yaac duqv buatc e faa im nyei fu jueiv taux da faam doic
 aengx duqv zipv maa natv se nyei dorn
 maaki
 nyei fu jueiv bieqc ninh nyei mienh houz
yosepv gorngv mbuox ninh nyei muoz doic
guei seix nyei ziangh hoc aav lamh deix taux aqv
 mv baac tin hungh zungv oix daaih tengx meih mbuo
 dorh meih mbuo cuotv naaiv norm deic bung
 mingh taux zinh ndaangc ninh laengz jiez ngaengc waac bun apc laa ham
 i sakc caux yaakopv
 wuov norm deic bung
yosepv aengx heuc i saa laa en nyei dorn laengz ngaengc waac
 ninh gorngv
tin hungh zungv oix daaih tengx meih mbuo
 meih mbuo oix zuqc dorh jienv yie nyei mbungv bienh jienv mingh
yosepv ziangh yietc baeqv ziepc hnyangx yiem wuov i yipv deic bung guei seix mi aqv
 ninh mbuo zorqv sei ziemx jienv ndie wuom bun maiv haih huv
 maiv haih zueix
 yiem wuov i yipv deic bung dapv jienv benv aqv
