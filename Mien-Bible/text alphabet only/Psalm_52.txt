mienh henv mienh aah
 meih weic haaix diuc bungx waac maux meih zoux nyei orqv sic
 tin hungh ziangh hnoi ziangh muonz ziepc zuoqv nyei hnamv mienh
meih daav za eix mietc mienh
 meih nyei mbietc hnangv teix do nor laic
 kungx longc weic gorngv baeqc nduov mienh hnangv
meih hnamv orqv sic gauh camv kuv sic
 hnamv gorngv baeqc nyei waac gauh camv gorngv zien leiz
 selaa
o meih gorngv baeqc nduov mienh nyei mbietc aah
 meih hnamv yietc zungv hoic mienh nyei waac
mv baac tin hungh oix bun meih zuqc mietc taux yietc liuz
 ninh oix zorqv meih yiem ndopv liuh gu nyuoz ciev cuotv daaih
 ninh oix yiem yaangh gen baeng meih cuotv hnangv liemh nzungh baeng cuotv nor
 selaa
kuv mienh duqv buatc yaac gamh nziex
 ninh mbuo oix jatv ninh yaac gorngv
mangc maah
 maiv ndaauh kaux tin hungh nyei mienh
 kungx kaux ganh bungx zuoqc nyei zinh zoih
 yaac bangc zoux waaic nyei jauv liepc ganh wuonv
mv baac yie se hnangv zungh ga lanv ndiangx nyiemz yiem zaangc tin hungh nyei biauv gu nyuoz
 yie kaux tin hungh
 dongh ziepc zuoqv nyei hnamv mienh taux maanc gouv maanc doic
yie oix dor ziec meih taux yietc liuz weic meih zoux nyei sic
 yie oix dorng jienv meih nyei baeqc fingx zunh meih nyei mengh
 weic zuqc meih nyei mengh se longx haic
