yopv aac
 ih zanc tov muangx yie gorngv
 muangx longx yie gorngv nyei yietc zungv waac
mangc maah
 ih zanc yie oix gorngv
 yie liuc leiz ziangx gorngv aqv
yie nyei waac bun cing yie nyei hnyouv zingx
 ziux yie hiuv nyei jauv yie nyei nzuih meix gorngv
tin hungh nyei singx lingh zeix yie
 nernh jiex wuov dauh nyei qiex bun yie maaih maengc
se gorngv meih haih dau yie
 dau maah
 liuc leiz ziangx meih nyei waac yaac souv jienv yie nyei nza hmien
ziux tin hungh mangc
 yie caux meih fih hnangv
 ninh yaac longc ndunh nie zeix yie daaih fih hnangv nyei
weic naaiv meih maiv zuqc gamh nziex yie
 yie maiv zeiz oix longc qaqv zatv jienv meih
meih gorngv nyei waac yie haiz mi aqv
 meih gorngv waac nyei qiex bieqc yie nyei m normh
meih gorngv
  yie se cing nzengc
 maiv maaih zuiz
 yie cing nzengc nyei
 maiv dorngc haaix nyungc
mv baac tin hungh lorz sic hoic yie
 yaac funx yie benx ninh nyei win wangv
ninh zorqv ndiangx gapc jienv yie nyei zaux
 aengx zuov jienv yie nyei diuh diuh jauv
yopv aac
 hnangv naaic meih dorngc mi aqv
 yie oix dau meih
 tin hungh se gauh hlo jiex baamh mienh
meih weic haaix diuc caux ninh nzaeng gorngv
  ninh maiv dau yie nyei haaix joux waac 
tin hungh longc naaiv nyungc za eix gorngv
 longc wuov nyungc za eix gorngv
 mv baac mienh maiv longc hnyouv muangx
lungh muonz zanc mienh bueix jienv coux
 m njormh ndo nyei ziangh hoc
 mbeix mbeix
 buatc hinc yaangh nyei sic
tin hungh bun ninh mbuo nyei m normh muangx duqv haiz
 yaac longc donv nyei waac haeqv ninh mbuo
weic bun mienh leih nqoi zoux orqv nyei sic
 yaac bun ninh mbuo maiv ceng hlo zoux maux
ninh dangv jienv bun mienh maiv zuqc bieqc yiemh gen
 njoux ninh mbuo nyei maengc maiv zuqc daic
mienh yaac zuqc mborqv njaaux bueix jienv coux diev mun
 ninh nyei mbungv yaac zanc zanc mun
ninh nyei nzuih ziouc youx nyanc hopv
 liemh kuv jiex nyei ga naaiv yaac youx mi aqv
ninh jaic gau
 sin zaangc soqv nzengc
 mangc maiv buatc orv
 zinh ndaangc maiv buatc nyei mbungv
 ih zanc mbong cuotv daaih aqv
ninh nyei lingh wuonh taux fatv yiemh gen
 ninh nyei maengc taux fatv mietc maengc wuov deix
se gorngv maaih dauh fin mienh daaih tengx ninh zoux mbu ndongx mienh
 se cin waanc dauh nyei yietc dauh
 bun mienh hiuv duqv zoux horpc nyei jauv
wuov dauh fin mienh korv lienh ninh ziouc gorngv
  tov njoux ninh
 maiv dungx bun ninh mingh yiemh gen
 yie lorz duqv zuoqc nyei jaax mi aqv
ninh nyei sin ziouc nzuonx lunx daaih hnangv fu jueiv nyei
 yaac henv jiez daaih hnangv mienh lunx mienh nyei hnoi nyieqc nor
ninh daux gaux jouh tin hungh
 tin hungh ziouc zipv ninh
 ninh njien youh nyei mingh yiem tin hungh nyei nza hmien
 tin hungh aengx bun ninh nzuonx daaih zoux kuv mienh hnangv loz wuov nor
ninh yiem mienh nyei nza hmien baaux nzung gorngv
  yie baamz zuiz
 buatc zoux dorngc nyei sic benx zoux horpc nyei jauv
 mv baac tin hungh maiv ziux yie zoux nyei winh bun yie
ninh njoux yie
 bun yie maiv zuqc njiec taux yiemh gen
 yie nyei maengc ziouc duqv buatc njang
tin hungh zoux naaiv deix yietc zungv sic bun mienh
 i nzunc
 buo nzunc
ninh njoux mienh leih ndutv yiemh gen
 bun ninh duqv a hneiv nyei ziangh jienv
o yopv aac
 baeng m normh muangx yie gorngv oc
 tov maiv dungx ko lo
 yie ziouc gorngv
se gorngv meih maaih waac gorngv
 dau yie maah
 gunv gorngv aqv
 yie a hneiv muangx weic laengz meih se maiv dorngc
se gorngv meih maiv gorngv
 tov muangx yie gorngv
 maiv dungx ko lo
 yie ziouc zorqv cong mengh nyei jauv njaaux meih
