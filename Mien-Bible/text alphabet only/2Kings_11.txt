aa hatc yaa nyei maa
 aa taa li yaa
 buatc ninh nyei dorn daic mi aqv
 ninh ziouc jiez gorn daix nzengc maaih hungh douh nyei mienh
mv baac yolam nyei sieqv
 aa hatc yaa nyei muoc
 ye ho qe mbaa
 zorqv aa hatc yaa nyei dorn
 yo aatc
 yiem oix zuqc daix daic nyei hungh dorn mbu ndongx nimc cuotv daaih
 ninh dorh yo aatc caux dorh yo aatc wuov dauh bou mingh bingx jienv zaangc tin hungh nyei biauv nyei yietc qongx gen
 weic biaux ndutv
 maiv zuqc aa taa li yaa hungh maac daix
yo aatc caux dorh ninh wuov dauh bou ziouc bingx jienv yiem zaangc ziouv  nyei biauv juqv hnyangx
 aa taa li yaa yaac gunv deic bung
taux da cietv hnyangx wuov hnyangx
 ye ho yaa ndaa sai mienh heuc kaali mienh nyei baeng bieiv caux goux hungh diex nyei baeng daaih yaac dorh ninh mbuo bieqc zaangc ziouv  nyei biauv
 ninh caux ninh mbuo liepc ngaengc waac yaac bun ninh mbuo yiem ziouv nyei biauv houv waac
 nqa haav ninh dorh hungh nyei dorn daaih bun ninh mbuo mangc
ninh yaac paaiv ziangx ninh mbuo
meih mbuo oix zuqc hnangv naaiv nor zoux
 da faanh dingh gong hnoi luonh baan zuov wuov guanh baeng nyei buo gouv nyei yietc gouv oix zuqc zuov hungh dinc
buo gouv nyei yietc gouv oix zuqc zuov sux e gaengh
 buo gouv nyei yietc gouv oix zuqc yiem zuov hungh dinc nyei baeng nqa haav nqaang nyei gaengh
ziux luonh baan maiv zuqc zuov wuov deix i guanh oix zuqc yiem zaangc ziouv  nyei biauv goux hungh diex
gorqv mienh oix zuqc nanv jienv gorqv mienh nyei wuoqc ginc weih gormx hungh diex
 haaix dauh daaih nitv fatv meih mbuo nyei guanh oix zuqc daix daic
 hungh diex bieqc cuotv nyei ziangh hoc
 meih mbuo oix zuqc caux jienv ninh mingh
zuangx baeng bieiv ziouc ei jienv ye ho yaa ndaa sai mienh paaiv nyei waac zoux
 gorqv mienh dorh gorqv mienh nyei baeng
 liemh ziux luonh baan hnoi zuov nyei mienh fai cuotv luonh baan hnoi nyei wuov deix
 daaih taux ye ho yaa ndaa sai mienh wuov
ye ho yaa ndaa zorqv yiem zaangc ziouv  nyei biauv zinh ndaangc benx ndaawitv hungh nyei cang caux torngv baaih bun zuangx baeng bieiv
goux hungh diex nyei baeng
 gorqv mienh nyei buoz nanv jienv wuoqc ginc yiem ziec dorngh caux zaangc ziouv  nyei biauv zaaix bung caux mbiaauc bung weih jienv hungh diex
ye ho yaa ndaa sai mienh dorh hungh diex nyei dorn cuotv daaih yaac zorqv hungh ningv tengx ninh ndongx jienv
 ninh mbuo zorqv laengz ngaengc waac sou jiu bun ninh ziouc orn ninh zoux hungh
 aengx longc orn mienh nyei youh dox jienv
 zuangx mienh ziouc mbaix buoz heuc jienv gorngv
tov bun hungh diex ziangh duqv maanc fuix
aa taa li yaa muangx haiz wuov deix goux hungh diex nyei baeng caux zuangx baeqc fingx nyei qiex mbui
 ninh ziouc mingh taux zaangc ziouv  nyei biauv
 baeqc fingx wuov
ninh mangc ziouc buatc hungh diex ei jienv leiz souv ndiouh ga hlen
 baeng bieiv caux biomv nzatc nyei mienh yaac souv jienv hungh diex nyei ga hlen
 deic bung nyei zuangx baeqc fingx njien youh haic yaac biomv nzatc
 aa taa li yaa ziouc betv ninh nyei lui yaac heuc cuotv daaih gorngv
beic sih aav loh
 beic sih aav loh
ye ho yaa ndaa sai mienh paaiv baeng guanh nyei baeng bieiv
dorh hungh maac gan baeng weih jienv nyei dorngx cuotv daaih
 haaix dauh gan jienv oix tengx ninh yaac oix zuqc longc nzuqc ndaauv daix wuov dauh daic
 weic zuqc sai mienh gorngv jiex
maiv dungx yiem zaangc ziouv  nyei biauv bun ninh zuqc daix daic
ninh mbuo ziouc zorqv hungh maac mingh taux hungh dinc
 maaz bieqc nyei gaengh wuov norm dorngx
 bun ninh zuqc daix daic
ye ho yaa ndaa bun hungh diex caux baeqc fingx caux ziouv  liepc ngaengc waac
 laengz zoux ziouv  nyei baeqc fingx
 ninh aengx bun hungh diex caux baeqc fingx liepc ngaengc waac
guoqv gu nyuoz nyei zuangx baeqc fingx mingh mbaa an zienh nyei miuc biauv caeqv njiec nzengc
 ninh mbuo mborqv ziec dorngh caux miuc fangx huv muonc nzengc yaac yiem ziec dorngh nza hmien maengx daix mbaa an zienh nyei sai mienh
 matv taan
 ye ho yaa ndaa sai mienh yaac paaiv baeng zuov jienv zaangc ziouv nyei biauv
ninh dorh jienv zuangx baeng bieiv caux kaali mienh caux goux hungh nyei baeng caux guoqv zaangc nyei yietc zungv baeqc fingx
 ninh mbuo lomh nzoih dorh hungh diex yiem zaangc ziouv nyei biauv daaih
 yangh baeng zuov hungh dinc nyei gaengh bieqc hungh dinc
 hungh diex ziouc zueiz jienv ninh nyei hungh weic
guoqv zaangc nyei zuangx baeqc fingx ziouc njien youh
 zingh gu nyuoz taaix baengh aqv
 weic zuqc aa taa li yaa hungh maac yiem hungh dinc zuqc nzuqc ndaauv daix daic mi aqv
yo aatc faaux weic zoux hungh wuov zanc
 ninh nyei hnyangx jeiv duqv siec hnyangx
