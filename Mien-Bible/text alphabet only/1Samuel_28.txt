wuov deix ziangh hoc
 fi li saa die mienh gapv zunv oix mingh caux i saa laa en mienh mborqv jaax
 aakitv gorngv mbuox ndaawitv
meih oix zuqc bieqc hnyouv
 meih caux gan meih nyei mienh oix zuqc caux jienv yie cuotv mingh mborqv jaax
ndaawitv dau aakitv
longx aqv
 meih ziouc hiuv duqv yie meih nyei bou
 haih zoux duqv haaix nyungc
 aakitv gorngv mbuox ndaawitv
longx nyei
 yie oix orn meih yietc liuz zoux yie nyei sin hlen mienh
saa mu en guei seix mi aqv
 i saa laa en nyei zuangx mienh weic ninh nzauh nyiemv yaac dorh ninh mingh zangx jienv ninh ganh nyei buonv mungv
 laamaa
 saulo zunc cuotv nzengc gaanv hei mienh caux mbouv guaax nyei mienh
 maiv bun yiem deic bung
fi li saa die mienh gapv zunv daaih liepc ciangv yiem sunem
 saulo yaac heuc i saa laa en nyei zuangx mienh gapv zunv daaih ziouc liepc ciangv yiem gin mbo aa mbong
saulo mangc buatc fi li saa die mienh nyei jun baeng guanh ziouc haeqv ninh gamh nziex haic
 ninh nyei hnyouv yaac lunc nzengc
saulo naaic ziouv mv baac ziouv  maiv dau ninh
 maiv box mbeix bun ninh
 yaac maiv longc ulim fai douc waac mienh dau
saulo gorngv mbuox ninh nyei bou
tov lorz dauh gaanv hei nyei m sieqv dorn
 weic bun yie duqv mingh naaic ninh
 saulo nyei bou dau
yiem en ndo laangz maaih dauh gaanv hei nyei m sieqv dorn
saulo yienc ninh nyei lui houx zorng benx ganh dauh ziouc caux i dauh m jangc dorn lungh muonz zanc mingh lorz wuov dauh gaanv hei nyei m sieqv dorn
 hungh diex gorngv
tov tengx yie naaic dauh daic mingh nyei mienh nyei wuonh
 yie gorngv haaix dauh nyei mbuox
 meih heuc wuov dauh cuotv daaih oc
wuov dauh m sieqv dorn gorngv mbuox hungh diex
meih zungv hiuv duqv saulo hnangv haaix nor zoux
 ninh pai guangc yiem deic bung nyei gaanv hei nyei mienh caux mbouv guaax nyei mienh
 maiv bun ninh mbuo yiem deic bung
 wuov nyungc meih weic haaix diuc daaih nduov yie
 hnangv zaeng koux hlopv oix zorqv yie nyei maengc
saulo ziangv jienv ziouv houv waac gorngv mbuox wuov dauh m sieqv dorn
yie ziangv jienv ziangh jienv nyei ziouv laengz meih zungv maiv zuqc weic naaiv deix sic dingc zuiz
wuov dauh m sieqv dorn naaic
meih oix yie heuc haaix dauh cuotv daaih
 saulo dau
tengx yie heuc saa mu en cuotv daaih
wuov dauh m sieqv dorn yietv buatc saa mu en
 ninh ziouc heuc qiex mbui
 nyei
 ninh gorngv saulo
meih weic haaix diuc nduov yie
 meih se saulo hungh
saulo gorngv mbuox ninh
maiv dungx gamh nziex oc
 meih buatc haaix nyungc
 wuov dauh m sieqv dorn dau saulo
yie buatc dauh zienh yiem ndau ndiev cuotv daaih
saulo naaic wuov dauh m sieqv dorn
buatc ninh nyei fangx zeiv hnangv haaix nor
 wuov dauh m sieqv dorn dau
maaih dauh mienh gox mienh zuqv jienv domh lui ndaauv cuotv daaih
 saulo ziouc hiuv duqv se saa mu en
 saulo ziouc mbaapv njiec ndau baaix
saa mu en naaic saulo
meih la nyauv yie
 heuc yie cuotv daaih zoux haaix nyungc
 saulo dau
yie maaih kuonx hnyouv nyei sic hniev haic
 weic zuqc fi li saa die mienh daaih oix caux yie mborqv jaax
 tin hungh yaac guangc maiv mangc yie
 maiv dau yie daux gaux nyei waac
 ninh maiv longc douc waac mienh fai mbeix nyei mbeix dau yie
 weic naaiv yie cingx daaih heuc meih cuotv daaih mbuox yie
 yie yaac oix zuqc hnangv haaix nor zoux
saa mu en dau
meih weic haaix diuc naaic yie
 weic zuqc ziouv guangc
 maiv mangc meih yaac benx meih nyei win wangv mi aqv
ziouv  zoux bun meih hnangv ninh longc yie gorngv mbuox meih nor
 ziouv zungv caangv meih nyei guoqv mingh jiu bun ndaawitv mi aqv
weic zuqc meih maiv muangx ziouv  nyei waac
 ninh qiex jiez
 haic aa maa lekv mienh
 meih yaac maiv ei ninh hatc nyei waac mietc ninh mbuo
 weic naaiv ih hnoi ziouv  cingx daaih hnangv naaiv nor zoux bun meih
maiv daan mbuoqc naaiv
 ziouv  oix zorqv i saa laa en caux jienv meih jiu bun yiem fi li saa die mienh nyei buoz ndiev
 njang hnoi meih ganh caux meih nyei dorn mbuo ziouc caux yie yiem naaiv
 ziouv  yaac oix zorqv i saa laa en nyei jun baeng jiu bun yiem fi li saa die mienh nyei buoz ndiev
saulo haiz saa mu en hnangv naaiv nor gorngv
 ziouc liemh zeih haeqv ninh gamh nziex haic
 king njiec ndau mingh
 ninh mau haic
 maiv maaih yietc deix qaqv
 weic zuqc duqv yietc hnoi caux yietc muonz ninh maiv nyanc haaix nyungc
wuov dauh m sieqv dorn mingh taux saulo wuov
 buatc ninh za gengh
 gamh nziex haic
 wuov dauh m sieqv dorn ziouc gorngv
 meih nyei m sieqv bou
 maiv longc maengc nyei ei jienv meih nyei waac zoux
ih zanc tov meih muangx yie
 meih nyei m sieqv bou
 nyei waac
 tov bun yie mbenc diqv dien ga naaiv bun meih nyanc
 weic bun meih haih maaih qaqv cuotv jauv
saulo maiv kangv
 ninh gorngv
yie maiv nyanc
 mv baac ninh nyei bou caux wuov dauh m sieqv dorn kuinx ninh
 ninh ziouc muangx ninh mbuo nyei waac
 yiem ga ndiev ndau jiez sin daaih zueiz jienv coux
wuov dauh m sieqv dorn maaih dauh ngongh dorn junc yiem wuov biauv ziouc siepv siepv nyei daix daaih
 ninh yaac zorqv mbuonv caix daaih zoux maiv an bingv nyei njuov ziqv ziangx
ninh ziouc dorh daaih mbenc bun saulo caux ninh nyei bou mbuo nyanc
 ninh mbuo nyanc liuz
 dongh naaic muonz ninh mbuo ziouc mingh mi aqv
