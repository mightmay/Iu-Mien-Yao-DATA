zinh ndaangc yiem i saa laa en mienh mbu ndongx maaih jaav douc waac mienh
 fih hnangv nyei
 maaih njaaux jaav leiz nyei fin saeng oix yiem meih mbuo mbu ndongx
 ninh mbuo oix bingx jienv dorh haih bun mienh zuqc mietc nyei jaav leiz daaih njaaux
 yaac liemh maiv nyiemc zuoqc ninh mbuo wuov dauh ziouv
 hnangv naaic ziouc bun ninh mbuo ganh siepv siepv nyei zuqc mietc
mv baac maaih mienh camv nyei oix gan jienv ninh mbuo zoux nyaiv haic nyei sic
 laaix ninh mbuo zoux nyei sic mienh yaac oix gorngv doqc zien leiz nyei jauv
naaiv deix njaaux jaav leiz nyei fin saeng mauv nyaanh ziouc gorngv ninh mbuo ganh benx daaih nyei jaav doz leiz nduov meih mbuo nyei nyaanh nyanc
 mv baac dingc ninh mbuo nyei zuiz wuov dauh liuc leiz ziangx lauh aqv
 oix mietc ninh mbuo wuov dauh yaac maiv njormh
tin hungh maiv liouh baamz zuiz nyei fin mienh
 ninh zorqv ninh mbuo zoi njiec deic nyuoqc
 wuonx jienv yiem hmuangx nyei kuotv
 zuov jienv zuqc siemv zuiz
tin hungh yaac maiv liouh loz hnoi wuov gitv lungh ndiev
 ninh bun mbiungc suiv imx yiemx daic nzengc maiv gan tin hungh nyei mienh
 kungx njoux zunh mbuox mienh hnangv haaix nor zoux horpc tin hungh wuov dauh noyaa
 aengx caux jienv siec dauh hnangv
tin hungh yaac dingc so ndom caux go mo laa zingh nyei zuiz
 longc douz buov qui nzengc
 zoux nyungc zeiv bun maiv gan tin hungh nyei mienh zieqv duqv ninh mbuo oix zuqc buangh nyei sic
tin hungh yaac njoux wuov dauh kuv mienh lotv cuotv
 lotv weic orqv mienh zoux buangh liouh nyei sic nzauh duqv kouv haic
wuov dauh kuv mienh yiem ninh mbuo mbu ndongx
 hnoi hnoi buatc yaac haiz ninh mbuo zoux nyei waaic sic
 weic lotv zoux kuv mienh ninh ziouc haiz hnyouv mun haic
hnangv naaic
 ziouv hiuv duqv hnangv haaix nor tengx gan longx tin hungh nyei mienh biaux ndutv zuqc seix nyei sic
 yaac hiuv duqv hnangv haaix nor wuonx mienh waaic mienh zuqc dingc jienv zuiz
 zuov siemv zuiz nyei hnoi taux
tin hungh oix lengc jeiv nyei hnangv naaiv nor zoux bun sueih ganh nyei hnyouv hanc zoux maiv luonx horngc nyei sic yaac mangc piex tin hungh nyei hatc maaz nyei mienh
 naaiv deix njaaux jaav leiz nyei fin saeng daamv hlo yaac maux haic
 ninh mbuo maiv gamh nziex gorngv doqc yiem gu nguaaic maaih njang laangc wuov deix
maiv gunv fin mienh maaih lingc maaih qaqv gauh henv naaiv deix njaaux jaav leiz nyei fin saeng
 fin mienh yaac maiv longc doqc nyei waac yiem ziouv nyei nza hmien gox maaih njang laangc wuov deix
naaiv deix njaaux jaav leiz nyei fin saeng se hnangv mv bei daic nyei saeng kuv nor
 ei ganh nyei fiem fingx zoux
 cuotv seix daaih weic bun mienh zorqv daix hnangv
 ninh mbuo gorngv doqc ninh mbuo maiv mengh baeqc nyei sic
 ziouc hnangv hieh zoih nor
 zuqc mietc
ninh mbuo zoux hoic mienh
 ninh mbuo ganh ziouc zuqc hoic aqv
 ninh mbuo funx njien youh nyei se lungh hnoi zanc nyanc beuv hopv nquin
 hih hungx haav nyei jatv
 ninh mbuo caux meih mbuo hnangv naaiv nor nyanc ziouc guoqv laih hlopv maaih uix
ninh mbuo nyei m zing kungx cienh sieqv hnangv
 baamz zuiz taux haaix zanc yaac maiv haih gaux
 ninh mbuo nduov hnyouv mau nyei mienh
 hnyouv yaac mauv guenx ga naaiv
 ninh mbuo zungv zuqc tin hungh zioux aqv
ninh mbuo leih zien jauv yangh dorngc jauv mi aqv
 gan mbe o nyei dorn
 mbaa laa am
 mbaa laa am hnamv nyaanh ziouc zoux maiv benx nyei sic
laaix ninh baamz zuiz ninh yaac zuqc hemx aqv
 ninh nyei maaz li se maiv haih gorngv waac nyei ga naaiv mv baac gorngv cuotv benx mienh nyei qiex donv jienv wuov dauh douc waac mienh zoux nyei ga naaiv hngongx sic
naaiv deix njaaux jaav leiz nyei fin saeng se hnangv wuom zingv nqaai
 yaac hnangv zuqc domh nziaaux buonc mingh nyei mouc nor
 tin hungh zungv liouh ziangx dorngx bun ninh mbuo yiem deic nyuoqc gauh hmuangx jiex nyei kuotv
ninh mbuo gorngv maux haic nyei ga naaiv hngongx waac
 yaac sueih ganh nyei hnyouv hanc zoux buangh liouh sic
 nduov yangh dorngc jauv coqv hoqc biaux cuotv daaih nyei mienh
naaiv deix njaaux jaav leiz nyei fin saeng laengz bun mienh duqv bungx nqoi
 mv baac ninh mbuo ganh zoux waaic sic nyei nouh gauv
 weic zuqc haaix nyungc hingh mienh
 mienh ziouc zoux wuov nyungc nyei nouh aqv
se gorngv mienh hiuv duqv mbuo nyei njoux ziouv yesu giduc
 ninh mbuo ziouc biaux ndutv baamh gen nyei waaic sic
 mv baac nqa haav aengx zuqc naaiv deix waaic sic nzenc zuqc
 hingh ninh mbuo
 wuov deix mienh setv mueiz gauh kouv jiex zinh ndaangc maiv gaengh hiuv duqv yesu giduc nyei ziangh hoc
se gorngv ninh mbuo yietc liuz maiv hiuv zoux horpc nyei jauv
 se gauh longx hiuv liuz mv baac aengx huin nqaang guangc jiu bun ninh mbuo wuov diuh cing nzengc lingc
naaiv deix waac beiv za gengh doix naaiv deix mienh zoux nyei sic
 maaih joux waac gorngv
juv aengx daaux nqaang nyanc ninh lov cuotv nyei ga naaiv
 aengx maaih joux gorngv
tengx dungz nzaaux liuz sin
 dungz aengx mingh guoqv njaangh
