siex maengc zipv zinh ndaangc wuov hnoi
 yesu hiuv duqv ninh oix zuqc leih baamh gen nzuonx zaangc diex wuov nyei ziangh hoc taux aqv
 yesu hnamv yiem baamh gen sienx ninh wuov deix mienh
 yaac bun ninh mbuo hiuv duqv ninh hnamv taux daauh taux mueiz
yesu caux ninh nyei sai gorx mbuo nyanc lungh hmuangx wuov zanc
 saadaan zungv nduov liuz simon i saa kaa li otc nyei dorn
 yu ndaatc
 bun ninh hnamv cuotv oix maaic yesu
yesu hiuv duqv zaangc diex zorqv maanc muotc jiu bun yiem ninh nyei buoz ndiev
 yaac hiuv duqv ninh yiem tin hungh daaih aengx oix nzuonx taux tin hungh wuov
ninh ziouc yiem wuov dieh jiez sin daaih jaiv ga nyiec wuov yiemc lui
 zorqv siqc jaauv sai jienv jaaiv
yaac zorqv wuom dox jienv bunh
 njiec buoz tengx sai gorx mbuo nzaaux zaux
 nzaaux liuz
 ninh longc sai jienv wuov kuaaiv siqc jaauv sortv nqaai
nzaaux taux simon bide
 bide gorngv mbuox ninh
ziouv aah
 meih oix nzaaux yie nyei zaux
yesu dau
yie ih zanc hnangv naaiv nor zoux meih maiv mengh baeqc
 mv baac maaih hnoi meih ziouc hiuv duqv aqv
bide gorngv
yie yietc liuz maiv bun meih nzaaux yie nyei zaux
 yesu dau
se gorngv yie maiv nzaaux meih nyei zaux nor
 yangh naaiv jiex meih caux yie maiv maaih meih nyei buonc aqv
simon bide dau
ziouv aah
 wuov nyungc maiv daan nzaaux yie nyei zaux hnangv
 liemh yie nyei buoz caux m nqorngv nzaaux maah
yesu gorngv
haaix dauh nzaaux liuz sin
 ziangh sin ziouc cing nzengc aqv
 kungx oix zuqc nzaaux zaux hnangv
 meih mbuo se cing nzengc nyei
 mv baac maiv zeiz meih mbuo dauh dauh
yesu hiuv duqv haaix dauh oix maaic ninh cingx daaih gorngv
meih mbuo maaih dauh maiv cing nzengc
yesu nzaaux liuz sai gorx mbuo nyei zaux
 ninh aengx zorqv ninh nyei lui zuqv jienv mingh zueiz ninh nyei dorngx
 ninh naaic sai gorx mbuo
yie hnangv naaiv nor zoux bun meih mbuo
 meih mbuo mengh baeqc nyei fai
meih mbuo heuc yie zoux sai diex yaac zoux ziouv
 meih mbuo gorngv duqv horpc nyei weic zuqc yie za gengh zeiz aqv
yie zoux meih mbuo nyei ziouv yaac zoux meih mbuo nyei sai diex tengx meih mbuo nzaaux liuz zaux
 hnangv naaic meih mbuo oix zuqc laanh tengx laanh nzaaux zaux
yie zoux nyungc zeiv bun meih mbuo zuotc
 yie hnangv haaix nor tengx meih mbuo zoux liuz
 meih mbuo yaac oix zuqc hnangv wuov nor zoux
yie gorngv zien mbuox meih mbuo
 bou maiv gauh hlo ziouv
 paaiv mingh nyei mienh maiv gauh hlo paaiv ninh mingh wuov dauh
ih zanc meih mbuo hiuv duqv naaiv deix jauv
 se gorngv meih mbuo ei jienv zoux ziouc maaih njien youh aqv
yie maiv zeiz gorngv taux meih mbuo yietc zungv
 yie ginv daaih wuov deix yie hiuv nyei
 mv baac sic oix cuotv daaih doix naaiv deix ging sou nyei waac
 ging sou gorngv
  caux yie juangc hnaangx nyanc nyei mienh mbienv hnyouv bun yie
sic maiv gaengh cuotv yie jaa ndaangc mbuox meih mbuo
 sic cuotv wuov zanc meih mbuo ziouc sienx yie se yietc liuz ziangh jienv wuov dauh
yie mbuox zien meih mbuo
 haaix dauh zipv yie paaiv mingh wuov dauh
 ninh yaac zipv yie
 haaix dauh zipv yie
 ninh yaac zipv paaiv yie daaih wuov dauh aqv
yesu gorngv liuz naaiv deix waac ninh haiz hnyouv mun haic
 nzauh haic
 ziouc gorngv
yie mbuox zien meih mbuo
 meih mbuo maaih dauh oix maaic yie
sai gorx mbuo
 meih mangc yie
 yie mangc meih
 hnamv maiv hiuv yesu gorngv zuqc haaix dauh
maaih dauh sai gorx
 dongh yesu hnamv wuov dauh
 zueiz nitv yesu
simon bide ziouc hnaqv m nqorngv mbuox wuov dauh sai gorx
naaic gaax
 ninh gorngv haaix dauh
wuov dauh sai gorx ziouc ndeng mingh gauh fatv deix naaic yesu
ziouv aah
 meih gorngv haaix dauh
yesu dau
yie guoqv aax njuov bun haaix dauh
 se dongh wuov dauh aqv
 yesu ziouc guoqv aax njuov bun simon i saa kaa li otc nyei dorn
 yu ndaatc
yu ndaatc nyanc liuz wuov aax njuov
 saadaan ziouc bieqc ninh nyei hnyouv mi aqv
 yesu gorngv mbuox yu ndaatc
meih oix zoux haaix nyungc
 gaanv mingh zoux aqv
juangc dieh nyei mienh maiv maaih haaix dauh mengh baeqc yesu weic haaix diuc hnangv naaiv nor gorngv
weic zuqc yu ndaatc goux nyaanh mbuoqc
 maaih deix laaic yesu heuc ninh mingh maaiz jiex zipv qiemx longc nyei ga naaiv
 fai dorh nyaanh mingh bun mienh jomc mienh
yu ndaatc nyanc liuz naaiv aax njuov ziouc mingh mi aqv
 wuov zanc yaac hmuangx aqv
yu ndaatc cuotv mingh
 yesu gorngv
ih zanc yie
 baamh mienh nyei dorn
 duqv njang laangc
 tin hungh yaac weic yie
 baamh mienh nyei dorn
 duqv njang laangc
se gorngv tin hungh weic yie duqv njang laangc
 tin hungh yaac oix bun yie duqv njang laangc yaac liemh zeih duqv
yie nyei fu jueiv aac
 yie aengx caux meih mbuo yiem deix dangh hnangv
 meih mbuo oix lorz yie mv baac hnangv yie mbuox jiex wuov deix zoux hlo nyei yiutai mienh nor
 ih zanc yie aengx gorngv mbuox meih mbuo
  yie mingh nyei dorngx meih mbuo maiv haih mingh
ih zanc yie bun diuh siang lingc meih mbuo
 mbuox meih mbuo laanh oix zuqc hnamv laanh
 yie hnangv haaix nor hnamv meih mbuo
 meih mbuo oix zuqc hnangv wuov nor laanh hnamv laanh
se gorngv meih mbuo laanh hnamv laanh
 zuangx mienh ziouc hiuv duqv meih mbuo zoux yie nyei sai gorx
simon bide naaic yesu
ziouv aah
 meih oix mingh haaix
 yesu dau
yie mingh nyei dorngx
 ih zanc meih gan yie mingh maiv duqv
 mv baac nqa haav meih oix gan yie mingh
bide naaic
ziouv aah
 yie weic haaix diuc ih zanc maiv haih gan meih mingh
 yie nyunc weic meih siev maengc daic
yesu dau
meih za gengh nyunc weic yie siev maengc daic fai
 yie gorngv zaqc mbuox meih
 jai zungv maiv gaengh nqaaix
 meih maiv nyiemc yie buo nzunc
