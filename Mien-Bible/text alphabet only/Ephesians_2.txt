zinh ndaangc laaix meih mbuo maiv muangx tin hungh nyei waac yaac baamz zuiz
 meih mbuo se dorngx daic mi aqv
wuov zanc meih mbuo kungx gan baamh gen orqv haic nyei za eix hnangv
 meih mbuo muangx gunv ndaamv lungh wuov dauh
 dongh ih zanc yiem maiv muangx tin hungh nyei waac wuov deix mienh nyei hnyouv zoux gong wuov dauh mienv
zinh ndaangc mbuo yietc zungv yiem wuov deix mienh mbu ndongx kungx ei mbuo nyei hnyouv hanc zoux
 sueih ganh nyei sin
 ganh nyei hnyouv oix zoux nyei ziouc zoux aqv
 weic naaiv
 ziux mbuo nyei fiem fingx mbuo m daaih hnangv wuov deix nor
 zuqc tin hungh nouz mbuo
mv baac tin hungh za gengh korv lienh haic mienh yaac ndongc naaic hnamv mbuo
maiv gunv mbuo laaix maiv muangx tin hungh nyei waac dorngx daic mi aqv
 ninh bun mbuo caux giduc nangh daaih ziangh jienv
 meih mbuo duqv njoux se weic tin hungh nyei en
tin hungh bun mbuo caux giduc yesu juangc maengc nangh daaih yaac caux ninh zueiz jienv wuov tin dorngh
tin hungh hnangv naaiv zoux weic nqa haav gitv gitv lungh ndiev ninh haih biux mengh ninh hlo
 haic nyei en
 dongh ninh longc giduc yesu biux mengh ninh ndongc haaix hnamv mbuo
meih mbuo duqv njoux se weic tin hungh nyei en
 weic zuqc meih mbuo sienx kaux ninh
 se maiv zeiz meih mbuo ganh zoux nyei
 se tin hungh ceix bun nyei zingh nyeic
mienh duqv njoux se maiv zeiz kaux ganh zoux nyei sic
 weic maiv bun haaix dauh haih bungx waac maux
se tin hungh nyei buoz dauh zeix mbuo daaih
 bun mbuo caux giduc yesu juangc maengc ziangh
 weic yiem seix zaangc zoux kuv sic
 dongh tin hungh jaa ndaangc liuc leiz ziangx oix mbuo zoux nyei kuv sic
meih mbuo oix zuqc jangx jienv meih mbuo zinh ndaangc hnangv haaix nor
 meih mbuo cuotv seix daaih m daaih janx
 dongh yiutai mienh heuc 
maiv jiex gaatv nyei leiz nyei mienh
 yiutai mienh heuc ganh zoux 
jiex gaatv nyei leiz nyei mienh
naaiv gorngv zuqc mienh hnangv haaix nor zoux bun ganh nyei sin
oix zuqc jangx jienv
 wuov zanc meih mbuo maiv caux giduc jiu tong
 maiv duqv zoux i saa laa en baeqc fingx
 tin hungh liepc ngaengc waac daaih laengz bun nyei
 maiv maaih meih mbuo nyei buonc
 meih mbuo yiem naaiv baamh gen maiv lamh hnamv dorngx yaac maiv maaih tin hungh
zinh ndaangc meih mbuo leih tin hungh go mv baac ih zanc meih mbuo kaux giduc yesu nyei nziaamv duqv nitv fatv tin hungh
weic zuqc giduc ganh bun i bung horpc hnyouv daaih
 bun yiutai mienh caux janx benx yietc fingx
 ninh longc ninh ganh nyei sin mietc nzengc nqenx jienv bun ninh mbuo i bung maaih win nyei laatc
ninh longc ninh ganh nyei sin guangc yiutai mienh nyei leiz latc
 dongh ninh mbuo nyei lingc caux leiz
 weic bun i bung kaux ninh gapv jienv benx yietc dauh siang mienh mi aqv
 hnangv naaic bun i bung horpc hnyouv daaih
yesu yiem ziepc nzaangc jaax daic weic mietc nzengc ninh mbuo i bung nyei win
 bun i bung caux tin hungh horpc hnyouv ziouc benx yietc fingx
giduc daaih zunh baengh orn nyei kuv fienx mbuox meih mbuo
 dongh leih tin hungh go nyei janx
 yaac zunh mbuox yiem nitv tin hungh fatv nyei yiutai mienh
weic zuqc giduc bun mbuo yietc zungv
 yiutai mienh caux janx
 duqv juangc nduqc dauh singx lingh mingh duqv taux zaangc diex nyei nza hmien
hnangv naaic
 meih mbuo janx ih zanc maiv zeiz zoux ganh fingx fai ganh norm deic bung daaih nyei kaeqv
 meih mbuo ih zanc caux tin hungh nyei mienh benx yietc fingx mi aqv
 yaac zoux tin hungh nyei hmuangv doic
tin hungh bun meih mbuo bangc zuangx gong zoh caux tin hungh nyei zuangx douc waac mienh liepc daaih nyei gorn ndoqv ceix jiez daaih
 giduc yesu ganh zoux biauv gorqv gauh longc jienv jiex wuov kuaaiv la bieiv
giduc bun wuov norm biauv nyei nyungc nyungc bangc ninh daaux jienv
 yaac ceix jiez daaih benx ziouv nyei singx dinc
meih mbuo kaux ninh ziouc duqv caux yietc zungv kaux ninh nyei mienh ceix jiez benx norm tin hungh nyei singx lingh yiem nyei dorngx
