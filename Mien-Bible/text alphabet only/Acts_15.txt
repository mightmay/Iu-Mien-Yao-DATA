maaih deix mienh yiem yu ndie saengv mingh taux an ti okc zingh njaaux sienx yesu nyei gorx youz
 ninh mbuo gorngv
se gorngv meih mbuo maiv ei jienv mose nyei leiz jiex gaatv nyei leiz nor
 meih mbuo maiv haih duqv njoux
baulo caux mbaa naa mbatc caux ninh mbuo njiec qaqv nzaeng ngaengc luonx leiz
 jiu baang ziouc dingc paaiv baulo caux mbaa naa mbatc caux deix gorx youz mingh ye lu saa lem zingh lorz gong zoh caux mienh gox mbuo caangh laangh naaiv deix sic
jiu baang ziouc fungx ninh mbuo cuotv jauv mingh
 ninh mbuo jiex fi ni sie caux saa maa lie saengv
 taux haaix gorngv mbuox mienh janx hnangv haaix nor goiv hnyouv sienx yesu
 zuangx gorx youz haiz naaiv deix fienx ninh mbuo za gengh a hneiv haic
mingh taux ye lu saa lem zingh wuov zanc
 jiu baang mienh
 gong zoh mbuo
 caux mienh gox mbuo a hneiv zipv
 baulo caux mbaa naa mbatc yaac gorngv nzengc tin hungh hnangv haaix nor longc ninh mbuo zoux ninh nyei gong
mv baac maaih deix faa li si wuov jauv sienx yesu nyei mienh souv jiez daaih gorngv
ndongc haaix oix zuqc heuc janx jiex gaatv nyei leiz yaac hatc ninh mbuo ei nzengc mose nyei leiz latc
gong zoh caux mienh gox yietc zungv gapv zunv caangh laangh naaiv deix sic
ninh mbuo luonx leiz lauh nyei
 bide ziouc souv jiez daaih gorngv
gorx youz aah
 meih mbuo hiuv duqv zinh ndaangc tin hungh yiem meih mbuo gu nyuoz ginv yie cuotv mingh zunh kuv fienx bun janx muangx yaac sienx
tin hungh hiuv duqv maanc mienh nyei hnyouv yaac bun cing ninh a hneiv janx
 weic zuqc ninh ceix singx lingh bun ninh mbuo hnangv ceix bun mbuo nor
yiutai mienh fai janx tin hungh maiv funx ganh nyungc
 weic ninh mbuo sienx
 tin hungh nzaaux ninh mbuo nyei hnyouv cing nzengc
wuov nyungc
 meih mbuo weic haaix diuc oix seix tin hungh
 oix zorqv hniev nyei ga naaiv bun naaiv deix sai gorx nyiex
 dongh mbuo ganh caux mbuo nyei ong taaix zungv nyiex maiv dongz nyei ga naaiv
maiv zeiz hnangv naaic lorqc
 mbuo sienx mbuo duqv njoux se weic ziouv yesu nyei en hnangv ninh mbuo nor
zuangx mienh sekv sekv nyei muangx mbaa naa mbatc caux baulo gorngv tin hungh longc ninh mbuo yiem janx gu nyuoz zoux nyei jangx hoc caux mbuoqc horngh nyei sic
gorngv setv
 yaagorpc aengx gorngv
gorx youz aac
 muangx yie gorngv oc
simon coqv hoqc gorngv liuz tin hungh lorz janx daauh nzunc
 ginv cuotv deix daaih zoux ninh nyei mienh
naaiv za gengh doix zuqc douc waac mienh nyei waac hnangv fiev jienv gorngv nor
nqa haav yie oix nzuonx daaih
 oix liepc jiez ndaawitv nyei biauv mbaang
 aengx longc loz biauv nyei ga naaiv ganh siang ceix jiez
hnangv naaic se weic bun nyiec nyei mienh oix daaih lorz ziouv
 dongh yie heuc daaih zoux yie nyei mienh wuov deix maanc fingx janx
loz hnoi bun mienh hiuv duqv naaiv deix sic oix cuotv daaih wuov dauh ziouv gorngv naaiv deix waac
yaagorpc aengx gorngv
ziux yie mangc
 mbuo maiv horpc zuqc zoux haaix nyungc bun huin daaih lorz tin hungh wuov deix janx haiz aqc haic
mv baac mbuo oix zuqc fiev fienx mbuox ninh mbuo gec
 maiv dungx nyanc ziec jiex miuc fangx ziouc maaih uix nyei ga naaiv
  maiv dungx zoux maiv luonx horngc nyei sic
  maiv dungx nyanc naeqc jaang daic nyei saeng kuv orv
 yaac maiv dungx nyanc nziaamv
weic zuqc loz hnoi taux ih zanc yiem norm norm zingh maaih mienh zunh mose nyei leiz
 norm norm dingh gong hnoi maaih mienh yiem wuic dorngh doqc ninh nyei leiz latc sou
wuov zanc gong zoh caux mienh gox caux zuangx jiu baang mienh caangh laangh horpc ginv deix mienh paaiv gan baulo caux mbaa naa mbatc mingh an ti okc zingh
 ninh mbuo ginv nyei mienh maaih laanh heuc yu ndaatc
 aengx maaih norm mbuox heuc mbaa sapv mbaatc
 maaih laanh heuc silaa
 naaiv deix i laanh yiem gorx youz mbu ndongx zoux bieiv zeiv nyei mienh
gong zoh caux mienh gox ziouc fiev fienx bun ninh mbuo dorh jienv mingh
 fienx gorngv
cien oix nyei yiem an ti okc zingh
 silie deic caux si li sie saengv ganh fingx nyei zuangx gorx youz aac
 yie mbuo gong zoh caux mienh gox
 meih mbuo nyei gorx youz
 fiev fienx bun meih mbuo
 yie mbuo jangx taux meih mbuo
yie mbuo haiz mienh gorngv maaih deix yiem yie mbuo naaiv nyei mienh mingh meih mbuo naaic zunh doz coqv meih mbuo nyei hnyouv lunc nzengc
 mv baac maiv zeiz yie mbuo paaiv ninh mbuo mingh oc
yie mbuo ziouc dongh hnyouv ginv deix mienh daaih paaiv ninh mbuo mingh meih mbuo naaic caux jienv yie mbuo hnamv nyei doic
 mbaa naa mbatc caux baulo
naaiv deix i laanh weic ziouv yesu giduc nyei mbuox maiv funx maengc nyei zoux
hnangv naaic
 yie mbuo paaiv yu ndaatc caux silaa mingh caux meih mbuo doix hmien gorngv mengh naaiv zeiv fienx nyei sic
singx lingh caux yie mbuo fih hnangv nyei maiv oix tipv haaix nyungc jaa bun meih mbuo hniev
 cuotv liuz ih zanc fiev jienv naaiv deix hnangv
meih mbuo oix zuqc gec maiv dungx nyanc ziec jiex miuc fangx nyei ga naaiv
 maiv dungx nyanc nziaamv
 maiv dungx nyanc naeqc jaang daic nyei saeng kuv orv
 yaac maiv dungx zoux maiv luonx horngc nyei sic
 se gorngv meih mbuo gec jienv naaiv buoqv ga naaiv ziouc longx aqv
 baengh orn nyei yiem oc
sienx yesu nyei gorx youz ziouc fungx naaiv deix mienh cuotv jauv mingh an ti okc zingh
 taux wuov ninh mbuo heuc jiu baang mienh gapv zunv ziouc zorqv wuov zeiv fienx bun ninh mbuo
doqc dorng naaiv zeiv fienx
 haiz fienx orn ninh mbuo nyei hnyouv
 dauh dauh ziouc a hneiv haic aqv
yu ndaatc caux silaa zoux douc waac mienh yaac gorngv camv nyei kuinx gorx youz mbuo
 orn ninh mbuo nyei hnyouv
 tengx ninh mbuo gauh sienx duqv henv
yiem yietc caamx wuov
 gorx youz mbuo ziouc fungx ninh mbuo baengh orn nyei cuotv jauv nzuonx taux paaiv ninh mbuo daaih wuov deix
mv baac silaa dingc hnyouv yiem wuov
baulo caux mbaa naa mbatc corc yiem an ti okc zingh
 ninh mbuo caux mienh camv nyei njaaux yaac zunh ziouv nyei doz
nqa haav camv hnoi deix nyei
 baulo gorngv mbuox mbaa naa mbatc
mbuo oix zuqc nzuonx mingh mangc gaax
 dongh mbuo mingh zunh jiex ziouv nyei doz nyei norm norm mungv wuov deix gorx youz hnangv haaix nor orqc
mbaa naa mbatc yaac oix dorh yo han maako caux jienv mingh
mv baac baulo haiz maiv horpc zuqc dorh
 weic zuqc zinh ndaangc wuov nzunc
 taux bam fi lie
 yo han maako guangc ninh mbuo
 maiv caux ninh mbuo zoux gong
ninh mbuo i dauh fiuv congx liuz
 ziouc bun nqoi doic mi aqv
 mbaa naa mbatc dorh jienv maako bieqc nzangv mingh saibatc koiv nzou
mv baac baulo ginv silaa caux ninh mingh
 sienx yesu nyei zuangx mienh ziouc zorqv ninh mbuo i laanh fungx bun ziouv ei ninh nyei en goux
cuotv jauv mingh
 ninh jiex silie caux si li sie saengv tengx zuangx jiu baang gauh sienx duqv wuonv
