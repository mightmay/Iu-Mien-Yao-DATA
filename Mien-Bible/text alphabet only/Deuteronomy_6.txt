naaiv se ziouv
  meih mbuo nyei tin hungh
 mbuox yie njaaux meih mbuo nyei leiz latc caux lingc caux leiz
 meih mbuo jiex jor ndaen ndaaih mingh yiem meih mbuo oix duqv nzipc nyei deic bung oix zuqc ei jienv zoux
meih mbuo caux nqa haav hingv nyei zeiv fun oix zuqc yietc seix ei jienv yie jiu bun meih mbuo naaiv deix leiz latc caux leiz weic taaih ziouv
  meih mbuo nyei tin hungh
 yaac bun meih mbuo duqv ziangh siouc nyuonh ndaauv
o i saa laa en nyei zuangx mienh aac
 muangx oc
 oix zuqc longc hnyouv ei jienv naaiv deix leiz zoux
 weic bun meih mbuo duqv longx yaac haih hiaangx duqv camv
 yiem wuov norm ndau touv longx nyei deic bung hnangv ziouv
  meih mbuo nyei ong taaix nyei tin hungh
 laengz bun meih mbuo wuov nor
o i saa laa en mienh aac
 muangx longx oc
 mbuo nyei ziouv
  tin hungh
 se nduqc dauh ziouv  hnangv
oix zuqc longc nzengc hnyouv
 longc nzengc za eix
 longc nzengc qaqv hnamv ziouv
  meih mbuo nyei tin hungh
yie ih hnoi jiu bun meih mbuo naaiv deix leiz oix zuqc longc hnyouv jangx jienv
oix zuqc jienh njaaux meih mbuo nyei fu jueiv hiuv duqv naaiv deix leiz
 maiv gunv yiem biauv fai yiem jauv zaangc
 bueix njiec fai jiez sin
 zungv oix zuqc buih jienv yiem
oix zuqc zorqv naaiv deix leiz kou jienv meih mbuo nyei buoz yaac nyatv jienv meih mbuo nyei biorngh zoux jangx hoc
yaac oix zuqc fiev jienv meih mbuo nyei biauv nyei gaengh zouc caux meih mbuo nyei laatc gaengh
ziouv
  meih mbuo nyei tin hungh
 oix dorh meih mbuo bieqc ninh caux meih mbuo nyei ong taaix
 apc laa ham
 i sakc
 caux yaakopv houv bun meih mbuo wuov norm deic bung
 yiem wuov maaih zingh youc hlo youc longx yaac maiv zeiz meih mbuo ganh ceix daaih
maaih nyungc nyungc longx nyei ga naaiv buangv biauv yaac maiv zeiz meih mbuo ganh zornc daaih
 maaih wuom kuotv yaac maiv zeiz meih mbuo ganh wetv
 maaih a ngunc huingx caux ga lanv huingx yaac maiv zeiz meih mbuo ganh zuangx daaih
 meih mbuo nyanc beuv nyei ziangh hoc
oix zuqc faix fim
 nziex meih mbuo haih la kuqv ziouv
  dongh dorh meih mbuo cuotv i yipv deic bung
 zoux nouh nyei dorngx
 wuov dauh
oix zuqc taaih ziouv
  meih mbuo nyei tin hungh
 fu sux ninh hnangv
 yaac ziangv jienv ninh nyei mbuox laengz ngaengc waac
maiv dungx zaangc ganh dauh zienh
 se weih gormx meih mbuo wuov deix ganh fingx mienh nyei zienh
weic zuqc ziouv
  meih mbuo nyei tin hungh
 yiem meih mbuo mbu ndongx nzaeng jienv meih mbuo
 nziex ninh qiex jiez meih mbuo hnangv njopc douz nor
 ziouc bun meih mbuo yiem ndau beih zuqc mietc nzengc
maiv dungx seix ziouv
 meih mbuo nyei tin hungh
 hnangv yiem matv saax meih mbuo seix ninh wuov nor
oix zuqc zunv dingc hnyouv gan ziouv
 meih mbuo nyei tin hungh
 jiu bun meih mbuo nyei leiz latc caux lingc caux leiz
oix zuqc zoux ziux ziouv  buatc horpc nyei
 longx nyei sic
 meih mbuo cingx duqv longx yaac duqv bieqc mingh yiem ziouv  houv jienv laengz bun meih mbuo nyei ong taaix wuov norm deic bung
meih mbuo yaac oix zuqc zunc meih mbuo nyei win wangv cuotv meih mbuo nyei wuov ndaangc maengx ziux ziouv  gorngv nyei waac
nqa haav hingv meih mbuo nyei dorn naaic meih mbuo
ziouv
  mbuo nyei tin hungh
 hatc meih mbuo naaiv deix leiz latc caux lingc caux leiz maaih haaix nyungc eix leiz
oix zuqc mbuox ninh
yie mbuo yiem i yipv deic bung
 zoux faalo hungh nyei nouh
 mv baac ziouv  longc domh qaqv dorh yie mbuo cuotv i yipv deic bung daaih
yie mbuo ganh nyei m zing duqv buatc ziouv zoux hlo haic
 gamh nziex haic nyei jangx hoc caux mbuoqc horngh nyei sic bun i yipv mienh caux faalo hungh
 liemh ninh nyei biauv zong mienh
mv baac ninh dorh yie mbuo cuotv daaih
 oix dorh yie mbuo bieqc ninh houv jiu bun yie mbuo nyei ong taaix wuov norm deic bung
ziouv
  mbuo nyei tin hungh
 hatc mbuo ei jienv naaiv deix yietc zungv leiz yaac taaih ninh weic bun mbuo zanc zanc duqv longx yaac duqv ziangh jienv hnangv ih hnoi nor
se gorngv mbuo faix fim
 gan longx ziouv
 mbuo nyei tin hungh
 hatc nyei yietc zungv leiz
 ninh ziouc horpc hnyouv mbuo aqv
