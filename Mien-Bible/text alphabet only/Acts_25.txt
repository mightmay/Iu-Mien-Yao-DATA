fe saa tatv daaih taux ninh nyei saengv
 zoux jienv zungx duqv buo hnoi
 ninh cuotv si saa li yaa mingh ye lu saa lem zingh
sai mienh bieiv caux yiutai mienh nyei bieiv ziouc mingh fe saa tatv wuov gox baulo
tov ninh tengx deix ninh mbuo
 fungx baulo mingh ye lu saa lem zingh
 ninh mbuo hnangv naaiv nor tov weic zuqc ninh mbuo daav za eix dangv jienv ndaamv jauv daix baulo
fe saa tatv dau
baulo kuonx jienv yiem si saa li yaa zingh
 maiv nangc lauh yie yaac oix nzuonx aqv
se gorngv baulo zoux dorngc haaix diuc
 oix zuqc bun deix meih mbuo zoux hlo nyei mienh gan jienv yie mingh gox ninh
fe saa tatv yiem ye lu saa lem zingh maiv gauh lauh hietc hnoi fai ziepc hnoi cingx daaih nzuonx si saa li yaa zingh
 da nyeic hnoi ninh zueiz jienv sic dorngh heuc mienh dorh baulo daaih
baulo bieqc daaih
 yiem ye lu saa lem zingh daaih gox ninh wuov deix mienh souv huing gormx lorz zuiz hniev nyei gox baulo mv baac maiv maaih yietc yiemc maaih zorng zengx zien
baulo ziouc gorngv jaiv sin nyei waac
 ninh gorngv
yie maiv zoux dorngc yiutai mienh nyei haaix nyungc leiz fai zaangc tin hungh nyei biauv fai lomaa domh ziuh hungh
fe saa tatv oix yiutai mienh a hneiv ninh ziouc naaic baulo
meih nyunc mingh ye lu saa lem zingh bun yie dunx meih nyei sic fai
baulo gorngv
ih zanc yie souv jienv lomaa hungh nyei sic dorngh
 horpc zuqc yiem naaiv dunx yie nyei sic
 yie maiv zoux haaix nyungc dorngc yiutai mienh
 meih ganh yaac za gengh hiuv nyei
se gorngv yie zoux dorngc haaix nyungc zic duqv daic
 yie yaac maiv ngaengc
 mv baac se gorngv naaiv deix yiutai mienh daaih gox yie naaiv deix sic maiv zien nor
 maiv maaih haaix dauh maaih leiz zorqv yie jiu bun ninh mbuo
 yie tov bun lomaa domh ziuh hungh siemv zuiz
fe saa tatv caux ninh nyei gunv sic mienh caangh laangh liuz ninh ziouc gorngv
meih tov lomaa hungh siemv zuiz
 wuov nyungc meih zungv oix zuqc mingh lomaa hungh wuov aqv
nqa haav lauh deix
 aa nqi paa hungh caux mbenitv mingh si saa li yaa zingh wuic buangh fe saa tatv
 caux ninh nziaauc
yiem wuov camv hnoi deix nyei
 fe saa tatv zorqv baulo nyei jauv gorngv mbuox hungh diex
 ninh gorngv
maaih laanh mienh
 felikv cuotv wuov zanc zorqv ninh kuonx jienv naaiv
yie mingh ye lu saa lem wuov zanc
 sai mienh bieiv caux yiutai mienh nyei mienh gox daaih gox ninh yaac tov yie dingc ninh nyei zuiz
mv baac yie dau ninh mbuo
 hnangv naaic zoux se maiv horpc lomaa mienh nyei leiz
 maiv gunv haaix dauh maaih sic
 oix zuqc bun ninh caux gox ninh wuov deix doix zengx cingx daaih zorqv ninh jiu bun haaix dauh
gox ninh wuov deix mienh daaih taux naaiv yie maiv ngaih
 da nyeic hnoi hnangv yie mingh zueiz sic dorngh heuc mienh dorh baulo bieqc daaih
gox ninh wuov deix souv jiez sin daaih gorngv mv baac maiv gox hnangv yie laaic ninh mbuo oix gox nyei orqv sic nor
ninh mbuo kungx nzaeng taux ninh mbuo yiutai mienh nyei leiz hnangv
 yaac nzaeng taux laanh mienh
 mbuox heuc yesu
 ninh daic mingh mv baac baulo gorngv ninh corc ziangh jienv nyei
yie maiv hiuv duqv oix zuqc hnangv haaix nor mbenc naaiv deix sic ziouc naaic baulo ninh nyunc mingh ye lu saa lem dunx naaiv deix sic fai
mv baac baulo tov mingh domh ziuh hungh wuov siemv
 yie ziouc heuc baeng dorh mingh kuonx jienv zuov taux yie maaih ziangh hoc cingx bun ninh mingh lomaa hungh wuov
aa nqi paa gorngv mbuox fe saa tatv
yie ganh yaac oix muangx ninh gorngv
 fe saa tatv gorngv
wuov nyungc
 njang hnoi meih duqv muangx ninh gorngv aqv
da nyeic hnoi aa nqi paa caux mbenitv zorng nzoih
 caux domh baeng bieiv mbuo caux wuov norm zingh zoux hlo nyei
 maaih mengh dauh nyei mienh
 houc jienv bieqc hungh jaa nyei domh wuic dorngh
 daaih nzoih
 fe saa tatv heuc mienh dorh baulo bieqc daaih
fe saa tatv gorngv
aa nqi paa hungh caux yiem naaiv nyei zuangx mienh aah
 meih mbuo buatc naaiv laanh mienh
 yiem ye lu saa lem caux yiem naaiv nyei yietc zuangx yiutai mienh nauc jienv gorngv ninh maiv horpc zuqc maaih maengc ziangh aqv
mv baac yie zaah naaic ninh
 maiv buatc ninh dorngc haaix nyungc zic duqv daix ninh
 ninh ganh tov bun lomaa domh ziuh hungh dunx sic yie ziouc dingc hnyouv fungx ninh mingh
mv baac yie lorz maiv duqv haaix nyungc sic fiev bun lomaa hungh
 yie ziouc dorh ninh daaih naaiv
 meih mbuo nyei nza hmien
 yaac lengc jeiv nyei yiem meih
 aa nqi paa hungh
 nyei nza hmien
 weic zaah naaic ninh
 yie cingx daaih maaih waac fiev
weic zuqc ei yie hnamv
 fungx zuiz mienh mingh yaac maiv maaih gox ninh nyei waac se maiv horpc
