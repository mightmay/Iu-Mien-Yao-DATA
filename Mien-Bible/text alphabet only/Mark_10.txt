yesu cuotv wuov norm dorngx mingh yu ndie saengv aengx jiex jor ndaen ndaaih
 mienh camv haic aengx daaih gapv zunv ninh wuov
 ninh ziouc hnangv yietc gau nor
 njaaux ninh mbuo
maaih deix faa li si mienh daaih oix seix yesu ziouc naaic
nqox leih ninh nyei auv se horpc mbuo nyei leiz nyei fai
yesu dau
mose hnangv haaix nor mbuox meih mbuo
ninh mbuo dau
mose bun nqox fiev zeiv leih cai sou bun auv ziouc heuc auv mingh mi aqv
yesu mbuox ninh mbuo
se laaix meih mbuo hnyouv ngaengc mose cingx daaih fiev naaiv diuh leiz
mv baac zinh ndaangc tin hungh zeix lungh zeix ndau wuov zanc
  tin hungh zeix mienh daaih benx m jangc m sieqv
weic naaiv m jangc dorn dorng jaa
 leih ninh nyei diex maac
 caux jienv ninh nyei auv gapv daaih
ninh mbuo i dauh ziouc benx yietc dauh mi aqv
  hnangv naaic
 ninh mbuo maiv zeiz i dauh aqv
 benx yietc dauh hnangv
weic naaiv
 tin hungh gapv daaih nyei cai doix
 maiv dungx bun mienh caeqv nqoi
bieqc biauv mingh wuov zanc
 sai gorx mbuo tov yesu gorngv mengh naaiv diuc jauv
yesu ziouc mbuox ninh mbuo
haaix dauh leih ninh nyei auv
 aengx mingh longc siang auv
 ninh se hienx auv hnangv
 yaac dorngc ninh nyei loz auv
auv yaac fih hnangv nyei
 se gorngv leih ninh nyei nqox aengx longc siang nqox
 ninh se hienx nqox hnangv
maaih deix mienh dorh fu jueiv daaih lorz yesu
 oix yesu maan ninh mbuo
 mv baac sai gorx mbuo gorngv wuov deix mienh
yesu buatc ziouc qiex jiez haic
 gorngv mbuox sai gorx mbuo
gunv bun fu jueiv daaih lorz yie
 maiv dungx laanh ninh mbuo saa
 weic zuqc haaix dauh longc tin hungh zoux ziouv gunv ninh
 se hnangv naaiv deix fu jueiv nor
yie gorngv zien mbuox meih mbuo
 haaix dauh maiv hnangv dauh fu jueiv longc tin hungh zoux ziouv gunv ninh
 wuov dauh yietc liuz maiv duqv bieqc tin hungh nyei guoqv
gorngv liuz
 yesu ziouc hlorpv fu jueiv
 yietc dauh yietc dauh maan jienv buang waac ninh mbuo
yesu aengx cuotv jauv wuov zanc
 maaih laanh mienh tiux daaih
 gueic njiec yesu nyei nza hmien naaic ninh
baengh fim nyei fin saeng aah
 yie oix zuqc hnangv haaix nor zoux cingx duqv yietc liuz nyei maengc
yesu naaic ninh
meih weic haaix diuc heuc yie zoux baengh fim nyei mienh
 cuotv liuz tin hungh
 maiv maaih haaix dauh baengh fim
meih yaac hiuv duqv leiz latc
 leiz latc gorngv
  maiv dungx daix mienh
 maiv dungx hienx auv hienx nqox
 maiv dungx zoux zaqc
 maiv dungx zoux jaav zorng zengx
 maiv dungx pienx mienh
 oix zuqc tongx nimc diex maac
wuov dauh mienh gorngv
fin saeng aac
 naaiv deix leiz yie faix faix nyei fiou taux ih zanc aqv
yesu mangc jienv ninh
 yaac hnamv ninh
 ziouc gorngv
meih corc caa yietc nyungc maiv gaengh duqv zoux
 oix zuqc mingh maaic nzengc meih maaih nyei ga naaiv
 aengx zorqv wuov deix nyaanh bun mienh jomc mienh
 hnangv naaiv meih ziouc maaih jaaix nyei ga naaiv siou jienv wuov tin dorngh
 zoux liuz
 daaih gan yie oc
wuov dauh mienh yietv haiz naaiv joux waac
 hmien mbienc nzengc
 ziang naaic nzauh nzauh nyei mingh mi aqv
 weic zuqc ninh maaih jaa dingh hoz haic
yesu huin mangc ninh nyei sai gorx
 mbuox ninh mbuo
butv zoih mienh aqc duqv bieqc tin hungh nyei guoqv
sai gorx mbuoqc horngh naaiv joux waac mv baac yesu nzipc jienv gorngv
fu jueiv aac
 weic kaux zinh zoih wuov deix
 za gengh aqc duqv bieqc tin hungh nyei guoqv
lorh torh cunx jiex sim mbiuic corc gauh hungh hec butv zoih mienh bieqc tin hungh nyei guoqv
sai gorx mbuo gengh
 mbuoqc horngh haic ziouc naaic
wuov nyungc
 haaix dauh haih duqv njoux
yesu mangc jienv ninh mbuo aengx gorngv
baamh mienh maiv haih njoux ganh mv baac tin hungh haih nyei
 maanc sic tin hungh haih zoux duqv nyei
bide ziouc mbuox ninh
mangc gaax
 yie mbuo guangc nzengc nyungc nyungc daaih gan sai diex
yesu gorngv
yie gorngv zien mbuox meih mbuo
 haaix dauh weic yie yaac weic kuv fienx guangc biauv fai muoz doic fai diex maac fai fu jueiv fai lingh deic
wuov dauh guangc naaiv deix yietc gouv
 yiem naaiv seix ninh oix duqv yietc baeqv gouv
 oix duqv biauv
 muoz doic
 maa
 fu jueiv
 lingh deic
 yaac zuqc mienh zoux doqc
 nqa haav hingv ninh yaac duqv yietc liuz nyei maengc
mv baac yiem wuov ndaangc maaih mienh camv oix zuqc nzuonx nqa haav
 yiem nqa haav maaih mienh camv duqv yiem wuov ndaangc
yesu caux ninh nyei sai gorx mbuo mingh ye lu saa lem zingh
 mingh wuov zanc
 yesu mingh ndaangc
 sai gorx mbuo gan ninh mingh yaac mbuoqc horngh haic
 gan ninh mbuo mingh wuov deix mienh yaac gamh nziex nyei
 yesu aengx dorh wuov deix ziepc nyeic dauh sai gorx mingh pien deix
 gorngv nqa haav hingv ninh ganh oix zuqc buangh nyei sic mbuox ninh mbuo
ninh gorngv
muangx oc
 mbuo mingh ye lu saa lem zingh
 taux wuov
 baamh mienh nyei dorn
 ziouc zuqc jiu bun sai mienh bieiv caux njaaux leiz nyei fin saeng
 ninh mbuo oix dingc daix ninh
 yaac zorqv ninh jiu bun janx
janx ziouc guatc doqc jatv ninh
 tuiv wuom nzuih naetv ninh
 longc biaav bin mborqv
 yaac daix ninh
 mv baac nqa haav buo hnoi ninh ziouc aengx nangh daaih
se mbe ndi nyei i dauh dorn
 yaagorpc caux yo han
 daaih lorz yesu yaac gorngv
sai diex aah
 yie mbuo oix meih ei jienv yie mbuo tov nyei waac zoux
yesu dau
meih mbuo oix yie tengx meih mbuo zoux haaix nyungc
ninh mbuo dau
meih faaux weic zoux hungh duqv njang laangc wuov zanc
 tov bun yie mbuo zueiz dauh meih nyei mbiaauc maengx
 zueiz dauh meih nyei zaaix maengx oc
yesu mbuox ninh mbuo
meih mbuo tov nyei meih mbuo maiv hiuv
 meih mbuo haih hopv dongh yie oix zuqc hopv wuov norm zaanv fai
 meih mbuo haih jiex dongh yie oix zuqc jiex wuov nyungc leiz fai
ninh mbuo dau
yie mbuo haih nyei
 yesu mbuox ninh mbuo
yie hopv nyei zaanv meih mbuo za gengh oix zuqc hopv
 yie jiex nyei leiz meih mbuo za gengh oix zuqc jiex
mv baac yie maiv maaih leiz paaiv haaix dauh zueiz yie nyei mbiaauc maengx fai zaaix maengx
 tin hungh liuc leiz ziangx bun haaix dauh zueiz
 wuov deix duqv zueiz aqv
wuov deix ziepc dauh sai gorx haiz liuz naaiv deix sic
 ziouc qiex jiez yaagorpc caux yo han
yesu heuc ninh mbuo yietc zungv daaih nzoih yaac gorngv
meih mbuo hiuv duqv janx funx zoux ninh mbuo nyei domh jien wuov deix longc hatc maaz gunv ninh mbuo
 zoux hlo wuov deix longc hatc maaz hatc ninh mbuo
mv baac
 meih mbuo maiv horpc zuqc hnangv naaic
 haaix dauh oix duqv zoux hlo
 wuov dauh oix zuqc zoux meih mbuo nyei bou
haaix dauh oix zoux hlo jiex
 wuov dauh oix zuqc zoux zuangx mienh nyei nouh
weic zuqc liemh yie
 baamh mienh nyei dorn
 maiv zeiz daaih oix mienh fu sux yie
 yie daaih fu sux mienh yaac siev yie nyei maengc weic zuoqc mienh camv nzuonx
ninh mbuo mingh taux ye li ko zingh
 yesu caux jienv ninh nyei sai gorx
 aengx caux jienv mienh camv cuotv zingh wuov zanc
 maaih dauh m zing maengh nyei mienh zueiz jienv jauv hlen tov nyaanh
 dongh ti me atc nyei dorn wuov dauh mbaa ti me atc
ninh haiz gorngv
 jiex jauv wuov dauh se naa saa letv mungv nyei yesu
 ninh ziouc heuc jienv gorngv
ndaawitv hungh nyei zeiv fun
 yesu aah
 korv lienh yie maah
mienh camv nyei hemx ninh
 mbuox ninh maiv dungx ko lo
 mv baac ninh jaa heuc gauh mbui deix
ndaawitv nyei zeiv fun aah
 korv lienh yie maah
yesu ziouc dingh jienv yaac gorngv
heuc ninh daaih naaiv maah
 ninh mbuo ziouc heuc wuov dauh m zing maengh nyei mienh
 ninh mbuo gorngv
gunv bungx hnyouv aqv
 jiez sin daaih
 ninh heuc meih aqv
mbaa ti me atc ziouc jaiv guangc ninh nyei domh lui
 nquaqv sin daaih
 mingh taux yesu wuov
yesu naaic ninh
meih oix yie tengx haaix nyungc meih
 m zing maengh mienh dau
fin saeng aac
 yie oix haih mangc duqv buatc
yesu mbuox ninh
gunv mingh aqv
 laaix meih sienx yie
 meih nyei m zing ziouc longx
 ninh liemh zeih haih mangc duqv buatc ziouc gan jienv yesu mingh mi aqv
