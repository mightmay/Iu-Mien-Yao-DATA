se gorngv meih mbuo muangx longx ziouv
 meih mbuo nyei tin hungh nyei waac
 ziepc zuoqv nyei ei jienv yie ih hnoi jiu bun meih mbuo nyei yietc zungv lingc
 ziouv
  meih mbuo nyei tin hungh
 ziouc bun meih mbuo gauh hlo jiex lungh ndiev nyei maanc fingx
se gorngv meih mbuo muangx ziouv
  meih mbuo nyei tin hungh
 nyei waac
 meih mbuo ziouc duqv nzengc naaiv deix fuqv
yiem zingh gu nyuoz meih mbuo oix duqv fuqv
 yiem lingh deic yaac duqv fuqv
ziouv  oix ceix fuqv bun meih mbuo duqv fu jueiv camv
 bun ndau cuotv gaeng zuangx longx
 bun saeng kuv hiaangx
 bun ngongh caux ba gi yungh njiec dorn camv
ziouv  oix ceix fuqv meih mbuo nyei hmeiv ndaan caux meih mbuo longc zoux nyanc zoux hopv nyei jaa dorngx
meih mbuo cuotv yaac duqv fuqv
 bieqc yaac duqv loqc
daaih mborqv meih mbuo wuov deix win wangv
 ziouv  oix bun yiem meih mbuo nyei nza hmien zuqc suei
 ninh mbuo yangh yietc diuh jauv daaih mborqv meih mbuo
 mv baac biaux cuotv siec diuh jauv
ziouv  oix ceix fuqv meih mbuo zoux nyei yietc zungv sic
 yaac bun meih mbuo nyei lamz maaih laangh ziqc buangv
 yiem ziouv
 meih mbuo nyei tin hungh
 jiu bun meih mbuo nyei deic bung
 ninh oix ceix fuqv bun meih mbuo
se gorngv meih mbuo ei jienv ziouv
  meih mbuo nyei tin hungh nyei lingc yaac yangh ninh nyei doz leiz
 ziouv oix ziux ninh caux meih mbuo houv nyei waac liepc meih mbuo zoux ninh ganh nyei cing nzengc baeqc fingx
lungh ndiev maanc fingx mienh buatc meih mbuo benx ziouv  nyei baeqc fingx
 ninh mbuo ziouc gamh nziex meih mbuo
meih mbuo yiem ziouv  houv bun meih mbuo nyei ong taaix oix bun meih mbuo nyei deic bung
 ziouv oix bun meih mbuo bungx zuoqc
 bun meih mbuo duqv fu jueiv camv
 bun saeng kuv hiaangx
 yaac bun meih mbuo nyei ndau cuotv gaeng zuangx longx
ziouv  oix koi nqoi tin fouv nyei koux
 ziux cun ciou bun lungh duih mbiungc njiec meih mbuo nyei deic bung
 yaac oix ceix fuqv meih mbuo nyei buoz zoux nyei nyungc nyungc gong
 meih mbuo ziouc maaih gaav bun camv fingx mienh
 mv baac meih mbuo maiv zuqc tengx haaix fingx gaav haaix nyungc
se gorngv meih mbuo ei jienv ziouv
 meih mbuo nyei tin hungh nyei leiz latc
 dongh yie ih hnoi hatc meih mbuo nyei waac
 meih mbuo duqv zoux hlo jiex maiv zeiz faix jiex
 meih mbuo yaac zoux hlang jienv faaux
 maiv zeiz aiv jienv njiec
maiv dungx ngaengc yie ih hnoi hatc meih mbuo nyei haaix joux waac
 maiv dungx buoqc zaangc ganh dauh zienh
mv baac se gorngv meih mbuo maiv muangx ziouv
  meih mbuo nyei tin hungh
 nyei waac
 maiv ziepc zuoqv nyei ei jienv yie ih hnoi jiu bun meih mbuo nyei yietc zungv lingc caux leiz latc
 meih mbuo ziouc zuqc naaiv deix yietc zungv zioux nyei waac nyei zeqc naanc
meih mbuo yiem zingh gu nyuoz oix zuqc zioux
 yiem lingh deic yaac oix zuqc zioux aqv
meih mbuo nyei hmeiv ndaan caux longc zoux nyanc hopv nyei jaa dorngx oix zuqc zioux aqv
meih mbuo oix zuqc zioux
 ziouc bun meih mbuo maiv maaih fu jueiv camv
 bun ndau nyei gaeng zuangx maiv benx
 bun meih mbuo nyei ngongh dorn caux ba gi yungh dorn yaac zoqc
bun meih mbuo cuotv yaac zuqc zioux
 bieqc yaac zuqc zioux
se gorngv meih mbuo zoux waaic
 zoux orqv
 guangc ziouv
 meih mbuo zungv oix zuqc zioux yaac lunc nzengc
 meih mbuo nyei buoz zoux nyei gong yaac zoux maiv cuotv haaix nyungc taux meih mbuo siepv siepv nyei zuqc baaic
 zuqc mietc nzengc
ziouv  oix bun meih mbuo zuqc domh wuon baengc taux meih mbuo zuqc mietc nzengc
 maiv duqv yiem meih mbuo bieqc mingh duqv benx meih mbuo nyei buonc deic bung
ziouv  oix bun meih mbuo butv baengc ngaaiz
 sin jorm
 omx
 bun lungh haanz
 yuoqv
 maaih nyutc douz buov
 bun meih mbuo nyei ga naaiv zuangx maaih baengc
 se jiex mbuov butv latv douz
 naaiv deix nyungc nyungc oix hoic taux meih mbuo zuqc mietc
meih mbuo nyei m nqorngv gu nguaaic nyei lungh oix hnangv dongh yangh
 yiem meih mbuo nyei zaux ga ndiev nyei ndau yaac hnangv hlieqv nor
ziouv oix bun duih meih mbuo nyei deic bung wuov deix mbiungc benx nie mbung caux saa ziou mbung yiem wuov lungh njiec daaih hoic meih mbuo taux meih mbuo zuqc mietc nzengc
ziouv  oix bun meih mbuo yiem win wangv nyei nza hmien zuqc suei
 meih mbuo yangh yietc diuh jauv mingh mborqv ninh mbuo
 mv baac biaux cuotv siec diuh jauv
 lungh ndiev maanc guoqv mienh buatc meih mbuo buangh nyei sic ziouc haeqv ninh mbuo gamh nziex haic aqv
ndaamv lungh nyei norqc caux ga ndiev ndau nyei hieh zoih oix daaih nyanc meih mbuo nyei sei
 liemh maiv maaih mienh haeqv biaux
ziouv oix bun meih mbuo ziangh zueih hnangv zinh ndaangc i yipv mienh ziangh wuov nor
 ninh yaac oix bun meih mbuo ziangh ga naaiv
 butv faang
 sin sietv
 se zorc maiv longx nyei baengc
ziouv  oix bun meih mbuo butv ndin
 bun m zing maengh
 bun hnyouv huaang hnyouv lunc
lungh aanx zanc meih mbuo oix huaax jienv mingh hnangv m zing maengh mienh yiem hmuangx nor
 meih mbuo zoux nyei diuh diuh jauv yaac maiv haih duqv longx
 meih mbuo zanc zanc zuqc mienh hoic
 zuqc mienh luv
 maiv maaih haaix dauh njoux meih mbuo
meih mbuo gorngv ziangh auv mv baac ganh dauh mienh oix mingh bueix
 meih mbuo gomv siang biauv mv baac maiv duqv yiem
 meih mbuo zoux huingx zuangx a ngunc biouv yaac maiv duqv nyanc
mienh oix zorqv meih mbuo nyei ngongh dorng jienv meih mbuo daix mv baac meih mbuo maiv duqv yietc deix ngongh nyei orv
 meih mbuo ganh nyei m zing buatc jienv mienh caangv meih mbuo nyei lorh yaac maiv fungx nzuonx
 meih mbuo nyei ba gi yungh zuqc fungx bun win wangv yaac maiv maaih haaix dauh tengx meih mbuo
meih mbuo nyei dorn
 meih mbuo nyei sieqv
 yaac oix zuqc jiu bun ganh fingx mienh
 hnoi hnoi mangc jienv jauv kuv oix buatc ninh mbuo nzuonx
 mangc gau
 m zing zungv huaa nzengc
 maiv buatc ninh mbuo nzuonx
 yaac maiv maaih banh zeic tengx aqv
dongh meih mbuo maiv hiuv nyei mienh oix daaih nyanc meih mbuo ganh nyei ndau nyei ga naaiv caux meih mbuo ganh ndortv qaqv zuangx nyei yietc zungv gaeng zuangx
 meih mbuo zanc zanc oix zuqc mienh hoic
 zuqc mienh zeix
meih mbuo nyei m zing buatc nyei nyungc nyungc sic ziouc zoux bun meih mbuo maiv nzang
ziouv  oix bun meih mbuo nyei cingh mborqc ziangh doqc haic
 zorc maiv longx nyei zueih
 yaac yiem zaux ndiev ziangh taux m nqorngv baengh
ziouv  oix dorh meih mbuo caux meih mbuo liepc daaih gunv meih mbuo nyei hungh mingh taux dongh meih mbuo caux meih mbuo nyei ong taaix maiv hiuv nyei guoqv
 yiem wuov meih mbuo ziouc zaangc ganh dauh zienh
 se longc ndiangx
 longc la bieiv zoux daaih nyei zienh
yiem ziouv dorh meih mbuo mingh yiem wuov deix norm norm guoqv nyei mienh buatc meih mbuo buangh nyei sic
 ziouc haeqv ninh mbuo gamh nziex
 meih mbuo zuqc ninh mbuo dorh mingh zoux gouv gorngv yaac huotv meih mbuo
yiem wuov ndeic meih mbuo zuangx nyim camv
 mv baac siou duqv zoqc
 weic zuqc jopv nyeic nyanc mi aqv
meih mbuo oix zoux huingx zuangx a ngunc biouv fioux longx
 meih mbuo maiv duqv siou a ngunc biouv yaac maiv duqv hopv a ngunc diuv weic zuqc gaeng oix nyanc nzengc
yiem meih mbuo nyei deic bung norm norm dorngx maaih ga lanv ndiangx mv baac meih mbuo maiv duqv ga lanv youh longc weic zuqc ga lanv biouv bioh nzengc mi aqv
meih mbuo yungz dorn yungz sieqv
 ninh mbuo yaac maiv duqv funx benx meih mbuo nyei
 weic zuqc ninh mbuo zuqc caangv mingh
yiem meih mbuo nyei deic bung nyei ndiangx caux lingh deic nyei gaeng zuangx zuqc jopv nyeic nyanc nzengc
yiem meih mbuo mbu ndongx nyei ganh fingx mienh oix gunv zoux gunv faaux hlang
 meih mbuo ganh gunv zoux gunv ndortv njiec aiv
ninh mbuo ziouc maaih gaav bun meih mbuo longc
 mv baac meih mbuo maiv maaih gaav bun ninh mbuo
 ninh mbuo duqv zoux hlo jiex
 meih mbuo zoux faix jiex
meih mbuo ziouc zuqc siouc naaiv deix yietc zungv zioux nyei waac taux meih mbuo zuqc mietc
 weic zuqc meih mbuo maiv muangx ziouv
 meih mbuo nyei tin hungh
 nyei waac
 maiv ei ninh jiu bun meih mbuo nyei lingc caux leiz
naaiv deix zioux nyei waac yietc liuz zoux jangx hoc caux mbuoqc horngh nyei sic weic meih mbuo caux meih mbuo nyei fu jueiv
weic zuqc meih mbuo bungx zuoqc nyei ziangh hoc meih mbuo maiv njien youh a hneiv fu sux ziouv
 meih mbuo nyei tin hungh
weic naaiv
 meih mbuo oix zuqc hnyouv sie jaang nqaatv
 laengh gaengv nyei yiem
 jomc taux ndoqv
 maiv maaih haaix nyungc
 corc zuqc fu sux ziouv  paaiv daaih mborqv meih mbuo nyei win wangv
 ziouv  oix hoic meih mbuo kouv taux meih mbuo zuqc mietc nzengc
ziouv  oix bun yiem wuov lungh gorn go nyei yietc fingx mienh daaih hnangv domh jaangv nor ndaix njiec siepv mborqv meih mbuo
 ninh mbuo nyei waac meih mbuo zungv maiv hiuv
naaiv fingx mienh nyei hmien mueic ciouv
 ninh mbuo maiv taaih mienh gox mienh yaac maiv korv lienh mienh lunx mienh
ninh mbuo oix nyanc meih mbuo nyei saeng kuv njiec daaih nyei dorn caux meih mbuo nyei ndau nyei gaeng zuangx taux meih mbuo zuqc mietc
 meih mbuo nyei laangh ziqc
 siang a ngunc diuv
 ga lanv youh
 liemh ngongh dorn
 ba gi yungh dorn zungv maiv liouh meih mbuo taux meih mbuo baaic nzengc
ninh mbuo oix weih gormx mborqv meih mbuo nyei deic bung nyei norm norm zingh taux meih mbuo kaux wuov deix wuonv haic
 hlang haic nyei zingh laatc mbaang
 ninh mbuo ziouc weih jienv mborqv meih mbuo yiem ziouv
 meih mbuo nyei tin hungh
 jiu bun meih mbuo nyei deic bung nyei norm norm zingh
win wangv weih jienv meih mbuo wuov zanc
 ninh mbuo ziouc hoic meih mbuo zuqc siouc kouv
 zungv zuqc nyanc meih mbuo ganh yungz daaih nyei fu jueiv
 se ziouv
  meih mbuo nyei tin hungh
 ceix bun meih mbuo nyei dorn caux sieqv
yiem meih mbuo mbu ndongx
 liemh hnyouv gauh suonc gauh mau jiex nyei m jangc dorn
 yaac maiv korv lienh ninh nyei muoz doic fai ninh nyei auv hnamv fai ninh zengc njiec nyei fu jueiv
weic zuqc win wangv daaih weih jienv meih mbuo nyei norm norm zingh hoic meih mbuo zuqc siouc kouv
 cuotv liuz ganh nyei fu jueiv nyei orv
 ninh maiv maaih haaix nyungc nyanc
 ninh ziouc nyanc ninh nyei fu jueiv
 zungv maiv bun yietc deix ninh nyei mienh
yiem meih mbuo mbu ndongx
 liemh hnyouv gauh suonc
 gauh mau jiex nyei m sieqv dorn
 dongh maiv zuqc longc zaux yangh jauv mingh haaix ndau nyei zaangc horngh m sieqv dorn
 yaac maiv korv lienh ninh nyei nqox hnamv caux ninh ganh nyei naamh nyouz
ninh zungv nyanc ninh ganh koqv hoqc yungz cuotv nyei gu nguaaz siqv caux muih
 laaix win wangv weih jienv mborqv meih mbuo nyei zingh hoic meih mbuo zuqc siouc kouv
 ninh maiv maaih haaix nyungc nyanc ziouc bingx jienv nyanc ninh nyei gu nguaaz
se gorngv meih mbuo maiv ziepc zuoqv nyei ei nzengc fiev jienv naaiv buonv sou nyei yietc zungv lingc
 meih mbuo yaac maiv taaih ziouv
  meih mbuo nyei tin hungh
 nyei mbuox
 se njang laangc
 mbuoqc horngh nyei mbuox nor
ziouv  ziouc bun meih mbuo caux meih mbuo nyei zeiv fun zuqc kouv haic nyei zeqc naanc
 se zuqc domh sic lauh nyei
 caux butv hniev nyei
 ndaauv nyei baengc ngaaiz
dongh zinh ndaangc yiem i yipv deic bung meih mbuo butv wuov deix baengc
 se meih mbuo gamh nziex nyei baengc
 ninh oix bun meih mbuo aengx butv nzunc
 naaiv nyungc baengc yaac zorc maiv haih longx
ziouv  oix bun meih mbuo zuqc liemh maiv fiev jienv naaiv buonv leiz latc sou nyei domh sic caux baengc taux meih mbuo zuqc mietc
maiv gunv meih mbuo maaih mienh ndongc lungh nyei hleix camv
 laaix maiv muangx ziouv
 meih mbuo nyei tin hungh
 nyei waac
 duqv maengc cuotv nyei mienh maiv maaih mbu ziex dauh
zinh ndaangc ziouv  hnangv haaix nor a hneiv bun meih mbuo duqv longx yaac bun meih mbuo hiaangx
 ninh oix hnangv wuov nor a hneiv mietc meih mbuo
 bun meih mbuo baaic nzengc
 meih mbuo yaac oix zuqc ziouv zorqv meih mbuo cuotv
 maiv duqv yiem dongh meih mbuo ih zanc oix bieqc mingh yiem wuov norm deic bung
ziouv  oix zoux bun meih mbuo nzaanx nzengc yiem maanc fingx mbu ndongx
 yiem naaiv bung lungh gorn mingh taux wuov bung lungh gorn
 yiem wuov meih mbuo oix zuqc fu sux nyiec nyei zienh
 dongh meih mbuo caux meih mbuo nyei ong taaix maiv hiuv nyei zienh
 se longc ndiangx fai la bieiv zoux daaih nyei zienh
yiem wuov deix fingx mbu ndongx meih mbuo maiv duqv yiem longx yaac maiv maaih ganh nyei dorngx
 yiem wuov ziouv  oix bun meih mbuo hnyouv zanc zanc gamh nziex
 hnyouv nzauh
 maiv lamh hnamv dorngx
meih mbuo zanc zanc nzauh jienv meih mbuo nyei maengc
 ziangh hnoi ziangh muonz gamh nziex jienv
 maiv hiuv haaix hnoi nangh haaix hnoi daic
laaix meih mbuo nyei hnyouv gengh
 gamh nziex yaac laaix meih mbuo nyei m zing mangc duqv buatc nyei sic
 lungh ndorm meih mbuo ziouc gorngv
feix duqv lungh gaanv hmuangx
 taux hmuangx gorngv
feix duqv lungh gaanv njang aqv
ziouv oix bun meih mbuo bieqc nzangv nzuonx i yipv deic bung
 nzuonx yie laengz meih mbuo yietc liuz maiv zuqc nzuonx nyei deic bung
 yiem wuov meih mbuo oix maaic ganh bun win wangv zoux nouh gauv nouh beiz yaac maiv maaih haaix dauh maaiz
