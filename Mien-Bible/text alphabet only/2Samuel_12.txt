ziouv paaiv naatan mingh lorz ndaawitv
 mingh taux ndaawitv wuov naatan gorngv
maaih norm mungv maaih i dauh mienh
 maaih dauh butv zoih
 maaih dauh jomc
butv zoih mienh maaih ba gi yungh caux ngongh guanh camv nyei
mv baac wuov dauh mienh jomc mienh maiv maaih haaix nyungc
 kungx maaih dongh ninh maaiz daaih nyei yietc dauh ba gi yungh zeic dorn hnangv
 ninh dorh hlo daaih caux ninh yiem yaac caux ninh nyei fu jueiv hlo daaih
 wuov dauh ba gi yungh dorn caux ninh mbuo juangc nyanc juangc hopv
 ninh yaac hlorpv jienv bueix ninh nyei la kuotv
 hnangv benx ganh nyei sieqv nor
maaih dauh kaeqv mienh daaih taux butv zoih mienh nyei biauv
 mv baac butv zoih mienh siev maiv duqv zorqv dauh ninh ganh nyei ba gi yungh fai ngongh mbenc bun wuov dauh kaeqv mienh nyanc
 daaux nzuonx
 ninh zorqv wuov dauh mienh jomc mienh nyei ba gi yungh zeic mbenc bun kaeqv mienh nyanc
ndaawitv qiex
 jiez haic wuov dauh butv zoih mienh ziouc gorngv mbuox naatan
yie ziangv jienv yietc liuz ziangh nyei ziouv gorngv
 hnangv naaiv nor zoux
 wuov dauh mienh zic duqv daic
ninh oix zuqc weic ba gi yungh dorn buih biei gouv weic zuqc ninh hnangv naaiv nor zoux yaac maiv maaih korv lienh mienh nyei hnyouv
naatan ziouc gorngv mbuox ndaawitv
meih se dongh wuov dauh mienh aqv
 ziouv
  i saa laa en mienh nyei tin hungh
 hnangv naaiv nor gorngv
  yie longc youh orn meih zoux hungh gunv i saa laa en
 yaac njoux meih biaux ndutv saulo nyei buoz ndiev
yie zorqv meih nyei ziouv nyei jaa dingh jiu bun meih
 yaac zorqv meih nyei ziouv nyei auv bun meih longc
 yie aengx zorqv i saa laa en caux yu ndaa mienh nyei zeiv fun bun meih
 se gorngv mbuoqc naaiv se zoqc haic
 yie aengx jaa tipv mbuoqc naaiv bun meih
meih weic haaix diuc mangc piex ziouv nyei waac
 ziux ninh mangc
 zoux waaic sic
 meih longc nzuqc ndaauv daix hitv tai mienh
 u li aa
 se meih bun ammon mienh nyei nzuqc ndaauv daix ninh ziouc longc ninh nyei auv zoux meih ganh nyei auv
hnangv naaic meih nyei douh zong yietc liuz oix zuqc maaih nzuqc ndaauv daix nyei sic
 laaix meih mangc piex yie
 zorqv hitv tai mienh
 u li aa
 nyei auv zoux meih ganh nyei auv
ziouv  hnangv naaiv gorngv
  yie zungv oix bun meih zuqc zeqc naanc yiem meih ganh nyei biauv zong mienh cuotv
 yie oix dorng jienv meih zorqv meih nyei auv bun ganh dauh mienh lungh hnoi zanc njang nyei ziangh hoc caux ninh mbuo bueix
meih bingx jienv zoux naaiv deix sic mv baac yie oix yiem lungh hnoi zanc njang nyei ziangh hoc dorng jienv i saa laa en nyei zuangx mienh zoux
ndaawitv gorngv mbuox naatan
yie baamz zuiz dorngc ziouv
 naatan gorngv mbuox ndaawitv
ziouv  guangc meih nyei zuiz
 meih ziouc maiv zuqc daic
mv baac laaix meih zoux naaiv deix sic mangc piex ziouv  taux ndoqv
 meih oix duqv daaih nyei dorn zungv oix zuqc daic
gorngv liuz
 naatan ziouc nzuonx biauv mi aqv
 ziouv  bun u li aa nyei auv yungz bun ndaawitv wuov dauh dorn butv baengc hniev
ndaawitv weic wuov dauh dorn jouh tin hungh
 ninh zei maiv nyanc haaix nyungc
 bieqc ninh nyei biauv ziangh muonz bueix ga ndiev ndau
yiem ninh nyei biauv nyei mienh gox daaih souv ninh nyei ga hlen
 oix ken ninh jiez sin
 mv baac ninh maiv kangv jiez sin
 yaac maiv caux ninh mbuo nyanc hnaangx
taux da cietv hnoi wuov hnoi
 wuov dauh gu nguaaz daic mi aqv
 ndaawitv nyei jien maiv gaamv mbuox ndaawitv gu nguaaz daic mi aqv
 weic zuqc ninh mbuo hnamv
gu nguaaz maiv gaengh daic nyei ziangh hoc yie mbuo caux ninh gorngv mv baac ninh maiv muangx yie mbuo
 yie mbuo hnangv haaix nor haih mbuox ninh gu nguaaz daic mi aqv
 nziex ninh haih zoux haaix nyungc hoic ninh ganh mv bei
ndaawitv buatc ninh nyei jien mbuo gorngv waac sapv ziouc hiuv duqv gu nguaaz daic mi aqv
 ndaawitv ziouc naaic gaax ninh mbuo
gu nguaaz daic mi aqv
 ninh nyei jien gorngv
zeiz nyei
 ninh daic mi aqv
ndaawitv ziouc yiem ndau jiez sin daaih nzaaux liuz sin
 nzaatv youh
 yienc lui houx
 bieqc zaangc ziouv  nyei biauv baaix
 nqa haav ninh nzuonx ninh ganh nyei hungh dinc aengx mbuox ninh nyei bou mbenc hnaangx bun ninh nyanc
 mbenc liuz
 ninh ziouc nyanc aqv
ninh nyei jien naaic ninh
meih hnangv naaic zoux eix leiz hnangv haaix nor
 meih nyei gu nguaaz yiem nyei ziangh hoc meih zei maiv nyanc haaix nyungc yaac nyiemv
 mv baac gu nguaaz daic mingh meih jiez sin daaih nyanc hnaangx
ndaawitv gorngv
gu nguaaz corc yiem nyei ziangh hoc yie zei maiv nyanc haaix nyungc
 yie hnamv
  haaix dauh haih hiuv duqv
 nziex ziouv  haih korv lienh yie
 bun gu nguaaz maiv daic
gu nguaaz daic yie fungc oix zuqc zei
 yie aengx haih dorh ninh nangh daaih fai
 yie haih mingh ninh wuov mv baac ninh maiv haih nzuonx yie naaiv
ndaawitv ziouc orn ninh nyei auv
 mbatc qe mbaa
 nyei hnyouv aengx caux ninh bueix
 ninh ziouc yungz dauh dorn
 ndaawitv tengx ninh cuotv mbuox heuc saa lo morn
 ziouv  yaac hnamv ninh
weic zuqc ziouv  hnamv ninh
 ninh longc douc waac mienh
 naatan
 tengx ninh cuotv mbuox heuc
 ye ndi ndi yaa
yo aapc mborqv ammon mienh nyei lapv mbaa zingh yaac zorqv duqv hungh diex nyei ging zingh mi aqv
yo aapc paaiv douc fienx mienh mingh mbuox ndaawitv
yie mborqv lapv mbaa zingh
 zorqv duqv zingh nyei wuom zingv aqv
ih zanc tov meih diuc nzoih zengc njiec nyei baeng daaih liepc ciangv weih jienv aengx caangv naaiv norm zingh
 nziex yie caangv duqv nor
 wuov norm zingh ziouc oix zuqc gan yie nyei mbuox heuc
ndaawitv ziouc diuc nzoih yietc zungv baeng cuotv mingh lapv mbaa
 mborqv yaac caangv duqv wuov norm zingh
ninh muonx ninh mbuo nyei hungh diex nyei jiem ningv
 naaiv norm jiem ningv se nyic ziepc yietv joih jiem yaac dingx jienv la bieiv jaaix
 mienh zorqv naaiv norm ningv daaih ndongx jienv ndaawitv nyei m nqorngv
 ndaawitv yaac caangv duqv yiem zingh nyei ga naaiv za gengh camv
 haic
ninh yaac dorh yiem zingh gu nyuoz nyei mienh cuotv daaih
 aapv ninh mbuo longc njoux caux hlieqv nyorqv caux bouv
 yaac aapv ninh mbuo zoux nie zun
 yiem ammon mienh nyei norm norm zingh ninh hnangv naaiv zoux
 nqa haav ndaawitv caux ninh nyei yietc zungv baeng nzuonx ye lu saa lem zingh mi aqv
