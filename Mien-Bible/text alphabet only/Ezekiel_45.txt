meih mbuo paaiv ndau benx nzipc nyei buonc
 oix zuqc fongc horc buonc benx ziouv nyei cing nzengc ndau
 ndaauv i waanc biaa cin ndorqc
 jangv yietc waanc ndorqc
 yiem gu nyuoz nyei yietc zungv ndau benx cing nzengc ndau
yiem naaiv deix ndau gu nyuoz oix zuqc maaih qongx ndau weic singx dinc
 ndaauv hmz baeqv ndorqc
 jangv hmz baeqv ndorqc feix bung
 huing nzuonx ga hlen oix zuqc maaih dorngx kungx hmz ziepc ndorqc
yiem naaiv deix cing nzengc ndau
 oix zuqc ndorqc zorqv cuotv buonc ndaauv i waanc biaa cin ndorqc
 jangv yietc waanc ndorqc
 yiem naaiv gu nyuoz oix zuqc liepc singx dinc
 se gauh cing nzengc jiex wuov qongx
naaiv deix ndau benx cing nzengc nyei buonc
 se bun sai mienh
 dongh yiem singx dinc gu nyuoz mingh nitv fatv ziouv fu sux ninh wuov deix sai mienh
 naaiv deix ndau benx ninh mbuo zoux ganh nyei biauv nyei dorngx yaac benx cing nzengc dorngx weic singx dinc
aengx maaih buonc ndau
 ndaauv i waanc biaa cin ndorqc
 jangv yietc waanc ndorqc
 naaiv deix ndau benx yiem zaangc tin hungh nyei biauv fu sux wuov deix lewi mienh nyei ndau weic benx ninh mbuo nyei buonc liepc zingh yiem
nitv jienv dingc benx cing nzengc dorngx nyei buonc ndau oix zuqc paaiv buonc benx zingh nyei dorngx
 jangv biaa cin ndorqc
 ndaauv i waanc biaa cin ndorqc
 benx i saa laa en nyei yietc zungv zeiv fun nyei buonc
hungh diex nyei ndau oix zuqc yiem cing nzengc nyei ndau caux liepc zingh nyei ndau i bung ga hlen
 yiem fai bung ga hlen cuotv mingh fai bung
 dong bung ga hlen cuotv mingh dong bung
 yiem fai bung taux dong bung nyei gapv jaaix se caux yietc fingx i saa laa en mienh nyei ndau fih ndaau
naaiv deix ndau yiem i saa laa en mbu ndongx paaiv benx hungh nyei buonc
 yiem naaiv mingh hungh diex maiv aengx zeix yie nyei baeqc fingx
 mv baac hungh oix bun ninh mbuo ziux ninh mbuo nyei fingx duqv ninh mbuo nyei ndau
+ ziouv tin hungh hnangv naaiv gorngv
o i saa laa en nyei hungh aah
 gaux aqv
 meih mbuo oix zuqc guangc nqoi zoux doqc
 zeix mienh nyei sic
 oix zuqc zoux baengh fim nyei jauv caux horpc nyei jauv
 meih mbuo oix zuqc guangc nqoi maiv dungx zunc yie nyei baeqc fingx leih nqoi ninh mbuo nzipc nyei ndau
 ziouv tin hungh  hnangv naaiv gorngv
meih mbuo oix zuqc longc nziang duqv horpc nyei tin baengh dangv
 hlaau ga naaiv oix zuqc hlaau horpc
e faa caux mbatc oix zuqc doix
 hlo faix fih hnangv nyei
 yietc mbatc se yietc ho me nyei ziepc gouv nyei yietc gouv
 yietc e faa benx yietc ho me ziepc gouv nyei yietc gouv
 oix zuqc longc ho me benx mienh yietc gau longc hlaau nyei soux mouc
yietc se kenx oix zuqc maaih nyic ziepc ge laa
 biaa se kenx oix zuqc za gengh biaa se kenx
 ziepc se kenx oix zuqc za gengh ziepc se kenx
 meih mbuo nyei mi naa oix zuqc maaih hmz ziepc se kenx
naaiv se meih mbuo oix zuqc fongc horc nyei ga naaiv
 yietc ho me mbiauh witv oix zuqc fongc horc yietc e faa juqv gouv nyei yietc gouv
 yietc ho me mbiauh mbaali oix zuqc fongc horc yietc e faa juqv gouv nyei yietc gouv
meih mbuo fongc horc nyei ga lanv youh
 yietc ko laa
 oix zuqc fongc horc yietc mbatc ziepc gouv nyei yietc gouv
yietc ko laa caux yietc ho me fih ndongc nyei
 maaih ziepc mbatc
yiem i saa laa en nyei norm norm nyiemz nyei miev ciangv
 mouz nyic baeqv dauh ba gi yungh oix zuqc fongc horc yietc dauh
 naaiv se zoux ziec nyei laangh ziqc caux buov ziec nyei ga naaiv caux ziec weic jiu tong nyei ga naaiv
 weic tengx baeqc fingx fiqv zuiz
 naaiv se ziouv tin hungh  gorngv nyei waac
ziangh norm deic bung nyei baeqc fingx oix zuqc dorh naaiv deix ga naaiv fongc horc bun i saa laa en nyei hungh
hungh ganh nyei buonc se oix zuqc weic jiex nyei zipv
 se siang hlaax caux dingh gong hnoi caux i saa laa en mienh dingc daaih nyei yietc zungv zipv
 bun fongc horc buov ziec nyei ga naaiv
 caux fongc horc nyei laangh ziqc
 caux ciev ziec nyei ga naaiv
 ninh oix zuqc mbenc ga naaiv fiqv zuiz
 caux fongc horc ziec nyei laangh ziqc
 caux buov ziec nyei
 caux ziec weic jiu tong nyei ga naaiv
 weic fiqv i saa laa en nyei zeiv fun nyei zuiz
+ ziouv tin hungh hnangv naaiv gorngv
zih hlaax saeng yietv meih oix zuqc longc dauh maiv maaih dorngx nqemh nyei ngongh gouv lunx weic saax singx dinc cing nzengc
sai mienh oix zuqc zorqv deix ziec weic fiqv zuiz nyei saeng kuv nziaamv zaix zaangc tin hungh nyei biauv nyei gaengh zouc caux ziec dorngh kuang bieqc wuov deix dorngx nyei biei norm gorqv
 caux gu nyuoz wuov kang laatc gaengh nyei gaengh zouc
naaiv norm hlaax saeng cietv oix zuqc weic caqv bouc fai maiv gorqc jaang baamz zuiz nyei haaix dauh mienh fiqv zuiz
 meih oix zuqc hnangv naaiv weic zaangc tin hungh nyei biauv fiqv zuiz
zih hlaax ziepc feix wuov hnoi oix zuqc jiex siex maengc zipv
 siec hnoi gu nyuoz oix zuqc nyanc maiv an bingv nyei njuov
dongh wuov hnoi hungh diex oix zuqc weic ganh yaac weic guoqv gu nyuoz nyei zuangx baeqc fingx liuc leiz dauh ngongh gouv lunx zoux ziec fiqv zuiz nyei ga naaiv
jiex zipv nyei siec hnoi gu nyuoz
 hnoi hnoi ninh oix zuqc liuc leiz fongc horc siec dauh maiv maaih dorngx nqemh nyei ngongh gouv lunx caux siec dauh ba gi yungh gouv zoux buov ziec nyei ga naaiv
 yaac oix zuqc hnoi hnoi longc dauh yungh gouv ziec fiqv zuiz
ninh yaac oix zuqc liuc leiz fongc horc nyei laangh ziqc
 yietc dauh ngongh gouv oix zuqc maaih yietc tongv lengh laangh ziqc caux jienv fongc horc
 yietc dauh yungh gouv yaac oix zuqc longc yietc tongv lengh laangh ziqc caux jienv fongc horc
 yietc tongv lengh laangh ziqc oix zuqc longc biei gorngc ga lanv youh caux jienv
taux cietv hlaax ziepc hmz wuov hnoi
 jiex zipv nyei siec hnoi gu nyuoz
 hungh diex oix zuqc hnangv naaiv liuc leiz fongc horc weic fiqv zuiz caux fongc horc buov ziec caux fongc horc nyei laangh ziqc caux ga lanv youh
