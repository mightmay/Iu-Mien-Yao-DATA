orqv mienh biaux yaac maiv maaih haaix dauh zunc
 mv baac kuv mienh daamv hlo hnangv sienh
guoqv zaangc mienh baamz zuiz
 guoqv maaih zoux hlo gunv nyei mienh camv
 mv baac maaih haih mengh baeqc nyei mienh caux maaih wuonh zaang nyei mienh nor
 guoqv zaangc ziouc liepc duqv wuonv lauh
zoux hlo nyei mienh zeix mienh jomc mienh
 hnangv domh mbiungc mborqv gaeng zuangx waaic
guangc leiz latc nyei mienh ceng orqv mienh
 mv baac gan leiz latc nyei mienh caux orqv mienh doix dekc
orqv mienh maiv mengh baeqc baengh fim nyei jauv
 mv baac taaih  ziouv  wuov deix mengh baeqc nzengc
mienh jomc mienh hnyouv zingx nyei yiem se gauh longx buv longh buv dangv nyei butv zoih mienh
gan leiz latc nyei mienh benx cong mengh nyei dorn
 mv baac mienh kaux mauv nyanc mauv hopv nyei mienh zoux doic
 ziouc bun ninh nyei die zuqc nyaiv
mienh longc leic zinh hlang weic duqv zinh zoih camv jienv faaux
 ninh siou daaih weic bun haih korv lienh mienh jomc mienh wuov nyungc mienh
haaix dauh maiv muangx leiz latc
 liemh ninh daux gaux nyei waac benx tin hungh funx youx haic
 gamh nziev haic nyei sic
haaix dauh nduov hnyouv zingx nyei mienh yangh orqv nyei jauv
 wuov dauh ziouc ndortv njiec ninh ganh nyei kuotv
 mv baac maiv maaih dorngx nqemh nyei mienh duqv nzipc longx nyei buonc
butv zoih mienh ziux ninh ganh mangc maaih cong mengh
 mv baac haih samx duqv cuotv nyei mienh jomc mienh haih mangc duqv toux
kuv mienh duqv hingh
 mienh zoux jorm
 nauc nyitc
 mv baac orqv mienh henv faaux
 mienh ziouc bingx
haaix dauh buang jienv ninh ganh nyei zuiz maiv haih duqv longx
 mv baac haaix dauh nyiemc ganh zoux dorngc nyei zuiz aengx guangc nqoi
 ziouc duqv tin hungh korv lienh
mienh zanc zanc taaih ziouv ziouc duqv orn lorqc
 mv baac zoux hnyouv ngaengc nyei mienh zuqc zeqc naanc hoic
zoux hlo nyei orqv mienh gunv mienh jomc mienh se hnangv sienh njunh nor
 fai hnangv jiepv bieqc daaih borngz
zoux hlo gunv mienh nyei mienh maiv bieqc hnyouv
 ninh ziouc zoux doqc
 zeix mienh
 mv baac haaix dauh youx maiv baengh fim nyei leic zinh ziouc bun ninh ziangh nyei hnoi nyieqc ndaauv
haaix dauh daix mienh bun nziaamv liouc cuotv ziouc dorngc zuiz
 ninh oix zuqc bingx jienv biaux taux daic
 maiv dungx bun haaix dauh tengx ninh
zoux duqv zingx nyei mienh duqv yiem longx
 mv baac haaix dauh zoux sic ngau njuotv ziouc liemh zeih ndortv njiec kuotv
haaix dauh laih ganh nyei lingh deic duqv laangh ziqc nyanc beuv
 mv baac haaix dauh gan maiv lamh longc nyei jauv ziouc za gengh jomc aqv
ziepc zuoqv nyei mienh duqv fuqv camv
 mv baac oix siepv siepv nyei butv zoih wuov nyungc mienh
 ndongc haaix zungv oix zuqc dingc zuiz
mangc mienh nyei hmien mbenc sic se maiv benx
 mv baac weic duqv aax hnaangx nziex mienh haih zoux dorngc
mienh njapv mienh oix siepv siepv nyei butv zoih
 yaac maiv hiuv duqv ninh ganh oix zuqc jomc
haaix dauh gorngv hemx mienh
 nqa haav duqv mienh a hneiv gauh camv nzuih la guaih ceng nyei mienh
haaix dauh nimc ninh nyei diex maac nyei ga naaiv yaac gorngv
hnangv naaic se maiv dorngc
 ninh se caux zoux mietc nyei mienh zoux doic
cei nyei mienh coqv cuotv nzaeng jaax nyei sic
 mv baac haaix dauh kaux ziouv ziouc duqv longx
haaix dauh kaux ninh ganh nyei hnyouv se hngongx
 mv baac haaix dauh gan cong mengh nyei jauv ziouc duqv njoux
haaix dauh nzie mienh jomc mienh
 wuov dauh ziouc maiv caa haaix nyungc
 mv baac haaix dauh buang jienv m zing hnangv maiv buatc nor
 ziouc zuqc mienh camv nyei zioux
orqv mienh henv faaux
 mienh ziouc bingx
 mv baac orqv mienh zuqc mietc
 kuv mienh hiaangx camv faaux
