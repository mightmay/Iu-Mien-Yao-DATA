yiem sinaai mbong
 ziouv  mbuox mose
oix zuqc mbuox i saa laa en mienh
  meih mbuo bieqc yie oix jiu bun meih mbuo wuov norm deic bung nyei ziangh hoc
 oix zuqc bun ndau hitv kuonx weic fungx bun ziouv
juqv hnyangx gu nyuoz oix zuqc zuangx ga naaiv meih mbuo nyei lingh deic yaac fioux longx a ngunc huingx aengx siou naaiv deix gaeng zuangx caux biouv
mv baac da cietv hnyangx se dingh gong hnyangx weic fungx bun ziouv
  oix zuqc bun ndau hitv kuonx
 maiv dungx zuangx ga naaiv meih mbuo nyei lingh deic fai fioux meih mbuo nyei a ngunc huingx
maiv dungx mingh gaatv ninh ganh cuotv nyei gaeng zuangx fai siou meih mbuo maiv fioux nyei a ngunc huingx biouv
 oix zuqc bun ndau hitv kuonx yietc hnyangx
dingh gong hnyangx wuov hnyangx
 ndau ganh cuotv nyei ga naaiv se weic meih mbuo nyei nyanc hopv
 se weic meih mbuo ganh yaac weic meih mbuo nyei nouh gauv nouh beiz
 weic meih mbuo cingv daaih nyei gong mienh
 caux yiem meih mbuo gu nyuoz nyei ganh fingx mienh
naaiv deix ga naaiv se weic meih mbuo nyei saeng kuv nyanc caux yiem meih mbuo nyei deic bung lomc zaangc nyei hieh zoih nyanc
 ndau ganh cuotv nyei haaix nyungc nyanc duqv nyei
+ meih mbuo oix zuqc saauv siec norm dingh gong hnyangx
 se saauv siec hnyangx siec nzunc
 yietc zungv se feix ziepc juov hnyangx
dongh wuov hnyangx
 cietv hlaax saeng ziepc
 oix zuqc biomv nzatc nyei qiex mbui buangv norm norm dorngx
 se fiqv zuiz hnoi oix zuqc maaih nzatc nyei qiex mbui gormx meih mbuo nyei deic bung
hnangv naaiv zoux se zorqv naaiv hmz ziepc hnyangx wuov hnyangx benx lengc jeiv nyei hnyangx yaac zunh mbuox yiem wuov norm deic bung nyei zuangx baeqc fingx
 ih hnyangx benx bungx nqoi nyei hnyangx
 gorqv mienh oix zuqc nzuonx gorqv mienh ganh nyei buonv fingx
 ganh nyei buonv deic dorngx
hmz ziepc wuov hnyangx se weic meih mbuo zoux houc nyei hnyangx
 maiv dungx zuangx haaix nyungc
 ndau ganh cuotv nyei maiv dungx mingh gaatv
 maiv fioux nyei a ngunc huingx nyei biouv maiv dungx mingh siou
weic zuqc wuov hnyangx se houc nyei hnyangx
 se weic meih mbuo benx cing nzengc hnyangx
 meih mbuo kungx oix zuqc nyanc ndau ganh cuotv nyei ga naaiv hnangv
+ yiem houc nyei hnyangx
 gorqv mienh oix zuqc nzuonx gorqv mienh nyei buonv deic dorngx
+ se gorngv meih mbuo maaic ndau bun meih mbuo nyei gorx youz fai tengx ninh maaiz
 laanh maiv dungx kuei laanh
meih mbuo oix zuqc tengx ninh maaiz ziux houc nyei hnyangx nqa haav nyei hnyangx soux
 ninh oix zuqc ziux aengx maaih zuangx ga naaiv nyei hnyangx soux nyei soux mouc maaic
hnyangx soux camv
 oix zuqc bun jaax zinh faaux deix
 hnyangx soux zoqc
 bun jaax zinh njiec deix
 weic zuqc ninh maaic nyei se zuangx duqv ga naaiv nyei hnyangx soux
meih mbuo maiv dungx laanh kuei laanh
 mv baac oix zuqc gamh nziex
 taaih meih mbuo nyei tin hungh
 weic zuqc yie se ziouv
  meih mbuo nyei tin hungh
+ meih mbuo oix zuqc gan yie nyei lingc
 muangx longx yie nyei leiz
 meih mbuo ziouc baengh orn nyei yiem wuov norm deic bung
ndau yaac oix cuotv gaeng zuangx
 meih mbuo ziouc duqv nyanc beuv
 meih mbuo yaac duqv baengh orn nyei yiem
nziex meih mbuo oix naaic
se gorngv da cietv hnyangx yie mbuo maiv duqv zuangx yaac maiv duqv siou
 oix zuqc nyanc haaix nyungc
da luoqc hnyangx yie oix ceix fuqv camv nyei
 bun ndau cuotv gaeng zuangx gaux nyanc buo hnyangx
da betv hnyangx meih mbuo zuangx nyei ziangh hoc
 corc duqv nyanc loz nyei
 yaac duqv nyanc jienv mingh taux da juov hnyangx siou nyei ziangh hoc
+ meih mbuo maaic ndau maiv dungx maaic dangx
 weic zuqc ndau se yie nyei
 meih mbuo se hnangv kaeqv mienh yaac hnangv ganh fingx mienh daaih caux yie yiem nor
yiem meih mbuo duqv nzipc nyei yietc zungv ndau
 oix zuqc bun mienh haih zuoqc nzuonx
+ se gorngv maaih dauh meih mbuo nyei gorx youz jomc njiec ziouc maaic deix ninh nyei ndau
 ninh gauh cien jiex wuov dauh cien ceqv oix zuqc daaih zuoqc ninh nyei gorx youz maaic nyei ndau nzuonx
se gorngv wuov dauh mienh maiv maaih haaix dauh zuoqc ndau
 ninh ganh manc manc benx daaih ziouc maaih gaux zuoqc
oix zuqc funx yiem ninh maaic mingh duqv mbu ziex hnyangx
 zorqv zengc njiec nyei hnyangx soux nyei jaax zinh tuix bun maaiz ndau wuov dauh
 ninh ziouc duqv nzuonx ganh nyei ndau aqv
mv baac se gorngv wuov dauh mienh maiv maaih nyaanh gaux zuoqc ninh maaic nyei ndau
 ndau ziouc benx dongh maaiz wuov dauh mienh nyei taux houc nyei hnyangx
 taux wuov hnyangx oix zuqc fungx nzuonx bun maaic wuov dauh ziouv
 loz ziouv ziouc duqv nzuonx mingh yiem ninh ganh nyei ndau
+ se gorngv mienh maaic biauv yiem maaih zingh laatc nyei zingh
 maaic liuz daauh hnyangx ninh zuoqc nzuonx duqv nyei
 yiem yietc hnyangx gu nyuoz corc maaih leiz zuoqc nzuonx
se gorngv yietc hnyangx gu nyuoz maiv duqv zuoqc nzuonx
 yiem maaih zingh laatc nyei zingh wuov norm biauv ziouc benx maaiz wuov laanh mienh caux ninh doic jiex doic nyei zeiv fun nyei mi aqv
 taux houc nyei hnyangx yaac maiv zuqc tuix nzuonx
mv baac biauv yiem maiv maaih zingh laatc nyei laangz oix zuqc funx hnangv ndeic nor
 zuoqc nzuonx duqv nyei
 taux houc nyei hnyangx maaiz nyei mienh zungv oix zuqc tuix nzuonx
+ yiem lewi mienh duqv nzipc nyei zingh
 ninh mbuo nyei biauv lewi mienh haaix zanc yaac maaih leiz zuoqc duqv nyei
mv baac se gorngv yiem lewi mienh nyei zingh maaih dauh lewi mienh maaic biauv yaac maiv zuoqc nzuonx
 taux houc nyei hnyangx maaiz nyei mienh oix zuqc tuix nzuonx
 weic zuqc yiem lewi mienh nyei zingh nyei biauv se yiem i saa laa en mienh mbu ndongx duqv nzipc nyei buonc
mv baac wuov deix zingh nyei miev ciangv maiv dungx maaic
 weic zuqc benx ninh mbuo yietc liuz duqv nzipc nyei buonc
+ se gorngv maaih dauh meih mbuo nyei gorx youz jomc njiec
 yungz maiv duqv ganh
 meih mbuo oix zuqc nzie ninh
 bun ninh duqv caux meih mbuo yiem hnangv ganh fingx mienh fai haaix dauh daaih ziouc meih mbuo yiem nyei mienh wuov nor
maiv dungx longc haaix nyungc ndaauv daauh
 oix zuqc gamh nziex
 taaih meih mbuo nyei tin hungh
 weic bun meih mbuo nyei gorx youz duqv yiem meih mbuo mbu ndongx
bungx zaeqv bun ninh
 maiv dungx longc ndaauv daauh
 maaic nyanc hopv bun ninh yaac maiv dungx douh weic duqv leic zinh
yie se ziouv
 meih mbuo nyei tin hungh
 dongh dorh meih mbuo yiem i yipv deic bung cuotv daaih weic zorqv kaa naa an deic bung jiu bun meih mbuo yaac zoux meih mbuo nyei tin hungh wuov dauh
se gorngv maaih dauh gorx youz jomc njiec
 zorqv ganh maaic tengx meih zoux nouh
 meih maiv dungx bun ninh zoux gong hnangv nouh nor
ninh oix zuqc caux meih yiem hnangv cingv daaih nyei gong mienh fai ziouc meih yiem nyei mienh
 ninh oix zuqc tengx meih zoux gong taux houc nyei hnyangx
taux wuov hnyangx ninh caux ninh nyei fu jueiv duqv cuotv aengx nzuonx ganh nyei buonv fingx mienh caux ninh nyei ong taaix nyei buonv deic dorngx
weic zuqc i saa laa en mienh se yie nyei bou
 dongh yiem i yipv deic bung yie dorh cuotv daaih
 maiv dungx maaic ninh mbuo zoux nouh
yaac maiv dungx gunv ba laqc jienv
 guatc doqc zeix ninh mbuo
 oix zuqc gamh nziex
 taaih meih mbuo nyei tin hungh
+ meih mbuo duqv nyei nouh gauv nouh beiz oix zuqc yiem weih gormx meih mbuo wuov deix ganh fingx mienh maaiz
meih mbuo yaac haih maaiz yiem meih mbuo gu nyuoz nyei ganh fingx mienh caux yiem meih mbuo nyei deic bung cuotv seix
 dongh wuov deix mienh nyei bungh buonc
 ninh mbuo ziouc benx meih mbuo nyei jaa dingh mi aqv
meih mbuo haih liouh bun meih mbuo nyei naamh nyouz nzipc yaac bun ninh mbuo ziangh seix zoux nouh
 mv baac meih mbuo gunv i saa laa en gorx youz
 maiv dungx gunv ba laqc jienv
 guatc doqc zeix ninh mbuo
+ se gorngv yiem meih mbuo mbu ndongx maaih dauh ganh fingx mienh fai daaih ziouc meih mbuo yiem nyei mienh butv zoih jiez daaih
 aengx maaih dauh meih mbuo nyei gorx youz jomc njiec ziouc maaic ganh zoux nouh tengx wuov dauh ganh fingx mienh fai ziouc meih mbuo wuov dauh fai yietc dauh ninh mbuo nyei bungh buonc mienh
ninh corc oix zuqc maaih leiz zuoqc ganh nzuonx
 maaih dauh ninh nyei cien ceqv zuoqc ninh nzuonx yaac duqv
ninh nyei baeqv fai baeqv muoz doic fai haaix dauh juangc fingx juangc nziaamv fei nyei cien ceqv zuoqc ninh duqv nyei
 fai se gorngv ninh ganh benx daaih
 zuoqc ganh yaac duqv nyei
ninh oix zuqc caux maaiz ninh wuov dauh funx yiem maaiz nyei ziangh hoc taux houc nyei hnyangx nyei hnyangx soux
 zuoqc ninh nyei jaax zinh oix zuqc ziux cingv daaih nyei gong mienh zoux gong nyei hnyangx soux nyei gong zinh
se gorngv corc maaih zengc njiec nyei hnyangx soux camv ziouc oix zuqc ziux camv nyei hnyangx soux tuix nzuonx zoux zuoqc nyei jaax zinh
se gorngv taux houc nyei hnyangx zengc njiec nyei hnyangx zoqc
 oix zuqc caux maaiz ninh wuov dauh ziux hnyangx soux funx zuoqc nyei jaax zinh tuix nzuonx
maaiz ninh wuov dauh ziouv oix zuqc funx ninh hnangv hnyangx jiex hnyangx cingv daaih nyei gong mienh
 yaac maiv dungx bun ninh nyei ziouv gunv ba laqc jienv
 guatc doqc zeix ninh
+ se gorngv ninh maiv duqv ziux naaiv deix haaix diuc jauv zuoqc nzuonx
 taux houc nyei hnyangx oix zuqc bungx ninh caux ninh nyei dorn jueiv cuotv
weic zuqc i saa laa en mienh benx yie nyei bou
 ninh mbuo zoux yie nyei bou
 dongh yie yiem i yipv deic bung dorh cuotv daaih
 yie se ziouv
  meih mbuo nyei tin hungh
