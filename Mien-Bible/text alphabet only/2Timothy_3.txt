meih oix zuqc hiuv duqv taux setv mueiz nyei hnoi nyieqc maaih kouv haic nyei sic
baamh mienh kungx oix hnamv ganh hnangv
 hnamv nyaanh
 ceng haah baah buang
 zoux maux
 ki mienh
 maiv muangx diex maac
 maiv maaih en zingh
 maiv cing nzengc
ninh mbuo maiv hnamv mienh
 nipc win
 gorngv doqc mienh
 maiv haih zanv ganh
 zoux ciouv
 nzorng zoux longx nyei sic
maaic guoqv maaic gorx youz
 maiv hnamv zinh hoz
 zorqv laangc
 hnamv ganh oix duqv njien youh gauh camv hnamv tin hungh
beih zaangc zoux hnangv sienx tin hungh
 mv baac hnyouv maiv nyiemc ninh mbuo sienx nyei jauv maaih qaqv
 naaiv nyungc mienh meih oix zuqc simv nqoi
maaih deix naaiv nyungc mienh borngz bieqc mienh nyei biauv gunv hnyouv hngongx nyei m sieqv dorn
 weic zuqc naaiv deix m sieqv dorn ei ganh nyei hnyouv hanc zoux nyungc nyungc ziouc zuqc ndaam jienv zuiz hniev haic
naaiv deix m sieqv dorn maiv gunv zanc zanc hoqc mv baac hoqc taux haaix zanc maiv haih hiuv zien leiz
zinh ndaangc yannetv caux yam mbe hnangv haaix nor ngaengc mose
 ih zanc zoux waaic wuov deix mienh yaac hnangv wuov nor ngaengc zien leiz
 ninh mbuo nyei hnyouv waaic nzengc
 ei ninh mbuo sienx nyei jauv ninh mbuo yaac ndortv nzengc mi aqv
ninh mbuo hnangv naaiv nor zoux mv baac zoux maiv duqv ndongc haaix lauh weic zuqc zuangx mienh ziouc buatc ninh mbuo ndongc haaix hngongx
 hnangv yannetv caux yam mbe wuov nor
mv baac meih hiuv duqv yie njaaux nyei doz leiz
 yie zoux nyei sic
 yie hnyouv nyei eix
 meih yaac buatc yie nyei sienx fim
 yie nyei noic
 yie hnangv haaix nor hnamv mienh
 buatc yie diev duqv
buatc yie zuqc mienh zoux doqc yaac zuqc siouc kouv
 meih yaac hiuv duqv yiem an ti okc mungv
 i ko ni yum mungv
 li saa daa mungv yie zuqc mienh zoux doqc
 diev kouv haic
 mv baac ziouv njoux yie leih ndutv naaiv deix yietc zungv sic
haaix dauh oix caux giduc yesu juangc maengc ziangh
 gan longx tin hungh
 wuov dauh ziouc zuqc mienh zoux doqc
orqv nyei mienh caux nduov mienh nyei mienh yietc hnoi beiv yietc hnoi waaic
 kungx nduov mienh yaac zuqc mienh nduov ninh mbuo hnangv
mv baac meih ganh hoqc liuz
 sienx wuonv nyei zien leiz
 oix zuqc zanc zanc ei jienv zoux
 weic zuqc meih hiuv duqv haaix dauh tengx meih hoqc daaih
yiem meih zoux fu jueiv nyei ziangh hoc meih zungv hiuv duqv ging sou
 ging sou haih bun meih maaih cong mengh hiuv duqv oix zuqc sienx kaux giduc yesu cingx duqv njoux
douc douc ging sou
 tin hungh dorh mienh fiev yaac maaih lamh longc weic njaaux mienh
 weic gorngv hemx mienh
 weic zorc mienh zoux dorngc nyei dorngx
 weic njaaux mienh zoux horpc nyei jauv
hnangv naaic ziouc bun tin hungh nyei mienh duqv dunh yunh nzoih weic zoux nyungc nyungc kuv sic
