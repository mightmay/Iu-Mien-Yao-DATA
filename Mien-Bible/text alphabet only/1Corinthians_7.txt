ih zanc yie oix gorngv dongh zinh ndaangc meih mbuo fiev naaic wuov deix jauv louc
 m jangc dorn maiv longc auv se longx nyei
mv baac weic zuqc maaih buangh liouh nyei sic camv
 dauh dauh m jangc dorn cingx daaih oix zuqc maaih ninh ganh nyei auv
 dauh dauh m sieqv dorn oix zuqc maaih ninh ganh nyei nqox
maiv dungx laanh zaanc laanh
 nqox oix zuqc nyunc ei ninh nyei auv
 auv yaac oix zuqc nyunc ei ninh nyei nqox
weic zuqc auv ganh maiv maaih leiz gunv ganh nyei sin
 se ninh nyei nqox gunv
 fih hnangv nyei
 nqox ganh yaac maiv maaih leiz gunv ganh nyei sin
 se ninh nyei auv gunv
maiv dungx laanh zaanc laanh maiv juangc coux bueix
 cuotv liuz i hmuangv dongh hnyouv dingc maiv juangc bueix i ziex hnoi
 weic longc ziangh hoc daux gaux
 jiex liuz naaiv deix ziangh hoc
 oix zuqc aengx juangc coux bueix
 nzauh heix ganh gunv maiv duqv ganh ziouc zuqc saadaan nduov meih baamz zuiz
yie hnangv naaiv gorngv se maiv zeiz hatc meih mbuo
 se sueih meih mbuo
feix duqv meih mbuo hnangv yie nor
 maiv dorng jaa
 mv baac gorqv mienh duqv tin hungh bun daaih nyei zingh nyeic
 maaih dauh maaih naaiv nyungc
 maaih dauh maaih wuov nyungc
ih zanc yie mbuox maiv maaih jaa nyei mienh caux auv guaav
 meih mbuo hnangv yie nor
 daan sin yiem gauh longx
mv baac se gorngv meih mbuo gunv maiv duqv ganh nor
 gunv binc dorng jaa aqv
 weic zuqc hanc mienh se hnangv douz zieqc jienv hnyouv nor
 ziouc dorng jaa gauh longx
yie aengx maaih joux waac hatc dorng jaa nyei mienh
 naaiv deix waac maiv zeiz yie ganh gorngv nyei waac
 se ziouv hatc nyei waac
 auv maiv dungx leih guangc nqox
mv baac se gorngv leih nor
 ninh oix zuqc daan sin yiem
 maiv zei aeqv
 oix zuqc aengx longc loz nqox
 nqox yaac maiv dungx leih guangc ninh nyei auv
dongh yie corc maiv gaengh gorngv wuov deix mienh
 yie mbuox meih mbuo
naaiv yie ganh gorngv
 maiv zeiz ziouv gorngv
 se gorngv maaih dauh giduc mienh
 ninh nyei auv yaac maiv sienx mv baac auv laengz caux ninh yiem
 ninh maiv dungx leih ninh nyei auv
se gorngv maaih giduc mienh m sieqv dorn
 ninh nyei nqox yaac maiv sienx
 mv baac nqox laengz caux ninh yiem
 ninh maiv dungx leih ninh nyei nqox aqv
nqox maiv sienx mv baac weic zuqc ninh nyei auv sienx
 tin hungh ziouc zipv ninh nyei nqox
 auv maiv sienx mv baac weic zuqc nqox sienx
 tin hungh ziouc zipv ninh nyei auv
 maiv zei aeqv
 ninh mbuo nyei fu jueiv se hnangv maiv sienx nyei mienh nyei fu jueiv nor
 mv baac ih zanc benx tin hungh nyei mi aqv
maiv gunv auv fai nqox
 se gorngv maiv sienx yesu wuov dauh oix leih sienx nyei wuov dauh
 sueih ninh mingh aqv
 buangh zuqc naaiv nyungc sic nor aeqv
 sienx yesu wuov dauh auv fai nqox ziouc maiv zuqc aapv ganh diev jienv yiem
 weic zuqc tin hungh heuc mbuo baengh orn nyei yiem
zoux auv nyei mienh aah
 meih mbuo hnangv haaix nor hiuv duqv meih mbuo maiv haih njoux ganh nyei nqox
 zoux nqox nyei mienh aah
 meih mbuo hnangv haaix nor hiuv duqv meih mbuo maiv haih njoux ganh nyei auv
hnangv haaix yaac baac
 ziux ziouv paaiv bun gorqv mienh hnangv haaix nor yiem
 tin hungh heuc gorqv mienh daaih wuov zanc
 gorqv mienh yaac oix zuqc hnangv wuov nor yiem
 naaiv diuh leiz yie yiem norm norm jiu baang njaaux mienh ei jienv zoux
tin hungh heuc mienh daaih sienx wuov zanc
 haaix dauh jiex gaatv nyei leiz
 ninh maiv zuqc hnamv zorc hnangv loz nor
 maiv gaengh jiex gaatv nyei leiz wuov deix
 yaac maiv zuqc jiex wuov nyungc leiz aqv
jiex gaatv nyei leiz fai maiv jiex se maiv longc jienv
 longc jienv jiex se oix zuqc ei tin hungh nyei leiz latc zoux
tin hungh heuc sienx wuov zanc
 mouz laanh mienh hnangv haaix nor yiem
 ziouc oix zuqc hnangv wuov nor yiem
tin hungh heuc meih sienx wuov zanc
 meih zoux nouh nyei fai
 maiv dungx nzauh
 mv baac maaih qangx duqv zoux bungx nqoi nyei mienh
 gunv zoux aqv
haaix dauh zoux jienv nouh wuov zanc
 ziouv heuc ninh daaih sienx
 wuov dauh ziouc benx ziouv bungx nqoi nyei mienh
 haaix dauh zoux bungx nqoi nyei mienh
 ziouv heuc ninh daaih sienx
 wuov dauh yaac zoux giduc nyei nouh
tin hungh maaiz meih mbuo jaaix haic
 hnangv naaic
 maiv dungx benx baamh mienh nyei nouh
gorx youz aac
 tin hungh heuc meih mbuo sienx wuov zanc
 gorqv mienh zoux haaix nyungc mienh
 corc oix zuqc zoux wuov nyungc mienh
 mv baac maaih tin hungh caux jienv yiem
ih zanc yie gorngv dongh meih mbuo fiev naaic maiv maaih jaa nyei mienh nyei jauv louc
 yie maiv maaih ziouv nyei lingc gorngv taux naaiv deix sic
 mv baac ziouv korv lienh yie
 bun yie zoux kaux duqv wuonv nyei mienh ziouc ei yie ganh nyei hnyouv hnamv daaih gorngv
yie hnamv daaih
 laaix ih jaax hnoi nyei kouv naanc
 mienh hnangv haaix nor yiem corc oix zuqc hnangv wuov nor yiem gauh longx
meih maaih auv nyei fai
 maiv dungx guangc meih nyei auv
 maiv gaengh longc auv fai
 maiv dungx gaengh lorz aqv oc
mv baac meih longc auv nor
 meih maiv zeiz baamz zuiz
 sieqv dorn longc nqox
 ninh yaac maiv zeiz baamz zuiz
 mv baac yie oix tengx meih mbuo simv ndutv zoux auv zoux nqox nyei kouv naanc
gorx youz aac
 yie nyei eix leiz se dongh naaiv
 baamh gen nyei nyutc zeiv ih zanc maiv ndaauv aqv
 maaih auv nyei mienh oix zuqc yiem hnangv maiv maaih auv nor
nyiemv nyei mienh oix zuqc yiem hnangv maiv nzauh
 njien youh nyei mienh oix zuqc hnangv maiv njien youh nor
 maaiz ga naaiv nyei mienh oix zuqc hnangv ninh mbuo maiv zeiz zoux wuov deix ga naaiv nyei ziouv
longc baamh gen nyei ga naaiv wuov deix
 oix zuqc maiv dungx bun wuov deix ga naaiv zorqv nzengc ziangh hoc
 weic zuqc ih zanc yiem jienv naaiv norm baamh gen maiv lauh oix jiex nzengc aqv
yie maiv oix meih mbuo maaih haaix nyungc guaax hnyouv
 maiv gaengh longc auv nyei mienh kungx jangx zuqc ziouv nyei gong
 oix zoux horpc ziouv nyei hnyouv
mv baac maaih jaa nyei mienh kungx jangx zuqc seix zaangc nyei jauv
 hnangv haaix nor haih zoux duqv horpc auv nyei hnyouv
ninh ziouc maaih i diuc jauv baeng jienv ninh nyei hnyouv aqv
 maiv maaih jaa nyei m sieqv dorn fai sieqv dorn kungx jangx zuqc ziouv nyei gong
 weic zuqc ninh oix liemh sin liemh hnyouv benx nzengc tin hungh nyei
 mv baac zoux auv nyei m sieqv dorn jangx zuqc seix zaangc nyei jauv
 hnangv haaix nor haih zoux duqv horpc nqox
yie hnangv naaiv gorngv se weic tengx meih mbuo
 maiv zeiz weic haangh meih mbuo
 yie oix meih mbuo zoux longx
 zoux horpc
 longc nzengc hnyouv fu sux ziouv
se gorngv haaix dauh gorngv ziangh sieqv mv baac haiz ninh zoux maiv horpc bun wuov dauh sieqv
 ninh nyei hnyouv ba laqc hnamv haic
 ziouc ndongc haaix oix zuqc zoux yietc diuc haaix nyungc
 gunv bun ninh mbuo ei ninh mbuo nyei hnyouv zoux
 sueih ninh mbuo gitv huon aqv
 ninh mbuo maiv baamz zuiz
mv baac se gorngv haaix dauh m jangc dorn liepc dingc hnyouv
 yaac maiv maaih haaix nyungc aapv ninh
 ganh yaac haih gunv duqv ganh
 ninh yaac dingc maiv longc ninh gorngv ziangh wuov dauh sieqv
 naaiv dauh yaac zoux duqv horpc nyei
hnangv naaic
 haaix dauh gorngv ziangh sieqv yaac za gengh longc zoux auv
 wuov dauh zoux duqv horpc
 mv baac haaix dauh gorngv ziangh sieqv
 nqa haav dingc maiv longc
 wuov dauh corc zoux gauh longx
se gorngv nqox corc ziangh jienv nyei ziangh hoc
 auv maaih dorng jaa nyei leiz ndoh jienv
 mv baac nqox daic mi aqv nor
 auv maiv zuqc dorng jaa nyei leiz ndoh aqv
 sueih binc longc haaix dauh zoux nqox yaac duqv
 da faanh sienx ziouv nyei mienh hnangv
mv baac ei yie mangc
 se gorngv ninh maiv longc nqox nor
 ninh gauh maaih njien youh
 yie yaac hnamv daaih yie maaih tin hungh nyei singx lingh
