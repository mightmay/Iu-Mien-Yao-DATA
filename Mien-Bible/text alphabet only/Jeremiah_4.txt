ziouv  gorngv
i saa laa en aah
 se gorngv meih oix nzuonx
 nzuonx daaih lorz yie maah
 se gorngv meih zorqv cuotv meih gamh nziev nyei ga naaiv maiv bun yiem yie nyei nza hmien
 meih yaac maiv hlungh hluotv
se gorngv meih yaac kaux zien leiz
 baengh fim nyei
 hnyouv zingx nyei ziangv jienv ziangh jienv nyei ziouv houv waac
 maanc guoqv mienh ziouc kaux ninh duqv fuqv
 ninh mbuo yaac oix taaih ninh
ziouv hnangv naaiv gorngv mbuox yu ndaa caux yiem ye lu saa lem nyei mienh
oix zuqc zaqv meih mbuo nyei ndeic hlungv
 yaac maiv dungx haaz nyim yiem njimv lomc gu nyuoz
yu ndaa mienh caux yiem ye lu saa lem nyei mienh aah
 meih mbuo oix zuqc jiex gaatv nyei leiz fungx bun ziouv
 yaac oix zuqc jamv hnyouv
 nziex laaix meih mbuo zoux nyei orqv sic
 yie nyei ga qiex haih baetv cuotv hnangv douz nor njopc daaih
 yaac maiv maaih mienh haih mborqv daic
oix zuqc yiem yu ndaa gorngv yaac yiem ye lu saa lem zunh gorngv
  oix zuqc biomv jorng gormx deic bung  aengx qaqv heuc qiex mbui nyei gorngv
  gapv zunv daaih maah
 mbuo oix zuqc bieqc weih wuonv nyei zingh
oix zuqc hungx jienv si on cie geh
 oix zuqc gaanv biaux
 maiv dungx ngaih weic biaux ndutv
 weic zuqc yie dorh ciouv nyei zeqc naanc caux bun mienh zuqc mietc nyei domh sic yiem baqv bung daaih
maaih sienh yiem ninh bingx nyei lomc mbiorqc cuotv daaih
 baaic waaic guoqv wuov dauh yaac cuotv jauv
 ninh yiem ninh nyei dorngx cuotv mingh
 weic bun meih nyei deic bung benx baaic huaang nyei dorngx
 meih nyei zingh ziouc benx mbaang waaic nyei zingh
 maiv maaih haaix dauh yiem
weic naaiv meih mbuo oix zuqc sai jienv la maah ndie cou
 nyiemv jienv heuc qiex mbui nyei
 weic zuqc ziouv corc za gengh
 qiex jiez haic yie mbuo
 maiv huin ganh bung
ziouv  gorngv
taux wuov hnoi hungh diex caux jien mba nziu yuqc
 sai mienh gamh nziex
 douc waac mienh yaac mbuoqc horngh haic
yie ziouc gorngv
ziouv tin hungh  aah
 meih za gengh nduov naaiv deix baeqc fingx caux ye lu saa lem mienh nzengc
 weic zuqc meih gorngv
  meih mbuo oix duqv yiem longx
  daaux nzuonx nzuqc ndaauv zungv hoic jienv ninh mbuo nyei maengc aqv
taux wuov zanc maaih waac mbuox naaiv deix baeqc fingx caux ye lu saa lem
maaih nziaaux jorm yiem deic bung huaang hlang
 njang nyei dorngx hungx jienv yie nyei zuangx baeqc fingx
 maiv zeiz weic buonc maux nyei ga naaiv cuotv fai bun cing nzengc
zungv oix maaih domh nziaaux gauh hlo jiex naaic ziux yie hatc nyei waac buonc daaih
 ih zanc yie ganh gorngv cuotv waac dingc ninh mbuo nyei zuiz
mangc maah
 ninh faaux daaih hnangv mbuonx
 ninh mborqv jaax nyei maaz cie hnangv nziaaux zunc
 ninh nyei maaz gauh siepv domh jaangv
 yie mbuo zuqc kouv aqv
 weic zuqc yie mbuo zuqc baaic nzengc
ye lu saa lem aah
 oix zuqc nzaaux nzengc hnyouv gu nyuoz nyei orqv sic weic bun meih duqv njoux
 meih hnamv cuotv orqv nyei jauv oix yiem meih nyei hnyouv taux haaix zanc
maaih qiex yiem ndaan zunh yaangh
 yiem e faa im mbong zunh gorngv ciouv nyei sic
oix zuqc zunh mbuox maanc guoqv mienh
 win wangv oix daaih
 yaac gorngv mbuox ye lu saa lem
  maaih win wangv yiem go nyei deic bung daaih weih gormx nauc yu ndaa nyei zingh
ninh mbuo weih jienv ye lu saa lem hnangv zuov ndeic mienh zuov ndeic
 laaix yu ndaa ngaengc yie
 naaiv se ziouv  gorngv nyei waac
meih nyei jauv caux meih zoux nyei
 bun meih zuqc naaiv deix sic
 naaiv se meih zuqc mietc nyei jauv yaac za gengh im haic
 zungv kouv taux meih nyei hnyouv aqv
yie kouv
 haic
 yie za gengh
 kouv haic
 mun gau
 diev maiv hingh
 yie nyei hnyouv mun duqv kouv haic
 mba nziu mbokc mbokc nyei dongz duqv seix haic
 yie maiv haih sekv
 weic zuqc yie haiz biomv jorng nyei qiex mbui
 benx oix mborqv jaax nyei qiex
zeqc naanc nzipc jienv zeqc naanc daaih
 ziangh norm deic bung zuqc baaic huaang
 yie nyei ndopv liuh liemh zeih zuqc mietc
 yietc sih gen hnangv yie nyei mbaeqc gaengh ndie huv nzengc
yie oix zuqc mangc wuov kuaaiv geh aengx muangx jorng nyei qiex mbui ndongc haaix lauh
ziouv gorngv
yie nyei baeqc fingx hngongx
 maiv hiuv duqv yie
 ninh mbuo se maiv hiuv haaix nyungc nyei naamh nyouz
 maiv bieqc hnyouv haaix nyungc
 zoux waaic nyei jauv ninh mbuo haih haic
 mv baac ninh mbuo maiv hiuv duqv hnangv haaix nor zoux longx
yie mangc ndau beih yaac buatc kungx kungx huaang huaang wuov
 yie mangc lungh
 yiem naaic yaac maiv maaih njang
yie mangc domh mbong yaac buatc dongz nzengc
 yietc zungv mbong dorn yaac laih mingh laih daaih
yie mangc
 buatc maiv maaih yietc laanh mienh
 ndaamv lungh nyei yietc zungv norqc yaac biaux nzengc
yie mangc yaac buatc ndau junc benx deic bung huaang
 deic bung nyei yietc zungv zingh yiem ziouv  nyei nza hmien
 doix ninh qiex jiez
 haic nyei ziangh hoc
 zuqc baaic waaic
ziouv  hnangv naaiv gorngv
lungh ndiev ndau beih oix benx zuqc baaic huaang nyei dorngx
 maiv gunv hnangv naaic
 yie yaac maiv mietc nzengc
weic naaiv deix sic ndau beih ziouc nzauh nyiemv
 gu nguaaic lungh oix jieqv mingh
 weic zuqc yie gorngv liuz aqv
 yie dingc ziangx
 yie maiv goiv yienc
 zungv maiv goiv nzuonx
haiz geh maaz baeng caux buonv juang zinx nyei qiex mbui
 norm norm zingh nyei mienh biaux
 ninh mbuo bieqc lomc mbiorqc
 nyorng faaux la bieiv
 norm norm zingh zuqc guangc huaang
 maiv maaih yietc laanh mienh yiem gu nyuoz
meih zuqc baaic huaang wuov dauh aah
 meih fungc zuqv lui siqv
 yaac zorng jienv jiem nyei siou setv
 yaac longc setv nzaatv m zing weic bun m zing hlo
 meih zorng ganh nzueic yaac maiv lamh longc
 hnamv meih wuov deix mangc piex meih
 zungv oix zorqv meih nyei maengc
yie haiz qiex heuc hnangv m sieqv dorn mun gu nguaaz
 mun kouv hnangv yungz daauh toi gu nguaaz
 se si on zingh nyei qiex aav lamh zutc nyei ziangh hoc heuc jienv
 yaac sung jienv buoz gorngv
yie zuqc kouv aqv
 yie dorng jienv daix mienh nyei mienh nyei nza hmien ziouc meih aqv
