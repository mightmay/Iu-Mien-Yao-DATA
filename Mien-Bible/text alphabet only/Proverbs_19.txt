zoux duqv zingx nyei mienh jomc mienh zungv gauh longx mienh hngongx mienh gorngv baeqc
mienh maiv maaih wuonh zaang se maiv benx
 hnyouv beqv nyei mienh yaac haih zoux dorngc sic
mienh laaix ganh hngongx zuqc baaic
 ninh nyei hnyouv qiex jiez haic ziouv
maaih zinh maaih nyaanh ziouc maaih gorx youz camv
 mv baac maiv maaih zinh nyaanh nyei mienh zuqc gorx youz guangc
zoux jaav zorng zengx nyei mienh simv maiv ndutv zuqc dingc zuiz
 gorngv baeqc nyei mienh setv mueiz yaac biaux maiv ndutv
hnyouv jangv nyei mienh maaih mienh camv tov ninh tengx
 fungx zingh nyeic nyei mienh duqv dauh dauh zoux ninh nyei doic
mienh jomc mienh nyei yietc zungv muoz doic youx ninh
 ninh nyei loz gaeng gauh fatv simv
 ninh gan jienv ninh mbuo longc waac tov mv baac ninh mbuo mingh mi aqv
duqv cong mengh nyei mienh hnamv ganh
 goux jienv wuonh zaang nyei mienh oix duqv longx
zoux jaav zorng zengx nyei mienh simv maiv ndutv zuqc dingc zuiz
 gorngv baeqc nyei mienh yaac oix zuqc mietc
mienh hngongx mienh hnangv butv zoih mienh yiem se maiv puix
 zoux nouh nyei mienh gunv zoux ziouv nyei mienh gauh fatv maiv puix
hnamv duqv tong nyei mienh maiv qiex jiez siepv
 guangc nqoi zuqc mienh zoux dorngc nyei jauv se bun ganh duqv mienh taaih
hungh diex qiex jiez se hnangv sienh njunh nor
 mv baac ninh nyei en hnangv mbiungc suiv pinx miev
hngongx nyei fu jueiv haih bun domh mienh zuqc baaic
 auv hengx nzaeng jaax se hnangv mbiungc maiv dingh liouh nyei ndiepv jienv yiem
biauv caux zinh zoih yiem die nzipc daaih
 mv baac guai nyei auv se ziouv ceix bun
zoux lueic nyei jauv bun mienh m njormh duqv ndo
 kungx oix henh nyei mienh oix zuqc ngorc
gan leiz latc nyei mienh goux ninh nyei maengc
 mv baac ngaengc tin hungh nyei doz wuov dauh oix zuqc daic
haaix dauh korv lienh mienh jomc mienh se hnangv gaav ga naaiv bun ziouv
  weic ninh zoux longx nyei jauv ziouv oix winh bun ninh
dongh maaih lamh hnamv nyei ziangh hoc oix zuqc mborqv njaaux meih nyei fu jueiv
 maiv dungx dingc sueih ninh zuqc mietc
ga qiex beqv nyei mienh oix zuqc dingc zuiz
 se gorngv meih njoux ninh meih zungv oix zuqc aengx njoux
oix zuqc muangx mienh kuinx
 muangx mienh njaaux
 weic bun meih nqa haav hingv haih maaih cong mengh
mienh nyei hnyouv daav za eix camv
 mv baac ziouv nyei za eix oix duqv liepc jiez
mienh gauh oix jiex nyei se maaih hnyouv ziepc zuoqv nyei hnamv
 mienh jomc mienh corc gauh longx gorngv baeqc nyei mienh
taaih ziouv ziouc bun mienh duqv maengc ziangh
 duqv daaih nyei mienh buangv hnyouv nyei hitv kuonx
 yaac maiv zuqc haaix nyungc hoic
mienh lueic mienh nyei buoz lom bieqc nzormc
 zungv maiv kangv bouh faaux ganh nyei nzuih
oix zuqc mborqv huotv nyei mienh
 maiv hiuv haaix nyungc nyei mienh ziouc haih hoqc duqv guai
 oix zuqc kuinx haih mengh baeqc nyei mienh
 ninh ziouc haih maaih wuonh zaang
zoux doqc ninh nyei die yaac zunc ninh nyei maa guangc nyei mienh
 se zuqc nyaiv
 zuqc mienh mangc piex nyei dorn
yie nyei dorn aac
 se gorngv meih guangc
 maiv muangx njaaux nyei jauv
 meih ziouc leih nqoi maaih wuonh zaang nyei waac
maiv lamh longc nyei zorng zengx mienh jatv baengh fim nyei jauv
 orqv mienh nyei nzuih kungx naqv zoux dorngc nyei zuiz
maaih dingc zuiz nyei jauv liuc leiz ziangx weic huotv nyei mienh
 yaac liuc leiz ziangx mborqv mienh hngongx mienh nyei diqc daanz
