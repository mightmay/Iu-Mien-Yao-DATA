i saa laa en mienh aac
 muangx longx oc
 meih mbuo ih hnoi oix jiex jor ndaen ndaaih bieqc mingh zunc cuotv gauh hlo
 gauh henv meih mbuo wuov deix guoqv nyei mienh
 ninh mbuo nyei zingh youc hlo youc wuonv
 zingh laatc mbaengc lungh hlang
yiem wuov nyei mienh youc hlo youc hlang
 se aanaakv mienh nyei zeiv fun
 meih mbuo hiuv duqv taux naaiv deix mienh yaac haiz mienh gorngv jiex
haaix dauh haih ngaengc duqv aanaakv mienh
mv baac ih hnoi meih mbuo oix zuqc hiuv duqv se ziouv
  meih mbuo nyei tin hungh
 yiem meih mbuo nyei wuov ndaangc maengx hnangv douz buov qui nzengc
 ziouv oix mietc ninh mbuo
 bun ninh mbuo yiem meih mbuo nyei nza hmien zuqc suei
 hnangv naaic
 meih mbuo ziouc zunc ninh mbuo cuotv
 siepv siepv nyei mietc nzengc ninh mbuo
 hnangv ziouv  caux meih mbuo laengz nyei waac
ziouv
  meih mbuo nyei tin hungh
 yiem meih mbuo nyei wuov ndaangc maengx zunc cuotv wuov deix mienh
 maiv dungx yiem hnyouv hnamv
ziouv  dorh yie mbuo bieqc daaih duqv naaiv norm deic bung weic zuqc yie mbuo zoux duqv horpc
 zungv maiv zeiz
 se laaix wuov deix fingx fingx mienh zoux waaic sic ziouv  cingx zunc ninh mbuo cuotv meih mbuo nyei wuov ndaangc maengx
se maiv zeiz weic meih mbuo zoux duqv horpc
 fai meih mbuo hnyouv zingx
 ziouv  cingx daaih bun meih mbuo nzaeng duqv ninh mbuo nyei deic bung benx meih mbuo nyei
 se laaix wuov deix fingx fingx mienh zoux waaic sic
 ziouv
  meih mbuo nyei tin hungh
 cingx zunc ninh mbuo cuotv meih mbuo nyei wuov ndaangc maengx
 yaac weic ei jienv ninh caux meih mbuo nyei ong taaix
 apc laa ham
 i sakc
 caux yaakopv houv nyei ngaengc waac zoux
hnangv naaic
 meih mbuo oix zuqc hiuv duqv ziouv
  meih mbuo nyei tin hungh
 zorqv naaiv norm longx nyei deic bung jiu bun meih mbuo
 benx meih mbuo nyei buonc
 se maiv zeiz weic meih mbuo zoux duqv horpc
 weic zuqc meih mbuo benx yietc fingx hnyouv ngaengc nyei mienh
oix zuqc jangx jienv
 maiv dungx la kuqv
 yiem deic bung huaang meih mbuo hnangv haaix nor cuoqv ziouv
 meih mbuo nyei tin hungh
 qiex jiez
 yiem meih mbuo cuotv i yipv deic bung wuov hnoi daaih taux naaiv norm dorngx
 meih mbuo ngaengc ziouv
liemh yiem holepv mbong meih mbuo cuoqv ziouv  qiex jiez
 ninh ziouc nouz haic meih mbuo
 zungv oix mietc nzengc meih mbuo
yie faaux mbong mingh zipv wuov deix la bieiv benv wuov zanc
 se maaih ziouv  caux meih mbuo liepc nyei ngaengc waac nyei la bieiv benv
 yie yiem wuov jiex mbong feix ziepc hnoi feix ziepc muonz
 maiv nyanc hnaangx yaac maiv hopv wuom
ziouv  zorqv naaiv deix i kuaaiv la bieiv benv bun yie
 se longc ninh ganh nyei buoz ndoqv fiev nyei waac
 naaiv deix la bieiv benv fiev nyei se meih mbuo gapv zunv wuov hnoi
 ziouv  yiem mbong gu nguaaic
 douz gu nyuoz
 gorngv mbuox meih mbuo nyei yietc zungv leiz latc
jiex liuz feix ziepc hnoi feix ziepc muonz
 ziouv zorqv naaiv deix i kuaaiv la bieiv benv jiu bun yie
 se fiev jienv ngaengc waac nyei la bieiv benv
ziouv  mbuox yie
gaanv njiec mbong mingh
 weic zuqc meih nyei baeqc fingx
 dongh meih dorh cuotv i yipv deic bung nyei baeqc fingx
 zoux waaic sic mi aqv
 ninh mbuo siepv siepv nyei guangc yie hatc nyei waac
 weic ganh dox miuc fangx
ziouv  aengx gorngv mbuox yie
yie buatc naaiv deix mienh za gengh
 hnyouv ngaengc nyei mienh
maiv dungx laanh yie
 yie oix mietc ninh mbuo
 bun yiem naaiv lungh ndiev maiv maaih haaix dauh jangx duqv ninh mbuo nyei mbuox
 yie ziouc bun meih zoux yietc fingx gauh hlo gauh henv ninh mbuo
yie ziouc daaux sin njiec mbong
 mbong corc maaih douz zieqc jienv nyei
 yie nyei i jieqv buoz nanv jienv fiev jienv ngaengc waac wuov deix i kuaaiv la bieiv benv
yie mangc buatc meih mbuo baamz zuiz dorngc ziouv
  meih mbuo nyei tin hungh
 meih mbuo weic ganh dox ngongh dorn nyei miuc fangx
 siepv siepv nyei guangc ziouv  hatc meih mbuo nyei waac
yie ziouc zorqv yiem yie nyei i jieqv buoz wuov deix i kuaaiv la bieiv maqc njiec meih mbuo nyei nza hmien huv nzengc
yie aengx mbaapv njiec ziouv  nyei nza hmien hnangv zinh ndaangc wuov nzunc nor
 feix ziepc hnoi feix ziepc muonz yie maiv nyanc hnaangx
 maiv hopv wuom
 laaix meih mbuo baamz nyei yietc zungv zuiz
 se ziux ziouv  buatc meih mbuo zoux orqv haic nyei sic cuoqv ninh qiex jiez
yie gamh nziex haic  ziouv ndongc naaic nouz
 qiex jiez haic meih mbuo
 zungv oix mietc meih mbuo
 mv baac ziouv  aengx muangx nzunc yie tov nyei waac
ziouv  yaac qiex jiez haic aalon
 oix mietc ninh
 mv baac wuov zanc yie yaac weic ninh daux gaux
yie zorqv meih mbuo baamz zuiz dox daaih wuov dauh ngongh dorn longc douz buov
 buov liuz
 yie aengx mborqv huv
 morc benx mbuonv hnangv nie mbung nor
 ziouc haaz yiem mbong liouc njiec nyei ndoqv
yiem taa mbe laa
 matv saax caux kipc lotv hatc daa aa waa meih mbuo yaac cuoqv ziouv  qiex jiez
ziouv  heuc meih mbuo cuotv kaa ndetc mbaanie wuov zanc ninh gorngv
bieqc mingh zorqv yie jiu bun benx meih mbuo nyei buonc wuov norm deic bung
 mv baac meih mbuo ngaengc jienv ziouv  hatc nyei waac
 maiv sienx ninh
 maiv muangx ninh nyei waac
yiem yie hiuv duqv meih mbuo wuov hnoi taux ih zanc meih mbuo kungx ngaengc ziouv  hnangv
wuov deix feix ziepc hnoi feix ziepc muonz yie mbaapv njiec yiem ziouv  nyei nza hmien weic zuqc ziouv  gorngv ninh oix mietc meih mbuo
yie daux gaux tov ziouv
o ziouv tin hungh  aah
 maiv dungx mietc meih nyei baeqc fingx
 se meih ganh nyei baeqc fingx
 dongh meih longc domh qaqv zuoqc ninh mbuo
 dorh ninh mbuo cuotv i yipv deic bung daaih nyei mienh
tov jangx jienv meih nyei bou
 apc laa ham
 i sakc caux yaakopv
 maiv dungx hietv hnyouv naaiv deix mienh hnyouv ngaengc
 zoux waaic sic
 baamz zuiz
maiv zei aeqv
 meih dorh yie mbuo cuotv wuov norm deic bung nyei mienh oix gorngv
  ziouv  maiv maaih banh zeic dorh naaiv deix baeqc fingx bieqc ninh laengz jiu bun ninh mbuo nyei deic bung
 ziouv  yaac nzorng ninh mbuo cingx daaih dorh ninh mbuo cuotv mingh yiem deic bung huaang daix daic ninh mbuo
mv baac ninh mbuo se meih nyei baeqc fingx
 meih ganh nyei mienh
 dongh meih longc meih nyei domh qaqv caux meih henv haic nyei buoz dorh cuotv daaih
