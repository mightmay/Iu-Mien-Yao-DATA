oix zuqc longc da suqv ndiangx zoux norm buov hung dieh
naaiv norm dieh oix zuqc yietc ndorqc feix bung
 yietc ndorqc ndaauv
 yietc ndorqc jangv
 i ndorqc hlang
 biei bung gorqv nyei jorng caux dieh ziangh jienv yietc ndongh ndiangx
oix zuqc longc jiem buang jienv dieh gu nguaaic maengx
 biei bung dieh hlen caux jorng
 aengx longc jiem zoux bin hormh gormx dieh hlen
aengx zoux i norm jiem kuing dingx jienv i bung dieh ga hlen
 bin ga ndiev maengx
 weic cunx ndiangx gaeng dieh
gaeng dieh ndiangx yaac oix zuqc longc da suqv ndiangx buang jienv jiem
naaiv norm buov hung dieh oix zuqc an jienv laengz ngaengc waac faang nza hmien
 mbaeqc gaengh ndie ga nyiec
 se yiem laengz ngaengc waac faang nyei faang nqaaix wuov norm ceix en nyei weic nza hmien maengx
 se yie oix buangh meih nyei dorngx
aalon ndorm ndorm daaih liuc leiz dang nyei ziangh hoc
 ninh oix zuqc yiem wuov buov hung dieh buov hung
nziemx yaangh buov dang nyei ziangh hoc
 ninh oix zuqc aengx buov hung
 oix zuqc doic jiex doic yiem ziouv  nyei nza hmien zanc zanc buov hung
maiv dungx dorh maiv maaih leiz longc nyei hung an naaiv norm dieh buov
 yaac maiv dungx dorh buov ziec nyei ga naaiv fai ziec nyei laangh ziqc fai ciev ziec nyei ga naaiv an naaiv norm dieh fongc horc
yietc hnyangx yietc nzunc aalon oix zuqc saax nzunc buov hung dieh nyei uix
 doic jiex doic
 hnyangx hnyangx oix zuqc longc ziec fiqv zuiz wuov dauh saeng kuv nyei nziaamv zaix dieh jorng
 naaiv norm dieh ziouc gauh cing nzengc jiex fungx bun ziouv
ziouv  gorngv mbuox mose
meih faaux i saa laa en mienh nyei mienh houz wuov zanc
 dauh dauh mienh oix zuqc cuotv nyaanh bun ziouv
  weic zuoqc ganh nyei maengc
 hnangv naaic
 meih saauv ninh mbuo nyei ziangh hoc cingx daaih maiv buangh zuqc haaix nyungc zeqc naanc
da faanh saauv bieqc mienh houz daan nyei mouz dauh mienh oix zuqc cuotv yietc zinh faam buon nyaanh ziux singx dinc dingc daaih nyei hniev daauh
 naaiv deix yietc zinh faam buon nyaanh se weic fongc horc bun ziouv
da faanh faaux mbuox saauv nyei mienh
 yiem nyic ziepc hnyangx faaux maengx
 oix zuqc cuotv naaiv deix zuoqc maengc nyaanh fongc horc bun ziouv
meih mbuo dorh weic zuoqc maengc nyei yietc zinh faam buon nyaanh fongc horc bun ziouv
  mienh maaih mienh yaac maiv cuotv gauh camv
 mienh jomc mienh yaac maiv cuotv gauh zoqc
meih siou i saa laa en mienh cuotv naaiv deix zuoqc maengc nyei nyaanh
 oix zuqc longc weic wuic buangh nyei ndopv liuh qiemx longc nyei ga naaiv
 weic yiem ziouv  nyei nza hmien bun ziouv  jangx i saa laa en mienh
 weic zuoqc meih mbuo nyei maengc
ziouv  gorngv mbuox mose
meih oix zuqc longc dongh siqv zoux norm nzaaux buoz zaux bunh
 aengx longc dongh siqv zoux norm taapv weic taapv bunh
 dorh mingh don jienv wuic buangh nyei ndopv liuh caux ziec dorngh mbu ndongx
 zaangh jienv wuom
aalon caux ninh nyei dorn mbuo oix zuqc longc nzaaux buoz zaux
ninh mbuo haaix zanc bieqc wuic buangh ndopv liuh
 ninh mbuo oix zuqc nzaaux buoz zaux cingx daaih maiv daic
 haaix zanc mingh fatv ziec dorngh weic fu sux
 se dorh ga naaiv longc douz buov ziec fongc horc bun ziouv
yaac oix zuqc nzaaux buoz zaux cingx daaih maiv daic
 naaiv se aalon caux ninh nyei zeiv fun doic jiex doic
 yietc liuz oix zuqc gan nyei leiz
ziouv  aengx gorngv mbuox mose
zorqv naaiv deix ndaang nyei laapc liuc
 mu yorc wuom buo joih caux nyic ziepc juov lungz
 jiex louh ndiangx ndopv yietc joih faah ziepc betv lungz
 zaah nqaan yietc joih faah ziepc betv lungz
gaan mbun buo joih nyic ziepc juov lungz
naaiv deix yietc zungv oix zuqc ziux singx dinc dingc daaih nyei hniev daauh
 aengx zorpc biei gorngc ga lanv youh
bun dauh peux ga naaiv ndaang nyei zaangc mienh zorqv naaiv deix yietc zungv peux daaih ndaang nyei
 zoux benx orn mienh nyei cing nzengc youh
longc naaiv deix youh dox wuic buangh nyei ndopv liuh caux laengz ngaengc waac faang
dieh caux dieh nyei yietc zungv jaa sic
 dox dang caux dang nyei jaa sic
 dox buov hung dieh
dox buov ziec ga naaiv nyei ziec dorngh caux ziec dorngh nyei jaa sic
 liemh bunh caux bunh nyei taapv
oix zuqc saax nzengc naaiv deix ga naaiv
 yietc zungv ziouc benx gauh cing nzengc jiex nyei ga naaiv
 da faanh haaix nyungc kuatv zuqc naaiv deix ga naaiv
 wuov nyungc ziouc cing nzengc aqv
aengx zorqv naaiv deix youh dox aalon caux ninh nyei dorn mbuo saax ninh mbuo cing nzengc weic zoux sai mienh fu sux yie
meih oix zuqc gorngv mbuox i saa laa en mienh
  naaiv se yie nyei cing nzengc youh weic doic jiex doic yietc liuz longc
naaiv nyungc youh maiv dungx la guaih dox maiv zeiz zoux sai mienh nyei mienh
 yaac maiv dungx longc naaiv nyungc za eix peux daaih weic ganh nyungc jauv longc
 naaiv deix youh se cing nzengc
 oix zuqc jangx jienv za gengh cing nzengc
haaix dauh peux naaiv nyungc youh daaih longc fai la guaih dox maiv zeiz zoux sai nyei mienh
 wuov dauh yiem ninh nyei mienh mbu ndongx zungv zuqc pai guangc
ziouv  aengx gorngv mbuox mose
zorqv naaiv deix ndaang nyei laapc liuc daaih nyungc nyungc fih mbuoqc
 maaih nyungc ndiangx zung ndaang
 caux qa motv caux or weix aengx caux ganh nyungc ndiangx zung heuc faan gen sen
bun dauh peux ga naaiv ndaang nyei zaangc mienh peux naaiv deix ga naaiv zoux hung
 aengx zorpc deix nzauv bun hung cing nzengc
 maiv maaih uix
zorqv deix hung morc benx mbuonv dorh mingh wuic buangh nyei ndopv liuh gu nyuoz an jienv laengz ngaengc waac faang nza hmien maengx
 dongh yie oix buangh meih nyei dorngx
 meih mbuo oix zuqc jangx jienv naaiv deix hung za gengh cing nzengc jiex nyei hung
maiv dungx longc naaiv nyungc za eix peux daaih weic ganh longc
 oix zuqc jangx jienv naaiv deix hung se cing nzengc
 fungx bun ziouv
haaix dauh peux naaiv nyungc hung daaih weic ganh longc zoux ndaang nyei qiex
 wuov dauh yiem ninh nyei mienh mbu ndongx zungv zuqc pai guangc
