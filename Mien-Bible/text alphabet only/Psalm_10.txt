ziouv aah
 meih weic haaix diuc leih yie mbuo ndongc naaiv go
 yie mbuo zuqc kouv naanc meih weic haaix diuc bingx
orqv mienh zoux maux zeix mienh jomc mienh
 tov bun ninh mbuo daav cuotv nyei za eix hoic zuqc ninh mbuo ganh
orqv mienh ceng ganh hnyouv hanc zoux nyei sic
 mauv ga naaiv nyei mienh zioux yaac mangc piex ziouv
mienh waaic mienh hnyouv maux ziouc maiv lorz ninh
 orqv mienh kungx hnamv maiv maaih tin hungh
orqv mienh zoux nyei jauv zanc zanc duqv longx
 meih siemv zuiz nyei jauv hlang haic
 orqv mienh maiv bieqc hnyouv
 ninh huotv ninh nyei yietc zungv win wangv
ninh yiem hnyouv hnamv
yie yietc liuz maiv zuqc kouv
 doic jiex doic yie maiv buangh zeqc naanc
zioux mienh
 nduov mienh
 hoic mienh nyei waac buangv nzengc ninh nyei nzuih
 yiem ninh nyei mbietc ga ndiev maaih doqc nyei
 orqv nyei waac
ninh yiem laangz gu nyuoz mbueiz nyei dorngx
 yiem bingx nyei dorngx daix maiv zoux dorngc nyei mienh
 ninh nyei m zing cienh mangc maiv maaih dorngx kaux nyei mienh
ninh bingx jienv yiem mbueiz nyei dorngx
 hnangv sienh yiem ninh nyei kuotv
 ninh bingx jienv oix caangv doh naanc mienh
 ninh baeng ninh nyei mungz guaatv mienh jomc mienh mingh
maiv maaih dorngx kaux nyei mienh zuqc zatv njiec
 ninh mbuo zuqc orqv mienh nyei qaqv hoic ninh mbuo ndortv jienv njiec
orqv mienh yiem hnyouv hnamv
tin hungh la kuqv mi aqv
 ninh bingx jienv ninh nyei hmien
 yietc liuz maiv mangc aqv
o ziouv aah
 daaih maah
 tov meih sung buoz tengx
 maiv dungx la kuqv kouv naanc nyei mienh
orqv mienh weic haaix diuc nqemh tin hungh
 orqv mienh yiem hnyouv hnamv
ninh maiv longc yie nyei sic
mv baac meih buatc nyei
 meih zungv hiuv duqv mienh zuqc kouv naanc
 hnyouv nzauh nyei sic
 ziouc njiec buoz tengx
 maiv lamh kaux dorngx nyei mienh zorqv ganh jiu bun meih
 weic zuqc meih m daaih tengx guh hanh fu jueiv
tov meih wuotv mienh waaic mienh caux orqv mienh nyei buoz nauv
 tov wetv cuotv ninh nyei waaic sic taux maiv maaih yietc deix
ziouv yietc liuz zoux hungh taux maanc gouv maanc doic
 maanc fingx mienh yiem ninh nyei ndau beih zuqc mietc nzengc
o ziouv aac
 meih muangx haiz nyiemc ganh zoux faix nyei mienh oix jouh nyei waac
 meih oix liepc wuonv ninh mbuo nyei hnyouv yaac baeng m normh muangx ninh mbuo tov nyei waac
weic bun guh hanh fu jueiv caux zuqc zeix wuov deix duqv baengh fim
 weic bun baamh mienh maiv haih zoix aengx haeqv ninh mbuo gamh nziex
