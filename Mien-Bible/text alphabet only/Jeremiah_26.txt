yu ndaa hungh
 yo si yaa
 nyei dorn
 ye ho yaa kim
 jiez gorn zoux hungh gunv nyei ziangh hoc
 maaih naaiv joux waac yiem ziouv daaih
ziouv hnangv naaiv gorngv
meih oix zuqc souv jienv zaangc ziouv nyei biauv
 laatc gu nyuoz
 gorngv mbuox yu ndaa nyei norm norm zingh daaih nyei mienh
 dongh daaih zaangc ziouv  nyei biauv baaix ziouv
 oix zuqc gorngv yie mbuox meih gorngv nyei yietc zungv waac
 maiv dungx bungx ndortv yietc joux
nziex ninh mbuo oix muangx
 dauh dauh ziouc leih nqoi ninh orqv nyei jauv weic bun yie goiv za eix
 maiv laaix ninh mbuo zoux nyei orqv sic bun ninh mbuo zuqc ciouv nyei zeqc naanc
meih oix zuqc mbuox ninh mbuo
ziouv hnangv naaiv gorngv
  se gorngv meih mbuo maiv muangx yie
 maiv yangh yie jiu bun meih mbuo nyei leiz latc
yaac maiv ei jienv yie nyei bou gorngv nyei waac
 se yie maiv dingh liouh nyei paaiv mingh wuov deix douc waac mienh
 maiv gunv meih mbuo maiv muangx jiex
yie ziouc zoux bun naaiv norm biauv hnangv silo yaac bun naaiv norm zingh benx lungh ndiev maanc guoqv mienh zioux nyei dorngx
sai mienh caux douc waac mienh caux zuangx mienh haiz ye le mi yiem zaangc ziouv  nyei biauv gorngv wuov deix waac
ye le mi gorngv liuz ziouv paaiv ninh gorngv mbuox zuangx mienh nyei yietc zungv waac
 sai mienh caux douc waac mienh caux zuangx mienh nyau jienv ninh gorngv
meih oix zuqc daic aqv
meih weic haaix diuc dengv ziouv nyei mbuox douc waac gorngv
  naaiv norm biauv oix hnangv silo
 naaiv norm zingh oix benx baaic huaang nyei dorngx
 maiv maaih mienh yiem
 zuangx baeqc fingx ziouc yiem zaangc ziouv nyei biauv weih gormx ye le mi
yu ndaa nyei bieiv zeiv muangx haiz naaiv deix sic
 ninh mbuo yiem hungh dinc faaux taux zaangc ziouv nyei biauv
 zueiz jienv zaangc ziouv nyei biauv nyei siang gaengh nyei gaengh ndaangc
sai mienh caux douc waac mienh gorngv mbuox wuov deix bieiv zeiv caux zuangx baeqc fingx
naaiv laanh mienh zic duqv dingc zuiz daic aqv
 weic zuqc ninh douc waac gorngv naaiv norm zingh hnangv meih mbuo ganh nyei m normh haiz liuz nyei nor
ye le mi ziouc mbuox zuangx bieiv zeiv caux yietc zungv baeqc fingx
ziouv paaiv yie douc waac gorngv naaiv norm biauv caux naaiv norm zingh
 ninh gorngv dongh meih mbuo muangx haiz nyei yietc zungv waac
weic naaiv ih zanc meih mbuo oix zuqc goiv yienc meih mbuo nyei jauv caux zoux nyei sic
 muangx ziouv
 meih mbuo nyei tin hungh
 nyei waac
 ziouv  ziouc goiv za eix
 maiv ziux ninh gorngv meih mbuo nyei waac bun meih mbuo zuqc ciouv nyei zeqc naanc
mv baac yie ganh aeqv
 yie yiem meih mbuo nyei buoz ndiev
 meih mbuo buatc hnangv haaix nor longx
 hnangv haaix nor horpc
 meih mbuo gunv hnangv wuov nor zoux
meih mbuo oix zuqc hiuv duqv dingc
 se gorngv meih mbuo daix yie daic
 meih mbuo ziouc bun maiv zoux dorngc nyei mienh nyei nziaamv liouc cuotv
 meih mbuo caux naaiv norm zingh caux yiem zingh gu nyuoz nyei baeqc fingx oix zuqc ndaam dorng
 weic zuqc zien sic ziouv paaiv yie daaih zorqv naaiv deix yietc zungv waac gorngv bun meih mbuo muangx
bieiv zeiv caux zuangx baeqc fingx ziouc gorngv mbuox sai mienh caux douc waac mienh
naaiv laanh mienh maiv zic duqv daic
 weic zuqc ninh dengv ziouv
 yie mbuo nyei tin hungh
 nyei mbuox caux yie mbuo gorngv waac
maaih deix guoqv zaangc nyei mienh gox souv jiez daaih caux gapv zunv nyei zuangx baeqc fingx gorngv
yiem yu ndaa nyei hungh
 he se ki yaa
 nyei hnoi nyieqc
 yiem mo le setv mienh
 mikaa
 douc waac gorngv mbuox yu ndaa nyei zuangx mienh
  nernh jiex nyei ziouv  hnangv naaiv nor gorngv
si on oix zuqc laih hnangv laih lingh deic nor
 ye lu saa lem oix zuqc benx mbaang waaic nyei ga naaiv ndui
 wuov norm biauv nyei mbong yaac benx ndiangx lomc
yu ndaa hungh
 he se ki yaa
 caux yu ndaa nyei zuangx mienh zorqv ninh daix daic fai
 he se ki yaa maiv zeiz taaih ziouv aengx tov ninh ceix en fai
 ziouv yaac maiv zeiz goiv za eix
 maiv ei ninh gorngv ninh oix zoux nyei bun ninh mbuo zuqc ciouv nyei zeqc naanc fai
 mv baac yie mbuo ganh zungv oix bun yie mbuo ganh zuqc ciouv nyei domh zeqc naanc
aengx maaih dauh ki li yaatv ye aa lim mienh
 se mai aa nyei dorn
 u li aa
 dengv ziouv nyei mbuox douc waac
 ninh longc waac hnangv ye le mi douc daaih gorngv naaiv norm zingh caux naaiv norm guoqv
ye ho yaa kim hungh caux ninh henv haic nyei zuangx baeng caux zuangx jien haiz u li aa nyei waac
 hungh diex ziouc lorz ninh daix
 u li aa muangx haiz naaiv deix waac ninh gamh nziex ziouc biaux mingh yiem i yipv
ye ho yaa kim hungh aengx paaiv deix mienh mingh i yipv
 maaih akc mbo nyei dorn
 en naa tan
 yaac maaih ziex laanh mienh caux jienv ninh mingh
ninh mbuo ziouc mingh i yipv dorh u li aa nzuonx daaih jiu bun ye ho yaa kim hungh
 hungh diex longc nzuqc ndaauv daix aengx dorh ninh nyei sei mingh zoi guangc pou tong mienh nyei zouv gemh
mv baac saafaan nyei dorn
 aa hi kam
 beu ye le mi
 hnangv naaic ye le mi maiv zuqc jiu bun yiem baeqc fingx nyei buoz ndiev daix
