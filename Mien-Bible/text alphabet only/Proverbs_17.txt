nduqc aax hnaangx nqaai
 biauv yaac baengh orn sekv nyei
 se gauh longx maaih orv diuv buangv dieh yaac maaih nzaeng jaax nyei sic
zoux duqv gong longx
 cong mengh nyei bou duqv gunv ninh nyei ziouv zoux sic nyaiv nyei dorn
 ziouc duqv nzipc buonc ndongc yietc dauh wuov deix muoz dorn doic
nyaanh korqv se weic sinx nyaanh
 louh se weic sinx jiem
 se ziouv  seix mienh nyei hnyouv
zoux orqv nyei mienh muangx mienh waaic mienh nyei nzuih gorngv
 gorngv baeqc mienh muangx gorngv baeqc mienh nyei waac
haaix dauh huotv mienh jomc mienh se mangc piex zeix ninh daaih nyei tin hungh
 haaix dauh a hneiv mienh zuqc zeqc naanc
 wuov dauh biaux maiv ndutv dingc zuiz
fu jueiv fun benx mienh gox mienh nyei ningv
 diex maac benx fu jueiv nyei njang laangc
mienh hngongx mienh bungx waac maux se maiv puix
 zoux hlo nyei mienh gorngv baeqc se gauh fatv maiv puix
ziux bun nyei mienh nyei m zing buatc
 nyaanh hmuangx benx buv aqv
 maiv gunv huin haaix bung yaac haih duqv longx
haaix dauh guangc nqoi mienh zoux dorngc nyei sic ziouc duqv mienh hnamv
 mv baac haaix dauh nzamc zoux dorngc nyei jauv ziouc caeqv nqoi loz gaeng doic
yietc joux gorngv hemx nyei waac haih tengx hnyouv mengh baeqc nyei mienh gauh camv mienh hngongx mienh zuqc mborqv yietc baeqv biaav
orqv mienh kungx oix lorz jauv faanv lunc
 mv baac zungv maaih dauh doqc haic nyei douc fienx mienh oix daaih mborqv ninh
mienh mingh buangh dauh zuqc guangc dorn nyei jiepv nyeiz
 se gauh longx buangh mienh hngongx mienh zoux jienv ninh hngongx nyei sic
haaix dauh zoux orqv sic winh mienh zoux nyei kuv sic
 orqv nyei sic ziouc maiv leih nqoi ninh nyei biauv
jiez gorn nzaeng jaax se hnangv bungx wuom liouc cuotv
 hnangv naaic oix zuqc guangc nqoi ndaangc maaih nzaeng jaax nyei sic cuotv
haaix dauh bungx zoux dorngc nyei mienh
 yaac bun maiv zoux dorngx nyei mienh zuqc dingc zuiz
 naaiv deix i nyungc zungv fih hnangv nyei
 ziouv youx haic
mienh hngongx mienh nyei buoz weic haaix diuc oix nanv jienv nyaanh maaiz cong mengh
 ninh zungv maiv maaih hnyouv hoqc hiuv
loz gaeng doic zanc zanc hnamv jaax
 muoz doic cuotv seix weic tengx jienv ndaam kouv naanc
samx maiv cuotv haaix nyungc nyei mienh laengz beu mienh nyei zaeqv
 yaac dorng jienv ninh nyei juangc laangz mienh laengz zoux ndaam daauh
haaix dauh a hneiv zoux waaic sic
 ninh a hneiv nzaeng jaax
 haaix dauh zoux biauv nyei gaengh hlang ziouc lorz jauv bun ganh zuqc mietc
hnyouv njuotv nyei mienh maiv haih duqv longx
 gorngv baeqc nyei mienh zungv zuqc zeqc naanc
die maaih dorn hngongx ziouc bun die nzauh
 mienh hngongx mienh nyei die maiv maaih njien youh
hnyouv njien youh se longx haic nyei ndie
 hnyouv kouv hoic sin kouv jienv njiec
orqv mienh beic ndiev zipv nyaanh hmuangx weic zoux waaic baengh fim nyei jauv
mienh guai mienh nyei hmien hungx jienv cong mengh nyei jauv mingh
 mv baac mienh hngongx mienh nyei m zing mangc lungh gorn
hngongx nyei dorn bun ninh nyei die zuqc nzauh
 yaac bun ninh nyei maa hnyouv mun
baatc kuv mienh se maiv benx
 mborqv hnyouv longx nyei mienh yaac maiv horpc
haaix dauh haih nyienz duqv ninh nyei waac maaih wuonh zaang
 haih zanv duqv hnyouv nyei mienh se haih mengh baeqc nyei mienh
liemh mienh hngongx mienh sekv nzieqc
 maiv ko lo
 ziouc funx maaih cong mengh
 ninh nqapc jienv nzuih maiv gorngv waac ziouc funx guai
