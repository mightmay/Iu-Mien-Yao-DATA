nqa haav ziepc feix hnyangx yie caux mbaa naa mbatc aengx mingh ye lu saa lem zingh yaac dorh tidatc caux jienv mingh
yie mingh ye lu saa lem weic zuqc tin hungh laauc yaangh bun yie hiuv duqv oix zuqc mingh
 yiem wuov yie zorqv yie zunh bun janx nyei kuv fienx lengc jeiv gorngv mengh mbuox zoux hlo wuov deix muangx
 yie hnangv naaiv zoux weic zuqc nzauh heix yie zinh ndaangc zoux nyei gong caux ih zanc zoux nyei gong ndortv
tidatc yaac caux yie mingh
 maiv gunv ninh se janx gikc
 ninh maiv zuqc ninh mbuo aapv jiex gaatv nyei leiz
hnangv maaih deix jaav gorx youz oix ninh jiex nor
 naaiv deix mienh bingx jienv bieqc daaih weic zaah mangc gaax
 yie mbuo sienx giduc yesu duqv zoux bungx nqoi nyei mienh hnangv haaix nor
 ninh mbuo oix bun yie mbuo zuqc zoux nouh
mv baac yie mbuo oix weic meih mbuo beu jienv kuv fienx nyei zien leiz ziouc ngaengc jienv
 yietc dangh maiv suei
aengx maaih dongh buatc hnangv zoux hlo nyei wuov deix
ninh mbuo zoux jiex haaix nyungc mienh yie maiv gunv aqv
 weic zuqc tin hungh maiv mangc haaix dauh nyei hmien
 wuov deix zoux hlo nyei mienh yaac maiv jaa tipv haaix nyungc waac yie
daaux nzuonx ninh mbuo zieqv duqv tin hungh paaiv yie zunh kuv fienx bun janx hnangv ninh paaiv bide zunh kuv fienx bun yiutai mienh wuov nor
weic zuqc tin hungh yiem yie nyei hnyouv zoux gong bun yie zoux gong zoh tengx maanc fingx janx hnangv bun bide zoux gong zoh tengx yiutai mienh wuov nor
yaagorpc
 bide caux yo han
 dongh maaih mengh hoc zoux bieiv wuov deix
 zieqv duqv tin hungh ceix en bun yie zoux naaiv nyungc gong
 ninh mbuo ziouc nanv yie caux mbaa naa mbatc nyei mbiaauc jieqv buoz zoux jangx hoc bun cing yie mbuo caux ninh mbuo juangc gong zoux
 ziouc dongh hnyouv dingc mbaa naa mbatc caux yie oix zuqc mingh zunh kuv fienx bun janx
 ninh mbuo mingh zunh bun yiutai mienh
ninh mbuo kungx oix yie mbuo jangx jienv mienh jomc mienh
 naaiv deix jauv yie m daaih maaih hnyouv zoux aqv
bide daaih taux an ti okc zingh wuov zanc
 yie doix hmien gorngv ninh weic zuqc ninh za gengh zoux dorngc
yaagorpc paaiv daaih nyei mienh maiv gaengh taux
 bide zanc zanc caux janx juangc nyanc juangc hopv
 mv baac wuov deix mienh daaih taux
 ninh ziouc simv nqoi
 maiv caux janx aqv
 weic zuqc ninh gamh nziex oix aapv janx jiex gaatv nyei leiz wuov deix mienh
yiem wuov sienx yesu nyei yiutai mienh ziouc gan jienv bide zoux jaav
 liemh mbaa naa mbatc yaac gan jienv ninh mbuo fih hnangv nyei zoux
yie buatc ninh mbuo yangh maiv ziangx kuv fienx nyei zien leiz ziouc dorng jienv zuangx mienh mbuox bide
meih zoux yiutai mienh
 mv baac meih hnangv janx nor yiem
 maiv hnangv yiutai mienh
 wuov nyungc
 meih fungc haih aapv janx gan yiutai mienh nyei leiz
yie mbuo cuotv seix daaih zoux yiutai mienh
 maiv zeiz dongh mienh heuc
  baamz zuiz nyei janx
mv baac yie mbuo hiuv duqv mienh maiv zeiz gan leiz latc cingx duqv caux tin hungh horpc hnyouv
 se weic sienx kaux yesu giduc hnangv
 yie mbuo yaac sienx liuz giduc yesu weic bun yie mbuo weic sienx giduc maiv zeiz weic gan leiz latc duqv caux tin hungh horpc hnyouv
 weic zuqc maiv maaih haaix dauh haih gan leiz latc duqv caux tin hungh horpc hnyouv
se gorngv yie mbuo qaqv lorz oix kaux giduc duqv caux tin hungh horpc hnyouv mv baac corc zoux zuiz mienh nor
 wuov nyungc
 giduc bun mienh baamz zuiz fai
 zungv maiv zeiz
se gorngv yie aengx ceix jiez dongh zinh ndaangc yie caeqv guangc nyei
 yie ziouc bun cing yie zoux baamz leiz latc nyei mienh
gorngv taux leiz latc nor
 yie dorngx daic mi aqv
 se leiz latc ganh bun yie zuqc daic ziouc bun yie weic tin hungh duqv ziangh jienv
yie caux giduc juangc ding ziepc nzaangc jaax daic cingx daaih ih zanc ziangh jienv wuov dauh se maiv zeiz yie
 se giduc yiem yie gu nyuoz ziangh jienv
 yie ih zanc ziangh nyei maengc yie duqv ziangh weic zuqc yie sienx tin hungh nyei dorn
 dongh hnamv yie yaac weic yie siev maengc wuov dauh
yie maiv nqemh tin hungh nyei en
 se gorngv mienh haih gan leiz latc duqv caux tin hungh horpc hnyouv nor
 giduc daic se maiv lamh longc
