mose tengx ninh nyei ong daa
 mi ndien mienh nyei sai mienh
 yeto
 goux ba gi yungh caux yungh
 mose horngh yungh jiex deic bung huaang mingh fai bung maengx taux tin hungh nyei mbong
 holepv
yiem wuov
 ziouv  nyei fin mienh hinc cuotv hnangv guaax douz yiem ndiangx dorn fomv gu nyuoz
 mose buatc douz yiem wuov ndiangx dorn fomv mv baac maiv buov qui
mose yiem hnyouv hnamv
 yie mingh fatv deix mangc gaax naaiv deix mbuoqc horngh nyei sic
 douz weic haaix diuc maiv zieqc ndiangx dorn fomv
ziouv  buatc mose mingh mangc
 tin hungh ziouc yiem wuov ndiangx dorn fomv heuc
mose aah
 mose
 mose dau
oeix
 yie yiem naaiv oc
tin hungh mbuox ninh
meih maiv dungx daaih gauh fatv aqv
 oix zuqc tutv nqoi heh
 meih ih zanc souv jienv naaiv deix dorngx se cing nzengc nyei ndau
yie zoux meih nyei ong taaix nyei tin hungh
 se apc laa ham
 i sakc
 caux yaakopv nyei tin hungh
 mose ziouc buang jienv hmien
 gamh nziex maiv mangc tin hungh
ziouv  gorngv
yie buatc yie nyei baeqc fingx yiem i yipv deic bung siouc nyei kouv naanc
 yie yaac haiz ninh mbuo heuc laaix ninh mbuo zuqc gong bou bieiv hoic ninh mbuo
 yie hiuv duqv ninh mbuo nyei kouv zingh kouv latc siem nyei
yie ziouc njiec daaih njoux ninh mbuo biaux ndutv i yipv mienh nyei buoz ndiev
 oix dorh ninh mbuo cuotv i yipv deic bung biaux mingh yiem norm longx haic
 jangv haic nyei deic bung
 benx norm ndau touv longx nyei deic bung
 se maaih kaa naa an mienh
 hitv tai mienh
 aa mo lai mienh
 be litv si mienh
 hiwai mienh caux ye mbutc mienh yiem jienv nyei deic bung
ih zanc yie haiz i saa laa en mienh nyei qiex taux yie nyei m normh mi aqv
 yaac buatc ninh mbuo zuqc i yipv mienh hoic duqv kouv haic
ih zanc yie paaiv meih mingh faalo hungh wuov
 oix meih dorh yie nyei baeqc fingx
 i saa laa en mienh
 cuotv i yipv deic bung
mv baac mose gorngv mbuox tin hungh
yie benx haaix nyungc mienh cingx haih mingh taux faalo hungh wuov
 dorh i saa laa en mienh cuotv i yipv deic bung
tin hungh gorngv
yie oix caux meih yiem
 naaiv zoux jangx hoc bun cing yie paaiv meih mingh
 meih dorh i saa laa en mienh cuotv i yipv deic bung
 meih mbuo oix daaih naaiv norm mbong zaangc yie
mose gorngv mbuox tin hungh
se gorngv yie mingh taux i saa laa en mienh wuov
 yie gorngv mbuox ninh mbuo
  meih nyei ong taaix nyei tin hungh heuc yie daaih lorz meih mbuo
  se gorngv ninh mbuo naaic gaax yie
  ninh nyei mbuox heuc haaix nyungc
  yie oix zuqc hnangv haaix nor dau ninh mbuo
tin hungh gorngv mbuox mose
yie nyei mbuox heuc
 yietc liuz ziangh jienv wuov dauh
    meih oix zuqc mbuox ninh mbuo
  mbuox heuc yietc liuz ziangh jienv wuov dauh  paaiv yie daaih lorz meih mbuo
tin hungh aengx gorngv mbuox mose
oix zuqc mbuox i saa laa en mienh
  ziouv
  meih mbuo nyei ong taaix nyei tin hungh
 se apc laa ham nyei tin hungh
 i sakc nyei tin hungh
 caux yaakopv nyei tin hungh
 paaiv yie daaih lorz meih mbuo
  ziouv  se yie nyei mbuox weic yietc liuz
 oix zuqc jangx jienv hnangv naaiv nor heuc yietc doic zunh jiex yietc doic
meih oix zuqc mingh mbuox i saa laa en mienh nyei zuangx mienh gox daaih gapv zunv gorngv mbuox ninh mbuo
  ziouv
 meih mbuo nyei ong taaix nyei tin hungh
 se apc laa ham
 i sakc
 caux yaakopv nyei tin hungh
 hinc cuotv daaih bun yie buatc
 ninh gorngv
yie samx mangc meih mbuo
 yaac buatc meih mbuo yiem i yipv deic bung zuqc ninh mbuo hnangv haaix nor hoic meih mbuo
yie laengz dorh meih mbuo cuotv i yipv deic bung
 biaux ndutv meih mbuo nyei kouv zingh kouv latc
 yie oix dorh meih mbuo mingh yiem kaa naa an mienh
 hitv tai mienh
 aa mo lai mienh
 be litv si mienh
 hiwai mienh caux ye mbutc mienh nyei deic bung
 benx ndau touv longx nyei deic bung
i saa laa en mienh nyei zuangx mienh gox zungv oix muangx meih nyei waac
 meih caux naaiv deix mienh gox oix zuqc mingh i yipv hungh wuov gorngv mbuox ninh
  ziouv
  hipv lu mienh nyei tin hungh
 daaih lorz yie mbuo
 ih zanc tov bun yie mbuo mingh wuov deic bung huaang buo hnoi nyei jauv dingh weic ziec bun ziouv  yie mbuo nyei tin hungh
mv baac yie hiuv duqv i yipv hungh maiv kangv bun meih mbuo mingh
 cuotv liuz maaih domh qaqv nyei buoz aapv ninh
yie oix sung yie nyei buoz cuotv yiem i yipv mienh mbu ndongx zoux camv nyungc mbuoqc horngh haic nyei sic
 nqa haav hungh diex oix bun meih mbuo mingh
yie yaac oix bun i yipv mienh taaih meih mbuo
 meih mbuo cuotv nyei ziangh hoc ziouc maiv zuqc kungx buoz baeqc zaux nyei mingh
dauh dauh m sieqv dorn oix zuqc tov juangc laangz juangc biauv nyei i yipv mienh nyei jiem siou setv
 nyaanh siou setv
 caux lui houx bun meih mbuo nyei dorn
 meih mbuo nyei sieqv zorng jienv
 hnangv naaic meih mbuo ziouc zorqv i yipv mienh nyei ga naaiv guaatv jienv mingh nzengc aqv
