ziouv aac
 yie ngopv bun meih muangx nyei ziangh hoc
 meih bun cing meih horpc
 maiv gunv hnangv naaic
 maaih yietc diuh jauv yie oix caux meih nzaeng
 orqv mienh nyei jauv weic haaix diuc longx jienv faaux
 maiv ziepc zuoqv nyei mienh weic haaix diuc duqv kuh yiem
meih zuangx ninh mbuo
 ninh mbuo njiec nzungh
 ninh mbuo hlo jienv faaux yaac ziangh biouv
 ninh mbuo nyei nzuih yiem nitv fatv meih mv baac hnyouv leih meih go
mv baac ziouv aac
 meih hiuv duqv yie
 meih buatc yie
 yaac seix yie nyei hnyouv hnangv haaix nor hnamv taux meih
 tov tor ninh mbuo cuotv daaih hnangv oix zuqc daix daic nyei ba gi yungh
 zorqv daaih bun nqoi zuov jienv zuqc daix nyei hnoi
naaiv norm deic bung oix mborngx nqaai ndongc haaix lauh
 yietc zungv lingh deic nyei miev oix nyaux taux haaix zanc
 laaix yiem naaiv deix dorngx nyei mienh zoux nyei orqv sic hieh zoih caux norqc daic nzengc
 weic zuqc mienh gorngv
ziouv maiv buatc yie mbuo setv mueiz nyei ziangh hoc
ziouv gorngv
se gorngv meih caux mienh saaix tiux ninh mbuo yaac bun meih haiz kouv
 meih fungc haih caux maaz saaix tiux
 se gorngv meih yiem baengh orn nyei deic bung zungv haih ndorpc
 meih yiem jor ndaen ndaaih hlen nyei lomc hnangv haaix nor
maiv gunv meih nyei muoz doic caux meih nyei die nyei biauv zong mienh maiv ziepc zuoqv nyei zoux bun meih
 ninh mbuo yaac zunc jienv heuc jienv meih mingh
 maiv gunv ninh mbuo caux meih gorngv waac longx
 meih maiv dungx sienx ninh mbuo
yie guangc yie nyei biauv
 leih nqoi yie nzipc nyei buonc
 yie zorqv yie nyei hnyouv hnamv wuov dauh jiu bun yiem ninh nyei win wangv nyei buoz ndiev
yie nzipc nyei buonc weic yie hnangv lomc nyei sienh ninh heuc jienv oix hoic yie
 yie ziouc nzorng ninh
yie nzipc nyei buonc weic yie hnangv norm zorqv orv nyanc nyei norqc ben fai
 zorqv orv nyanc nyei norqc maiv zeiz yiem huing gormx ninh fai
 gunv mingh aqv
 bun lomc huaang nyei yietc zungv hieh zoih gapv zunv
 dorh ninh mbuo daaih naqv maah
maaih goux ba gi yungh nyei mienh camv nyei baaic waaic yie nyei a ngunc huingx
 ninh mbuo caaiv yie nyei buonc njiec
 ninh mbuo bun yie longx nyei buonc benx baaic waaic nyei deic bung huaang
ninh mbuo bun naaiv deix ndau benx ndau huaang
 baaic huaang
 mborngx nqaai nyei dorngx
 ziangh norm deic bung zuqc guangc huaang
 mv baac maiv maaih haaix dauh hietv hnyouv
zoux mietc nyei mienh daaih taux deic bung huaang yietc zungv yiem hlang
 njang nyei dorngx
 weic zuqc yiem deic bung naaiv bung mingh taux jomc wuov bung
   ziouv nyei nzuqc ndaauv bun ninh mbuo zuqc mietc
 maiv maaih haaix laanh mienh duqv baengh orn nyei yiem
ninh mbuo zuangx nyei se mbiauh witv mv baac siou duqv njimv
 ninh mbuo zoux kouv mv baac maiv duqv haaix nyungc
 laaix ziouv  qiex jiez
 haic
 ninh mbuo oix zuqc nyaiv ninh mbuo siou daaih nyei ga naaiv
ziouv hnangv naaiv gorngv
gorngv taux yiem nitv fatv wuov deix yietc zungv zoux orqv nyei mienh
 dongh nzaeng yie nyei baeqc fingx
 i saa laa en mienh
 nzipc nyei buonc wuov deix
 yie oix zorqv ninh mbuo baeng cuotv ninh mbuo ganh nyei deic bung
 aengx zorqv yiem ninh mbuo mbu ndongx nyei yu ndaa mienh baeng cuotv daaih
yie baeng ninh mbuo cuotv daaih
 nqa haav yie aengx oix korv lienh ninh mbuo
 yie aengx oix dorh ninh mbuo nzuonx
 bun gorqv mienh nzuonx gorqv mienh nzipc nyei buonc
 gorqv mienh yaac nzuonx gorqv mienh nyei deic bung
se gorngv ninh mbuo jienh hoqc linc yie nyei baeqc fingx sienx nyei jauv
 se ziangv jienv yie nyei mbuox houv waac gorngv
  yie ziangv jienv ziangh jienv nyei ziouv houv waac
  hnangv ninh mbuo zinh ndaangc njaaux yie nyei baeqc fingx ziangv jienv mbaa an zienh houv waac nor
 ninh mbuo ziouc yiem yie nyei baeqc fingx mbu ndongx duqv ceix jiez daaih
se gorngv haaix norm guoqv nyei mienh maiv muangx
 yie ziouc baeng cuotv yaac mietc taux nzengc
 naaiv se ziouv gorngv nyei waac
