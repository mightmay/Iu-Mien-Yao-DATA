yonaa yiem domh mbiauz nyei ga sie gu nyuoz daux gaux mbuox ziouv
  ninh nyei tin hungh
ziouv  aac
 yie buangh zuqc kouv naanc yie heuc meih
 meih yaac dau yie
 yie yiem yiemh gen heuc meih tengx
 meih yaac haiz yie nyei waac
meih zorqv yie zoi njiec koiv ndo nyei dorngx
 njiec taux koiv ndoqv
 wuom weih gormx ziemx jienv yie
 meih nyei yietc zungv wuom laangc guaatv jiex yie gu nguaaic
yie laaic yietc liuz maiv duqv aengx yiem meih nyei nza hmien aqv
 yietc liuz yaac maiv duqv buatc meih nyei singx dinc
wuom yiemx jienv yie gu nguaaic
 wuom gomv ndipc yie
 guh biuh yaac nzenc jienv yie nyei m nqorngv
yie ndortv njiec taux mbong ga ndiev maengx
 ndortv njiec taux norm deic bung
 laatc gaengh yaac yietc liuz forv jienv
 mv baac ziouv
 yie nyei tin hungh aac
 meih dorh yie yiem ndo haic nyei dorngx cuotv daaih bun yie corc maaih maengc ziangh jienv nyei
ziouv aac
 yie haiz aav lamh deix guangc maengc wuov zanc
 yie ziouc jangx zuqc meih yaac daux gaux
 meih yiem meih nyei singx dinc haiz yie daux gaux nyei waac
mienh zaangc maiv maaih qaqv nyei miuc fangx
 se ninh mbuo guangc meih
 maiv gan meih
mv baac yie oix baaux nzung ceng meih
 yaac oix zorqv saeng kuv ziec meih
 yaac ei jienv yie laengz jiex nyei waac zoux
   ziouv aac
 kungx meih ganh hnangv haih njoux maengc
yonaa daux gaux baac
 ziouv  mbuox mbiauz lov yonaa cuotv wuov mbienx
 mbiauz ziouc lov ninh cuotv daaih aqv
