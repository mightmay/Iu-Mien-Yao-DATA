yie nyei gorx youz aah
 meih mbuo sienx kaux mbuo njang laangc nyei ziouv
 ziouv yesu giduc
 weic naaiv maiv dungx mangc haaix dauh nyei hmien
se gorngv maaih laanh mienh zuqv lui houx longx nyei yaac dangh jienv jiem buoz ndoqv nzaeng bieqc meih mbuo gapv zunv nyei dorngx
 aengx maaih laanh mienh jomc mienh zuqv jienv lui houx huv yaac bieqc daaih
meih mbuo taaih zuqv lui houx longx wuov laanh ziouc mbuox ninh
daaih zueiz naaiv longx jiex nyei dorngx oc
 aengx mbuox jomc wuov laanh
souv jienv naaic
 maiv zei nor
 daaih zueiz yie naaiv zaux hlen
hnangv naaic yiem meih mbuo gu nyuoz meih mbuo bun nqoi zoux ziex horngh mienh maiv zeiz
 meih mbuo longc meih mbuo ganh orqv haic nyei hnyouv samx mienh maiv zeiz
yie hnamv haic nyei gorx youz aac
 meih mbuo muangx oc
 tin hungh ginv baamh gen nyei mienh jomc mienh daaih weic bun ninh mbuo butv sienx fim nyei zoih yaac bun ninh mbuo duqv nzipc tin hungh nyei guoqv
 dongh tin hungh laengz bun hnamv ninh wuov deix mienh nyei guoqv
mv baac meih mbuo mangc piex mienh jomc mienh
 zoux doqc meih mbuo se dongh butv zoih mienh maiv zeiz
 tor meih mbuo mingh wuov sic dorngh yaac dongh butv zoih mienh maiv zeiz
dongh naaiv deix butv zoih mienh gorngv doqc meih mbuo nyiemc wuov norm jaaix nyei mbuox maiv zeiz
ging sou fiev jienv gorngv
oix zuqc hnamv mienh hnangv hnamv ganh nor
 se gorngv meih mbuo ei jienv naaiv diuh tin hungh nyei lingc zoux
 meih mbuo ziouc zoux duqv horpc aqv
mv baac se gorngv meih mbuo taaih naaiv laanh
 mangc faix wuov laanh
 meih mbuo ziouc baamz zuiz
 leiz latc yaac dingc meih mbuo nyei zuiz aqv
haaix dauh gan nzengc leiz latc mv baac dorngc yietc diuh
 se fih hnangv dorngc nzengc diuh diuh aqv
tin hungh gorngv
maiv dungx hienx auv hienx nqox
 yaac gorngv
maiv dungx daix mienh
 se gorngv meih mbuo maiv hienx auv hienx nqox mv baac daix mienh
 meih mbuo yaac benx baamz leiz nyei mienh aqv
meih mbuo oix ziux bun mienh duqv bungx nqoi nyei leiz zuqc siemv
 hnangv naaic meih mbuo gorngv nyei caux zoux nyei oix zuqc doix wuov nyungc leiz
haaix dauh maiv korv lienh mienh
 taux siemv zuiz wuov zanc tin hungh ziouc maiv korv lienh wuov dauh
 korv lienh mienh nyei sic hingh jiex dingc zuiz nyei jauv
yie nyei gorx youz aac
 haaix dauh gorngv ninh maaih sienx fim yaac maiv ei jienv nzuih gorngv nyei zoux nor
 fungc maaih lamh longc
 ninh nyei sienx fim haih njoux ninh fai
se gorngv maaih dauh gorx youz fai dorc nziez maiv maaih lui houx zuqv
 hnaangx donx yaac maiv maaih nyanc
meih mbuo yaac maaih dauh mbuox ninh
baengh orn nyei mingh aqv
 zuqv siouv nyanc beuv oc
 mv baac ninh qiemx longc nyei ga naaiv yaac maiv bun
 naaiv fungc maaih lamh longc
sienx fim yaac hnangv naaic nor
 kungx sienx hnangv yaac maiv ei jienv zoux se dorngx daic mi aqv
mv baac maaih mienh oix gorngv
meih maaih sienx fim
 yie maaih yie zoux nyei sic
 yie ziouc dau
wuov nyungc bun yie mangc gaax meih hnangv haaix nor haih maaih sienx fim yaac maiv ei jienv zoux haaix nyungc
 yie ziouc bun meih mangc yie zoux nyei sic bun cing yie nyei sienx fim
meih sienx kungx maaih nduqc dauh tin hungh hnangv fai
 longx aqv
 liemh mienv yaac sienx
 gamh nziex haic
 sin zinx nzengc
mienh hngongx mienh aah
 kungx sienx hnangv
 maiv ei jienv zoux se maiv lamh longc
 meih mbuo oix yie biux mengh bun meih mbuo hiuv fai
mbuo nyei ong taaix ngaeqv
 apc laa ham
 hnangv haaix nor duqv caux tin hungh horpc hnyouv
 se weic ninh zoux nyei sic
 dongh ninh dorh ninh nyei dorn
 i sakc
 an wuov ziec dorngh oix ziec bun tin hungh
meih mbuo buatc nyei fai
 apc laa ham nyei sienx fim caux zoux nyei sic gapv jienv
 ninh zoux nyei sic ziouc bun ninh nyei sienx fim dunh yunh nzoih
hnangv naaic
 ging sou nyei waac cuotv daaih doix diuc nzengc
 ging sou gorngv
apc laa ham sienx tin hungh
 weic ninh sienx
 tin hungh ziouc funx ninh zoux duqv horpc tin hungh nyei hnyouv
 apc laa ham ziouc duqv mengh zoux tin hungh nyei loz gaeng doic
hnangv naaiv
 meih mbuo buatc nyei
 mienh duqv caux tin hungh horpc hnyouv se weic ninh mbuo zoux nyei sic
 maiv zeiz kungx weic sienx hnangv
wuov dauh maaic buonv sin nyei m sieqv dorn
 laa hapc
 fih hnangv nyei
 weic ninh zoux nyei sic duqv caux tin hungh horpc hnyouv
 dongh ninh zipv caaiv juoqv nyei yiutai mienh yaac bungx ninh mbuo cuotv ganh diuh jauv
se gorngv sin maiv maaih qiex
 mienh ziouc daic mi aqv
 sienx fim yaac fih hnangv nyei
 maiv ei jienv zoux se maiv lamh longc
 hnangv daic mi aqv nor
