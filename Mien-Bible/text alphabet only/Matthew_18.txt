wuov zanc sai gorx mbuo daaih naaic yesu
yiem tin hungh nyei guoqv
 haaix dauh duqv zoux gauh hlo jiex
yesu ziouc heuc dauh fu jueiv daaih bun ninh souv jienv ninh mbuo nyei mbu ndongx
yaac gorngv
yie gorngv zien mbuox meih mbuo
 cuotv liuz meih mbuo goiv hnyouv ziouc hnangv fu jueiv nor
 meih mbuo yietc liuz maiv duqv bieqc tin hungh nyei guoqv
haaix dauh nyiemc ganh zoux faix hnangv naaiv dauh fu jueiv
 yiem tin hungh nyei guoqv dongh naaiv dauh zoux hlo jiex
haaix dauh dengv yie nyei mbuox zipv dauh fu jueiv hnangv naaiv dauh fu jueiv nor
 wuov dauh yaac zipv yie
mv baac se gorngv haaix dauh nduov yietc dauh naaiv deix sienx yie nyei fu jueiv faix baamz zuiz
 oix zuqc zorqv domh morc ndiux jienv wuov dauh nyei jaang bungx njiec koiv
 ndo nyei dorngx
 ziemx daic gauh longx
laaix nduov mienh baamz zuiz nyei sic
 baamh gen ziouc zuqc kouv aqv
 nduov mienh nyei sic zanc zanc oix cuotv
 mv baac zoux gorn nduov mienh wuov dauh zungv oix zuqc kouv aqv
se gorngv meih nyei buoz fai zaux nduov meih baamz zuiz
 oix zuqc hngaqv guangc
 waaic deix fangx fai zoqc jieqv buoz zaux mv baac duqv yietc liuz nyei maengc corc gauh longx maaih i jieqv buoz i jieqv zaux mv baac zuqc zoi bieqc yietc liuz zieqc jienv nyei douz
se gorngv meih nyei m zing nduov meih baamz zuiz
 oix zuqc gueix guangc mingh
 zoqc norm m zing mv baac duqv yietc liuz nyei maengc corc gauh longx maaih i norm m zing yaac zuqc zoi bieqc deic nyuoqc nyei douz
oix zuqc faix fim
 maiv dungx mangc piex yietc dauh naaiv deix faix nyei fu jueiv
 yie mbuox meih mbuo
 naaiv deix fu jueiv nyei fin mienh yiem tin dorngh
 zanc zanc yiem yie nyei tin dorngh diex nyei nza hmien
weic zuqc yie
 baamh mienh nyei dorn
 daaih njoux dingx laaih nyei mienh
meih mbuo hnangv haaix nor hnamv
 se gorngv maaih laanh mienh maaih yietc baeqv dauh ba gi yungh
 dingx laaih dauh
 ninh hnangv haaix nor zoux
 ninh maiv zeiz guangc jienv wuov deix juov ziepc juov dauh yiem wuov mbong nyanc miev
 aengx mingh lorz dingx laaih wuov dauh fai
yie mbuox zien meih mbuo
 lorz buatc naaiv dauh ba gi yungh
 ninh a hneiv haic
 gauh a hneiv jiex wuov deix juov ziepc juov dauh maiv dingx laaih nyei ba gi yungh
fih hnangv nyei
 meih mbuo nyei tin dorngh diex maiv oix yietc dauh naaiv deix faix nyei fu jueiv dingx laaih
se gorngv meih nyei gorx youz zoux dorngc meih
 meih ganh oix zuqc mingh lorz ninh
 bingx jienv mbuox ninh
 ninh zoux dorngc nyei sic
 se gorngv ninh muangx meih nyei waac nor
 meih ziouc duqv ninh aengx zoux gorx youz
se gorngv ninh maiv muangx
 meih ziouc oix zuqc lorz jienv yietc dauh fai i dauh caux meih mingh tengx muangx waac ziouc haih zorqv joux joux waac zoux zorng zengx
se gorngv wuov dauh corc maiv muangx ninh mbuo nor
 oix zuqc zorqv naaiv deix sic mbuox nzengc jiu baang
 ninh corc maiv kangv muangx jiu baang nor
 oix zuqc funx ninh se hnangv maiv sienx nyei mienh fai tengx lomaa hungh jaa siou nzou nyei mienh
yie mbuox zien meih mbuo
 meih mbuo yiem baamh gen ndoh haaix nyungc
 yiem wuov tin dorngh wuov nyungc yaac zuqc ndoh aqv
 meih mbuo yiem baamh gen bungx haaix nyungc
 yiem wuov tin dorngh yaac bungx wuov nyungc aqv
yie aengx mbuox meih mbuo
 se gorngv meih mbuo yiem naaiv baamh gen maaih i laanh mienh dongh hnyouv gapv eix daux gaux tov haaix nyungc
 yie nyei tin dorngh diex zungv weic meih mbuo zoux ziangx nzengc
weic zuqc maiv gunv yiem haaix norm dorngx
 maaih i buo laanh mienh dengv yie nyei mbuox gapv zunv
 yie ziouc yiem ninh mbuo mbu ndongx
bide aengx daaih naaic gaax yesu
ziouv aac
 se gorngv yie nyei gorx youz zanc zanc dorngc yie
 yie oix zuqc guangc mbu ziex nzunc bun ninh
 taux siec nzunc aqv fai
yesu dau
yie maiv zeiz gorngv guangc siec nzunc hnangv
 oix zuqc guangc cietv ziepc nyei siec nzunc
weic zuqc tin hungh zoux ziouv gunv mienh se hnangv naaiv
 maaih dauh hungh diex oix caux ninh nyei bou funx zaeqv
funx jienv zaeqv wuov zanc
 mienh dorh dauh bou bieqc daaih
 wuov dauh bou qiemx hungh diex ziex baeqv waanc norm zinh
yaac maiv maaih nyaanh jaauv
 hungh diex ziouc heuc mienh dorh wuov dauh bou mingh maaic bun mienh zoux nouh
 liemh ninh nyei auv jueiv caux ninh maaih nyei yietc zungv ga naaiv dorh mingh maaic nzengc
 daaih jaauv sung zaeqv
wuov dauh bou ziouc gueic njiec qaqv tov ninh
  tov ziouv sie yie
 zuov yie lorz duqv daaih
 yie gengh oix zuqc jaauv taux sung nzengc
wuov dauh bou nyei ziouv korv lienh haic ninh ziouc guangc ninh nyei zaeqv
 bungx ninh nzuonx mi aqv
naaic dauh bou cuotv mingh yaac buangh zuqc dauh zoux bou doic
 naaiv dauh bou qiemx ninh i ziex norm zinh hnangv
 mv baac ninh liemh zeih goh jienv naaiv dauh nyei jaang yaac gorngv
  gaanv jaauv meih qiemx yie nyei zaeqv maah
wuov dauh zoux bou doic ziouc gueic njiec qaqv tov ninh
  tov meih sie yie
 yie gengh jaauv nyei lorqc
mv baac ninh maiv kangv
 yaac dorh wuov dauh bou mingh wuonx jienv loh zuov ninh jaauv sung zaeqv
aengx maaih deix lomh nzoih zoux bou doic buatc naaiv deix sic cuotv
 haiz hnyouv maiv longx yietc deix
 ziouc mingh mbuox ninh mbuo nyei ziouv
wuov dauh bou nyei ziouv ziouc heuc ninh daaih yaac gorngv
  meih naaic dauh waaic haic nyei nouh gauv aah
 meih qaqv tov yie
 yie ziouc guangc nzengc meih qiemx yie nyei zaeqv
meih horpc zuqc korv lienh meih nyei zoux bou doic hnangv yie korv lienh meih nor saa
ninh nyei ziouv qiex jiez
 haic ziouc heuc gunv loh jien dorh naaiv dauh bou mingh zeix taux ninh jaauv sung zaeqv
yesu aengx gorngv setv mueiz waac
se gorngv meih mbuo mouz laanh mienh maiv longc hnyouv guangc gorx youz zoux dorngc meih mbuo nyei sic
 yie nyei tin dorngh diex yaac fih hnangv nyei maiv guangc bun meih mbuo
