maaih nzunc yesu aengx bieqc wuic dorngh
 yiem wuov maaih dauh m jangc dorn maaih jieqv buoz waaic nyei
maaih deix mienh oix lorz jauv gox yesu
 ninh mbuo ziouc cienh mangc jienv mangc gaax
 ninh longc dingh gong hnoi zorc wuov dauh mienh nyei buoz fai
yesu mbuox buoz waaic wuov dauh mienh
meih daaih naaiv nza hmien maengx oc
ninh ziouc naaic zuangx mienh
ei mbuo nyei leiz
 dingh gong hnoi mbuo haih zoux haaix nyungc
 haih zoux longx fai zoux waaic
 njoux maengc fai hoic maengc
 mv baac ninh mbuo maiv ko lo
yesu qiex jiez haic
 huin naaiv bung
 huin wuov bung
 mangc ninh mbuo
 ninh yaac nzauh haic weic zuqc buatc ninh mbuo hnyouv ba laqc ngaengc haic
 ninh aengx mbuox buoz waaic wuov dauh mienh
sung meih nyei buoz cuotv daaih maah
 sung cuotv daaih
 buoz ziouc longx nzengc mi aqv
faa li si mienh ziouc yiem wuic dorngh cuotv mingh caux deix gan helotv hungh wuov jauv mienh caangh laangh hnangv haaix nor haih daix yesu
yesu caux ninh nyei sai gorx yiem wuov norm dorngx aengx cuotv mingh taux gaa li li koiv dorn hlen
 mienh camv nyei gan jienv mingh
 maaih deix yiem gaa li li saengv daaih
 maaih deix yiem yu ndie saengv
maaih deix yiem ye lu saa lem zingh
 maaih deix yiem i ndu me aa saengv
 maaih deix yiem jor ndaen ndaaih nyei dong bung maengx
 maaih deix yiem tailaqv caux sai ndorn zingh daaih
 naaiv deix mienh daaih lorz yesu weic zuqc ninh mbuo haiz gorngv ninh zoux nyei sic
mienh za gengh
 camv haic
 yesu ziouc mbuox ninh nyei sai gorx liuc leiz ziangx yietc poux nzangv dorn daaih mbungh jienv zipv ninh
 nzauh heix zuangx mienh haih mbengx zuqc ninh
weic zuqc ninh zorc mienh camv nyei baengc longx
 maaih baengc nyei mienh haaix dauh yaac oix mbengx jienv mingh hluo yesu
zuqc mienv muoqv nyei mienh haaix zanc buatc yesu ziouc mbaapv njiec yesu nyei nza hmien heuc jienv gorngv
meih dongh tin hungh nyei dorn aqv
yesu hatc mienv cin maanc maiv dungx gorngv ninh dongh haaix dauh
jiex daaih yesu faaux wuov jiex mbong
 yaac heuc dongh ninh oix longc nyei mienh daaih lorz ninh
 ninh mbuo ziouc daaih taux ninh wuov
yesu ginv cuotv ziepc nyeic laanh mienh yaac heuc ninh mbuo zoux gong zoh
 ninh mbuox ninh mbuo
yie ginv meih mbuo daaih caux yie yiem yaac oix paaiv meih mbuo mingh zunh doz
yaac bun meih mbuo maaih hatc maaz zunc mienv cuotv
yesu ginv wuov deix ziepc nyeic laanh se simon
yesu aengx tengx ninh cuotv norm mbuox heuc bide
aengx maaih se mbe ndi nyei i dauh dorn
 yaagorpc caux yo han
yesu tengx naaiv deix i muoz cuotv mbuox heuc mbo aa ne ye
 eix leiz se mba ong nyei dorn
aengx maaih an ndaa lu
 filipv
 mbaa to lo miu
 matv taai
 tomatv
 an fe atc nyei dorn
 yaagorpc
 tatv nde atc
 hnamv guoqv zaangc wuov dauh simon
caux maaic yesu wuov dauh yu ndaatc i saa kaa li otc
yesu ziouc bieqc norm biauv mi aqv
 mienh camv haic aengx gapv zunv daaih
 yesu caux ninh nyei sai gorx liemh maiv maaih ziangh hoc nyanc hnaangx
yesu nyei biauv zong mienh haiz naaiv deix sic
 ninh mbuo ziouc cuotv mingh oix zorqv ninh
 weic zuqc mienh gorngv
ninh maiv nzang aqv
maaih deix yiem ye lu saa lem zingh daaih nyei njaaux leiz nyei fin saeng gorngv
ninh zuqc mbe en se mbun mienv muoqv hnangv
 naaiv dauh mienv nyei hungh bun ninh maaih lingc zunc mienv cuotv
yesu ziouc heuc ninh mbuo daaih ninh wuov yaac longc waac beiv caux ninh mbuo gorngv
 ninh gorngv
saadaan hnangv haaix nor haih zunc saadaan ganh cuotv
se gorngv maaih norm guoqv bun nqoi zoux ziex jauv
 ganh nyei guoqv zaangc mienh caux ganh nyei guoqv zaangc mienh mborqv jaax
 wuov norm guoqv ziouc baaic mi aqv
se gorngv yietc biauv mienh bun nqoi
 maiv dongh hnyouv
 naaiv dauh caux wuov dauh mborqv jaax
 jaa dingh ziouc baaic nzengc
hnangv naaic
 se gorngv saadaan nyei guoqv bun nqoi zoux ziex guanh
 naaiv guanh caux wuov guanh mborqv jaax
 ninh nyei guoqv ziouc baaic mi aqv
maiv maaih haaix dauh haih bieqc mienh henv mienh nyei biauv caangv ninh nyei ga naaiv
 oix zuqc ndoh jienv wuov dauh mienh henv mienh ndaangc cingx daaih haih caangv duqv ninh nyei ga naaiv
yie mbuox zien meih mbuo
 baamh mienh baamz nyei yietc zungv zuiz caux gorngv ki nyei yietc zungv waac
 tin hungh haih guangc nzengc
mv baac haaix dauh gorngv ki singx lingh
 tin hungh yietc liuz maiv guangc wuov dauh nyei zuiz
 weic zuqc ninh baamz nyei zuiz se ninh ganh oix zuqc yietc liuz ndaam dorng
yesu hnangv naaiv nor gorngv weic zuqc maaih deix mienh gorngv
ninh zuqc hieh guaiv mienv muoqv ninh
yesu nyei maa caux ninh nyei youz mbuo daaih taux
 souv jienv ga nyiec maengx mbuox mienh bieqc mingh heuc yesu
mienh camv nyei zueiz huing gormx yesu
 ninh mbuo ziouc mbuox ninh
fin saeng aac
 meih nyei maa caux meih nyei youz mbuo yiem ga nyiec lorz meih
yesu dau
haaix dauh zoux yie nyei maa
 zoux yie nyei muoz doic
ninh mangc zueiz huing gormx ninh wuov deix mienh yaac gorngv
mangc maah
 naaiv deix mienh se yie nyei maa caux yie nyei muoz doic
haaix dauh zoux ei tin hungh nyei eix
 wuov dauh zoux yie nyei muoz doic yaac zoux yie nyei maa
