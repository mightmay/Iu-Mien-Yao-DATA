wuov nyungc
 mbuo oix zuqc hnangv haaix nor gorngv
 mbuo corc oix zuqc baamz jienv zuiz mingh tin hungh cingx daaih haih ceix en camv jienv faaux fai
zungv maiv zeiz
 ei zoux zuiz nyei jauv mbuo zungv daic mi aqv
 wuov nyungc mbuo hnangv haaix nor haih zoux jienv zuiz mingh
meih mbuo hiuv duqv mbuo jiex wuom nyei leiz
 mbuo duqv caux giduc yesu juangc maengc
 jiex leiz wuov zanc duqv caux ninh juangc daic
hnangv naaic
 mbuo jiex wuom nyei leiz
 mbuo caux giduc daic mingh biopv jienv weic bun mbuo duqv siang ziangh maengc
 hnangv giduc daic mingh zaangc diex yaac longc njang laangc nyei domh qaqv bun ninh aengx nangh daaih ziangh jienv wuov nor
se gorngv mbuo duqv caux giduc juangc maengc daic
 tin hungh bun mbuo nangh daaih hnangv ninh bun giduc nangh daaih
 mbuo yaac duqv caux giduc juangc maengc ziangh
mbuo yaac hiuv duqv mbuo nyei loz hnyouv zuqc caux giduc ding wuov ziepc nzaangc jaax weic bun baamz zuiz nyei hnyouv zuqc mietc
 mbuo yaac maiv zuqc aengx zoux zuiz nyei nouh
weic zuqc haaix dauh daic mingh ziouc leih ndutv zuiz nyei qaqv mi aqv
se gorngv mbuo caux giduc daic mi aqv
 mbuo yaac sienx mbuo oix duqv caux ninh juangc maengc ziangh
mbuo hiuv duqv giduc daic mingh tin hungh aengx bun ninh nangh daaih
 nqa haav ninh yietc liuz maiv daic aqv
 haih daic nyei qaqv maiv haih gunv ninh
giduc daic weic bun zuiz maiv haih gunv ninh
 daic nzunc
 dorngx duqv yietc liuz
 ih zanc ninh ziangh jienv se weic tin hungh ziangh
meih mbuo fih hnangv nyei
 oix zuqc funx ganh hnangv daic mi aqv nor
 zuiz gunv maiv jienv
 mv baac meih mbuo caux giduc yesu juangc maengc ziangh ziouc weic tin hungh ziangh jienv
weic naaiv maiv dungx bun zuiz gunv meih mbuo haih daic nyei sin
 nduov meih mbuo ei ganh nyei hnyouv hanc oix zoux
maiv dungx bun sin zaangc nyei haaix nyungc zoux zuiz
 longc zoux waaic haic nyei sic
 daaux nzuonx oix zuqc fungx ganh bun tin hungh
 hnangv daic mingh mv baac tin hungh bun aengx nangh daaih nyei mienh nor
 yaac zorqv sin nyei nyungc nyungc bun tin hungh longc zoux horpc nyei jauv
zuiz maiv duqv aengx zoux meih mbuo nyei ziouv
 weic zuqc meih mbuo maiv yiem leiz latc ga ndiev
 meih mbuo yiem tin hungh nyei en ga ndiev
wuov nyungc
 hnangv haaix nor zoux
 mbuo maiv zeiz yiem leiz latc ga ndiev
 se yiem tin hungh nyei en ga ndiev
 hnangv naaic
 sueih mbuo baamz zuiz fai
 zungv maiv zeiz
meih mbuo maiv hiuv duqv fai
 se gorngv fungx ganh zoux haaix dauh nyei nouh
 muangx wuov dauh nyei waac
 meih mbuo ziouc zoux dongh meih mbuo muangx wuov dauh nyei nouh
 hnangv naaic
 meih mbuo zoux zuiz nyei nouh ziouc oix zuqc daic
 mv baac meih mbuo muangx tin hungh ziouc duqv caux ninh horpc hnyouv
laengz zingh tin hungh
 maiv gunv zinh ndaangc meih mbuo zoux zuiz nyei nouh
 ih zanc meih mbuo longc nzengc hnyouv muangx njaaux bun meih mbuo nyei leiz
tin hungh bungx meih mbuo leih ndutv zuiz nyei qaqv
 zoux horpc nyei jauv ziouc gunv meih mbuo
weic zuqc meih mbuo zoux baamh mienh
 meih mbuo aqc duqv mengh baeqc
 yie ziouc longc pou tong nyei jauv caux meih mbuo gorngv
 zinh ndaangc meih mbuo longc sin nyei nyungc nyungc zoux zuiz nyei nouh
 zoux laih hlopv
 maiv cing nzengc nyei sic
 gunv zoux gunv waaic
 ih zanc meih mbuo oix zuqc fih hnangv nyei fungx sin nyei nyungc nyungc bun zoux horpc nyei jauv gunv nzengc meih mbuo
 yaac benx cing nzengc nyei mienh
meih mbuo zoux zuiz nyei nouh wuov zanc
 zoux horpc nyei jauv maiv duqv gunv meih mbuo
zinh ndaangc meih mbuo zoux nyei sic
 ih zanc meih mbuo nyaiv aqv
 zoux wuov deix sic bun meih mbuo duqv haaix nyungc
 zoux wuov nyungc sic se bun mienh zuqc daic hnangv
mv baac ih zanc tin hungh bungx meih mbuo biaux ndutv zuiz
 daaih zoux tin hungh nyei nouh ziouc benx cing nzengc nyei mienh
 hnangv naaic meih mbuo duqv yietc liuz nyei maengc
weic zuqc zuiz nyei gong zinh se bun mienh zuqc daic
 mv baac tin hungh baeqc baeqc bun nyei zingh nyeic se mbuo caux mbuo nyei ziouv giduc yesu juangc maengc ziangh ziouc duqv yietc liuz nyei maengc
