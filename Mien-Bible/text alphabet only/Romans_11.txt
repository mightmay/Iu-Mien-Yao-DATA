wuov nyungc
 yie naaic gaax
 tin hungh guangc ninh nyei baeqc fingx fai
 zungv maiv zeiz
 yie ganh yaac zeiz yietc dauh i saa laa en mienh
 apc laa ham nyei zeiv fun
 mben yaa min fingx
tin hungh maiv guangc ninh yiem gorn ginv daaih nyei mienh
 meih mbuo maiv hiuv duqv e li yaa dorh i saa laa en mienh nyei sic mingh gox tin hungh wuov douc ging sou fai
e li yaa gorngv
ziouv aah
 ninh mbuo daix meih nyei zuangx douc waac mienh
 yaac caeqv waaic meih nyei ziec dorngh
 kungx zengc yie ganh nduqc laanh mienh hnangv
 ninh mbuo yaac oix daix yie
tin hungh hnangv haaix nor dau ninh
 tin hungh gorngv
yie weic yie ganh liouh njiec siec cin laanh mienh
 ninh mbuo yaac maiv gueic njiec baaix jiex mbaa an zienh
ih jaax hnoi yaac fih hnangv nyei
 tin hungh ei jienv ninh nyei en ginv deix mienh zoqc nyei
tin hungh ginv ninh mbuo daaih se ei ninh nyei en hnangv
 maiv zeiz ninh mbuo ganh zoux nyei sic
 se gorngv tin hungh ei mienh zoux nyei ginv ninh mbuo nor
 ninh nyei en se maiv zeiz zien en aqv
wuov nyungc hnangv haaix nor
 i saa laa en mienh lorz nyei
 ninh mbuo lorz maiv buatc
 mv baac dongh tin hungh ginv daaih zoqc nyei wuov deix lorz duqv buatc
 zengc njiec wuov deix hnyouv ngaengc mi aqv
hnangv ging sou fiev jienv gorngv nor
tin hungh yaac bun ninh mbuo nyei hnyouv morngz mi aqv
 taux ih jaax hnoi bun ninh mbuo nyei m zing mangc maiv buatc
 m normh yaac muangx maiv haiz
ndaawitv yaac gorngv
oix tov bun ninh mbuo nyei yinh wuic benx mungz zaaux jienv
 yaac benx koux hlopv jienv ninh mbuo
 benx la bieiv bun ninh mbuo ndiqv zuqc ndorpc yaac haih benx win jaauv ninh mbuo
tov bun ninh mbuo nyei m zing mbuov
 mangc maiv buatc
 yaac bun ninh mbuo yietc liuz biaux maiv ndutv ninh mbuo nyei kouv naanc
yie ziouc aengx naaic gaax
 yiutai mienh ndiqv zuqc ndorpc mingh
 ninh mbuo zuqc baaic nyei fai
 zungv maiv zeiz
 weic zuqc ninh mbuo baamz zuiz
 tin hungh cingx daaih njoux janx weic bun yiutai mienh mueic jieqv ninh mbuo
yiutai mienh baamz nyei zuiz bun lungh ndiev mienh duqv fuqv camv
 yiutai mienh sienx nyei jauv ndortv
 ziouc bun janx duqv fuqv camv
 wuov nyungc
 tin hungh njoux yietc zungv yiutai mienh buangv soux mouc wuov zanc
 lungh ndiev mienh ziouc jaa duqv fuqv ndongc haaix camv aqv
ih zanc yie caux meih mbuo janx gorngv waac
 weic zuqc yie zoux gong zoh douc tin hungh nyei waac bun janx
 yie ziouc funx yie nyei gong jienv haic
nziex yie haih zoux bun caux yie juangc fingx nyei mienh mueic jieqv ziouc maaih deix weic yie zoux nyei
 duqv tin hungh njoux ninh mbuo
tin hungh guangc i saa laa en mienh wuov zanc
 mienh maanh duqv caux tin hungh horpc
 wuov nyungc
 se gorngv tin hungh zipv yiutai mienh nzuonx hnangv haaix nor
 se hnangv ninh mbuo daic mingh aengx nangh daaih nor
se gorngv yietc ndunh njuov nyiemz
 zorqv diqv dien fongc horc tin hungh
 ziangh ndunh njuov ziouc benx tin hungh nyei nzengc mi aqv
 se gorngv zorqv ndiangx nzungh fungx bun tin hungh
 liemh ndiangx nquaah ziouc benx tin hungh nyei nzengc mi aqv
maaih deix zien ga lanv nquaah zuqc pitv guangc
 aengx dorh hieh ga lanv nquaah daaih daaux jienv
 meih mbuo janx se hnangv hieh ga lanv nquaah yaac duqv zien nzungh nyei wuom yungz meih mbuo
wuov nyungc
 maiv dungx mangc piex zuqc pitv guangc wuov deix ndiangx nquaah
 meih mbuo fungc haih ceng hlo
 jangx jienv meih mbuo kungx zoux nquaah
 maiv zeiz yungz nzungh
 se nzungh yungz meih mbuo
nziex meih mbuo janx oix gorngv
zeiz nyei
 mv baac naaiv deix nquaah zuqc pitv guangc weic zorqv yie mbuo daaih daaux jienv
zien nyei
 ninh mbuo zuqc pitv guangc weic zuqc ninh mbuo maiv sienx
 mv baac meih mbuo duqv ziangh jienv weic zuqc meih mbuo sienx
 hnangv naaic
 maiv dungx zoux maux
 oix zuqc gamh nziex
se gorngv tin hungh maiv liouh zien ga lanv nquaah nor
 meih mbuo hieh ga lanv nquaah ninh yaac maiv liouh aqv
hnangv naaic
 mbuo buatc tin hungh haih zoux longx yaac haih dingc mienh nyei zuiz
 dongh sienx nyei jauv ndortv wuov deix yiutai mienh
 tin hungh dingc ninh mbuo nyei zuiz
 mv baac zoux longx bun meih mbuo
 da faanh meih mbuo zoux horpc
 puix duqv ninh zoux longx
 ninh ziouc zoux longx jienv mingh
 meih mbuo zoux maiv horpc nor
 meih mbuo yaac zuqc pitv guangc aqv
se gorngv yiutai mienh goiv hnyouv nzuonx daaih sienx tin hungh
 ninh mbuo aengx duqv daaux jienv zien ga lanv ndiangx
 weic zuqc tin hungh haih zorqv ninh mbuo daaux jienv
se gorngv meih mbuo benx hieh ga lanv nquaah zuqc pitv ndutv daaih daaux jienv zien ga lanv ndiangx
 dongh maiv zeiz ganh nyei ndiangx maac
 tin hungh aengx zorqv yiutai mienh
 dongh zien ga lanv nquaah
 aengx daaux jienv ninh mbuo ganh nyei zien ndiangx
 gauh hungh hec jiex ziex dangh
gorx youz aac
 maaih diuc maiv gaengh mbiaangx yaangh nyei zien leiz yie oix bun meih mbuo hiuv
 weic bun meih mbuo maiv ceng ganh maaih cong mengh
 se dongh naaiv aqv
 i saa laa en mienh maiv zeiz oix yietc liuz hnyouv ngaengc
 kungx ngaengc taux janx daaih bieqc tin hungh buangv soux mouc
hnangv naaic
 tin hungh oix njoux i saa laa en nyei yietc zungv mienh
 hnangv ging sou gorngv nor
njoux mienh wuov dauh oix yiem si on zingh daaih
 zorqv cuotv yaakopv nyei zeiv fun zoux nyei yietc zungv waaic sic
yie guangc ninh mbuo nyei zuiz wuov zanc yie ziouc caux ninh mbuo liepc jiez naaiv deix ngaengc waac
laaix yiutai mienh maiv zipv kuv fienx ninh mbuo benx tin hungh nyei win wangv mi aqv
 naaiv se weic tengx meih mbuo janx
 mv baac tin hungh ginv ninh mbuo daaih
 yaac weic ninh mbuo nyei ong taaix ngaeqv ninh hnamv ninh mbuo
weic zuqc tin hungh ginv haaix dauh
 ceix fuqv haaix dauh
 ninh yietc liuz maiv goiv yienc
zinh ndaangc meih mbuo janx maiv muangx tin hungh nyei waac
 mv baac ih zanc weic yiutai mienh maiv muangx waac meih mbuo cingx duqv tin hungh korv lienh
hnangv naaic
 yiutai mienh maiv muangx tin hungh nyei waac
 mv baac weic zuqc meih mbuo janx duqv tin hungh korv lienh meih mbuo
 yiutai mienh fih hnangv nyei ih zanc yaac haih duqv tin hungh korv lienh
tin hungh sueih zuangx mienh maiv muangx ninh nyei waac
 weic bun ninh haih korv lienh ninh mbuo yietc zungv
tin hungh nyei en za gengh longx haic
 ninh nyei cong mengh caux wuonh zaang ndo haic
 tin hungh dunx nyei sic haaix dauh haih hnamv duqv zaaic
 ninh zoux nyei jauv maiv maaih haaix dauh haih samx duqv cuotv
hnangv ging sou gorngv nor
haaix dauh hiuv duqv ziouv nyei hnyouv
 haaix dauh haih tengx ninh daav cuotv za eix
haaix dauh bun jiex haaix nyungc zingh nyeic tin hungh weic bun ninh oix zuqc winh
weic zuqc tin hungh zeix maanc muotc daaih
 maanc muotc kaux ninh cingx daaih haih yiem
 yaac weic ninh yiem
 mbuo oix zuqc yietc liuz ceng tin hungh taux maanc gouv maanc doic
 aamen
