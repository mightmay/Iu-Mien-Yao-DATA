aa hatc faaux weic zoux hungh wuov zanc
 ninh duqv nyic ziepc hnyangx
 ninh yaac yiem ye lu saa lem gunv ziepc luoqc hnyangx
 ninh maiv hnangv ninh nyei ong taaix
 ndaawitv
 nor
 ziux ziouv mangc
 aa hatc zoux maiv horpc
ninh ei jienv i saa laa en nyei hungh zoux
 ninh yaac dox miuc fangx weic baaix mbaa an zienh
ninh yiem mben hinnom horngz buov hung yaac zorqv ninh nyei dorn mbuo longc douz buov ziec fongc horc
 zuotc jienv ziouv  zunc cuotv i saa laa en mienh nyei wuov ndaangc maengx wuov deix fingx fingx mienh zoux gamh nziev haic nyei sic
ninh yiem hlang zaangc zienh nyei dorngx caux mbong aiv dorngx
 aengx yiem diuh diuh ndiangx faanx fongc horc buov ziec yaac buov hung
weic naaiv ziouv
 ninh nyei tin hungh
 zorqv ninh jiu bun silie nyei hungh
 silie nyei hungh mborqv hingh ninh yaac caangv ninh nyei baeqc fingx camv nyei dorh mingh ndaa matv gatc zingh
 tin hungh yaac zorqv ninh jiu bun i saa laa en nyei hungh
 i saa laa en nyei hungh bun ninh mbuo zuqc daix daic camv
nduqc hnoi hnangv le maa li yaa nyei dorn
 bekaa
 daix yu ndaa mienh mborqv jaax henv nyei baeng yietc sinx i waanc dauh laaix ninh mbuo guangc ziouv
  ninh mbuo nyei ong taaix nyei tin hungh
maaih dauh e faa im mienh mborqv jaax henv nyei baeng
 mbuox heuc sikc li
 daix hungh diex nyei dorn
 maa aa se aa
 caux goux hungh dinc nyei domh jien
 atc li kam
 caux yiem hungh diex ga ndiev maengx hlo jiex wuov dauh en kaa naa
i saa laa en mienh guaatv ninh mbuo nyei gorx youz
 m sieqv dorn caux naamh nyouz mingh
 yietc zungv maaih i sinx dauh
 ninh mbuo yaac caangv duqv ga naaiv camv haic
 dorh jienv nzuonx saa maa lie
mv baac yiem wuov maaih ziouv nyei yietc dauh douc waac mienh
 mbuox heuc o ndetc
 jun baeng guanh nzuonx taux saa maa lie ninh cuotv mingh zipv ziouc gorngv mbuox ninh mbuo
weic zuqc ziouv
 meih mbuo nyei ong taaix nyei tin hungh
 qiex jiez yu ndaa
 ninh zorqv ninh mbuo jiu bun yiem meih mbuo nyei buoz ndiev
 meih mbuo qiex jiez jienv daix nyei qiex faaux taux lungh mi aqv
ih zanc meih mbuo maaih hnyouv aapv caux meih mbuo juangc fingx nyei mienh zoux meih mbuo nyei nouh gauv nouh beiz
 mv baac meih mbuo ganh maiv baamz zuiz dorngc ziouv
  meih mbuo nyei tin hungh fai
ih zanc meih mbuo muangx yie gorngv maah
 oix zuqc zorqv meih mbuo guaatv daaih juangc fingx nyei gorx youz fungx nzuonx weic zuqc ziouv qiex jiez
 haic meih mbuo
maaih deix e faa im nyei bieiv zeiv
 se ye ho haa nan nyei dorn
 aa saa li yaa
 caux me sin le motv nyei dorn
 mbe le ki yaa
 caux sanlum nyei dorn
 ye hitv ki yaa
 caux hatc lai nyei dorn
 aa maa saax
 souv jiez daaih ngaengc jienv mborqv jaax nzuonx daaih nyei zuangx mienh
ninh mbuo gorngv
meih mbuo maiv dungx dorh caangv daaih naaiv deix mienh bieqc naaiv
 maiv zei aeqv
 meih mbuo zoux dorngc ziouv
 yie mbuo zungv maaih zuiz mi aqv
 meih mbuo aengx jaa bun yie mbuo ndaam gauh hniev
 mbuo maaih zuiz hlo haic aqv
 ninh zungv nouz haic i saa laa en mienh mi aqv
baeng ziouc zorqv guaatv daaih nyei mienh caux caangv daaih nyei ga naaiv guangc jienv bieiv zeiv caux gapv zunv nyei zuangx mienh nyei nza hmien
dongh deqv jienv mbuox heuc wuov deix mienh ziouc dorh guaatv daaih nyei mienh
 yiem wuov deix caangv daaih nyei ga naaiv ninh mbuo zorqv deix lui houx bun laengh gaengv nyei wuov deix zuqv
 ninh mbuo bun lui houx
 heh
 nyanc hopv caux nzaatv ga naaiv mun nyei youh
 mau nyei wuov deix ninh mbuo bun geh jienv lorh fungx taux ninh mbuo ganh nyei gorx youz yiem ye li ko
 se daau ndiangx nyei zingh
 nqa haav ninh mbuo ganh nzuonx saa maa lie mi aqv
wuov zanc aa hatc hungh fungx mienh mingh lorz atc si lie nyei hungh tov ninh tengx
weic zuqc e ndom mienh aengx daaih mborqv yu ndaa yaac guaatv mienh mingh
fi li saa die mienh yaac caangv bieqc yu ndaa mbong aiv dorngx caux negepc
 ninh mbuo caangv duqv aengx yiem jienv mbetc semetv
 ai yaa lon
 ge nde lotv
 soko caux weih gormx nyei laangz
 tim naa haa caux weih gormx nyei laangz caux gimso caux weih gormx nyei laangz
ziouv zatv yu ndaa njiec
 laaix i saa laa en nyei hungh
 aa hatc
 weic zuqc ninh yiem yu ndaa coqv mienh zoux waaic sic yaac maiv ziepc zuoqv nyei zoux bun ziouv
atc si lie nyei hungh
 tikv latv bi le se
 daaih mborqv ninh
 zungv hoic maiv zeiz tengx ninh maaih qaqv
aa hatc zorqv yiem zaangc ziouv nyei biauv nyei zinh zoih caux hungh dinc nyei zinh zoih caux zoux baeqc fingx nyei zuangx bieiv zeiv nyei zinh zoih fungx bun atc si lie nyei hungh
 mv baac tengx maiv zuqc ninh ganh
naaiv dauh aa hatc buangh zuqc kouv naanc nyei ziangh hoc
 ninh gauh fatv maiv ziepc zuoqv nyei zoux bun ziouv
ninh dorh ga naaiv fongc hoc ziec bun ndaa matv gatc nyei zienh
 dongh bun ninh zuqc suei wuov deix
 ninh yaac gorngv
weic zuqc silie nyei hungh nyei zienh tengx ninh mbuo
 yie ziouc fongc horc ziec bun naaiv deix zienh
 ninh mbuo ziouc tengx yie
 mv baac naaiv deix zienh bun ninh caux i saa laa en nyei zuangx mienh zuqc mietc
aa hatc zorqv zaangc tin hungh nyei biauv nyei yietc zungv jaa dorngx mborqv huv zoux ziex hlengx
 ninh guon jienv zaangc ziouv nyei biauv nyei gaengh
 yaac yiem ye lu saa lem nyei norm norm gorqv weic ganh ceix ziec dorngh
yiem yu ndaa nyei norm norm zingh ninh ceix yiem hlang nyei dorngx weic buov hung bun nyiec nyei zienh
 ziouc cuoqv ziouv
 ninh nyei tin hungh
 qiex jiez haic
aa hatc zoux zengc njiec nyei sic caux ninh nyei yietc zungv jauv
 yiem gorn taux setv mueiz
 fiev jienv yu ndaa caux i saa laa en nyei hungh douh daan
aa hatc guei seix mi aqv
 yaac zangx jienv ye lu saa lem zingh
 mv baac ninh maiv duqv yiem i saa laa en nyei hungh nyei zouv gemh
 ninh nyei dorn
 he se ki yaa
 nzipc jienv ninh zoux hungh
