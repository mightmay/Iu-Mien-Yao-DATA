oix zuqc gorngv mbuox meih mbuo nyei youz
  ammi
  yaac mbuox meih mbuo nyei muoc
  lu haa maa
meih mbuo oix zuqc qaqv tov meih mbuo nyei maa
 za gengh oix zuqc qaqv tov
  weic zuqc ninh maiv zeiz yie nyei auv
 yie yaac maiv zeiz ninh nyei nqox
 oix zuqc heuc ninh guangc nqoi maaic sin nyei hmien mueic
 yaac guangc nqoi ninh hienx nqox nyei jauv
maiv zei aeqv
 yie oix ciev ninh nyei lui houx
 bun ninh laengh gaengv nyei yiem hnangv ninh cuotv seix wuov hnoi
 yie yaac oix bun ninh hnangv deic bung huaang
 zoux bun ninh benx mborngx nqaai nyei ndau
 yaac bun ninh jaang nqaatv taux daic
yie yaac maiv korv lienh ninh nyei fu jueiv weic zuqc ninh mbuo se maaic sin mienh duqv daaih nyei fu jueiv
ninh mbuo nyei maa mingh maaic sin
 duqv ninh mbuo daaih wuov dauh maa zoux nyaiv haic nyei sic
 ninh gorngv
  yie mingh gan hnamv yie wuov deix
 dongh bun hnaangx bun wuom yie
 bun ba gi yungh biei caux la maah ndie yie
 yaac bun ga lanv youh caux a ngunc diuv
weic naaiv yie oix longc njimv m njormh mbiorngz jienv ninh nyei jauv
 yie yaac oix zoux laatc dangv jienv ninh
 ninh ziouc lorz maiv buatc jauv mingh
ninh oix zunc ninh hnamv wuov deix mv baac zunc maiv zaaic
 ninh oix lorz ninh mbuo mv baac lorz maiv buatc
 ninh ziouc gorngv
  yie mingh aqv
 yie mingh lorz yie nyei loz nqox
 weic zuqc wuov zanc yie duqv gauh longx ih zanc
ninh maiv hiuv duqv se dongh yie bun mbiauh
 a ngunc diuv caux ga lanv youh
 aengx jaa tipv jiem nyaanh camv nyei bun ninh
 dongh ninh mbuo longc weic zaangc mbaa an zienh
weic naaiv taux siou mbiauh nyei ziangh hoc
 caux zoux ziangx siang a ngunc diuv nyei ziangh hoc
 yie oix zorqv nzuonx
 yie nyei ba gi yungh biei caux la maah ndie
 dongh longc buang jienv ninh laengh gaengv nyei sin
 yie yaac oix zorqv nzuonx
ih zanc yie oix yiem dongh ninh hnamv wuov deix nyei nza hmien biux mengh ninh zoux laih hlopv nyei sic
 yaac maiv maaih haaix dauh njoux ninh biaux ndutv yie nyei buoz ndiev
yie oix bun ninh yietc zungv njien youh nyei jauv baac mi aqv
 se ninh jiex nyei zipv
 ninh bieqc siang hlaax nyei zipv
 ninh nyei dingh gong hnoi
 caux ninh nyei yietc zungv dingc daaih nyei zipv
yie yaac oix zoux waaic ninh nyei a ngunc hmei caux ninh nyei ngongh nyorx ndiangx
 dongh ninh gorngv
  naaiv se hnamv yie wuov deix bun yie weic cingv yie
  yie ziouc bun wuov deix ndiangx benx lomc
 lomc huaang nyei hieh zoih ziouc naqv nzengc naaiv deix ndiangx
yie oix dingc ninh nyei zuiz
 weic ninh jiex zipv nyei hnoi buov hung bun mbaa an zienh
 yaac weic ninh dangh jienv buoz ndoqv nzaeng  caux siou setv mingh gan hnamv ninh wuov deix yaac la kuqv yie
 naaiv se ziouv gorngv nyei waac
weic naaiv mangc maah
 yie oix yuoqc ninh
 dorh ninh bieqc deic bung huaang gorngv orn hnyouv nyei waac
yiem wuov yie oix zorqv a ngunc huingx bun ninh
 aengx zorqv aako horngz benx maaih lamh hnamv nyei gaengh
 ninh ziouc dau  hnangv ninh lunx nyei ziangh hoc
 hnangv yiem i yipv cuotv daaih nyei ziangh hoc
ziouv gorngv
taux wuov hnoi meih oix heuc yie
  yie nyei nqox
  yiem naaiv mingh meih maiv heuc yie zoux
  yie nyei mbaa an
weic zuqc yie oix zorqv mbaa an zienh nyei mbuox cuotv ninh nyei nzuih
 ninh ziouc maiv aengx heuc naaiv deix mbuox
taux wuov zanc yie oix weic ninh  caux lomc huaang nyei hieh zoih
 caux ndaamv lungh nyei norqc
 caux nyorng ndau nyei ga naaiv liepc jiez ngaengc waac
 yie yaac oix wuotv nauv  yiem guoqv gu nyuoz nyei juang zinx caux nzuqc ndaauv
 yaac bun mborqv jaax nyei jauv dangx
 yie yaac oix bun ninh baengh orn nyei bueix njiec
yie oix gorngv ziangh meih
 bun meih yietc liuz benx yie nyei auv
 yie oix longc zoux horpc nyei jauv
 baengh fim nyei
 ziepc zuoqv hnamv mienh nyei hnyouv caux korv lienh nyei hnyouv gorngv ziangh meih
yie oix ziepc zuoqv nyei gorngv ziangh meih
 meih ziouc hiuv duqv yie
 ziouv
ziouv gorngv
taux wuov hnoi yie oix dau lungh
 lungh ziouc dau ndau
ndau yaac oix dau mbiauh
 a ngunc diuv caux ga lanv youh
 naaiv deix yaac oix dau yitv le en
yie oix weic yie ganh zorqv ninh zuangx jienv naaiv norm deic bung
 yie ziouc korv lienh lo lu haa maa  yaac gorngv mbuox lo ammi
   meih se yie nyei baeqc fingx
  ninh ziouc gorngv
  meih se yie nyei tin hungh
