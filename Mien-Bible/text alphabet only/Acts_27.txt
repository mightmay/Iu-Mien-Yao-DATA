lomaa jien dingc hnyouv bun yie mbuo bieqc nzangv mingh i daa li deic bung
 ninh mbuo ziouc zorqv baulo caux deix zuiz mienh jiu bun dauh or gatc datc hungh wuov guanh baeng nyei baeng bieiv
 dongh gunv yietc baeqv dauh baeng nyei baeng bieiv
 mbuox heuc yulietv
yie mbuo ziouc bieqc poux atc laa mitv ti yum mungv nyei nzangv
 naaiv poux nzangv oix gan koiv hlen
 esie saengv nyei nzangv bouc jiex
 nzangv ziouc mingh aqv
 maaih dauh maa si ndo nie deic bung
 te saa lo ni gaa zingh nyei mienh
 mbuox heuc aa litv taa katv
 yaac caux jienv yie mbuo mingh
da nyeic hnoi yie mbuo taux sai ndorn mungv
 yulietv baeng bieiv korv lienh baulo
 bun ninh mingh lorz ninh nyei gorx youz weic bun ninh nyei gorx youz liuc leiz deix ninh
aengx yiem naaic nzaeng nzangv mingh
 nziaaux yietc aax maiv sunx
 yie mbuo ziouc jiex nziaaux maiv buonc hlo wuov bung saibatc koiv nzou
aengx jiex koiv
 jiex zuqc si li sie caux bam fi lie mingh taux lisie deic bung
 milaa mungv
yiem wuov baeng bieiv aengx lorz duqv poux nzangv yiem aa lekv saan nde lie zingh daaih
 oix mingh i daa li deic bung
 ninh ziouc dorh yie mbuo bieqc wuov poux nzangv
naaiv deix ziex hnoi
 nzangv mingh duqv donc haic
 aqc duqv mingh haic
 lauh nyei cingx daaih taux kaa ni ndatc mungv
 laaix nziaaux maiv sunx
 maiv haih baeng zaqc mingh
 yie mbuo ziouc baengh baaiz sanx mo ne aengx jiex nziaaux maiv buonc hlo wuov bung kelitv koiv nzou
nzangv gengh
 aqc duqv mingh haic
 mv baac yie mbuo nitv jienv koiv nzou manc manc mingh ziouc taux norm dorngx mbuox heuc
nzangv bouc nzueic
 leih laasie mungv maiv nangc go
mingh gau
 guangc ziangh hoc camv haic aqv
 zungv jiex liuz zei maiv nyanc haaix nyungc nyei zipv aqv
 se gorngv gan nzangv mingh nor
 haih buangh zuqc sic mv bei
 baulo ziouc kuinx zuangx mienh
 ninh gorngv
zuangx gorx youz aah
 yie buatc mbuo cuotv naaiv nzunc jauv za gengh oix buangh sic aqv
 maiv daan nzangv caux huox haih laaih zitc hnangv
 liemh mbuo nyei maengc zungv oix zuqc guangc mv bei
mv baac baeng bieiv sienx nzangv jien caux nzangv ziouv nyei waac
 maiv sienx baulo nyei waac
weic zuqc wuov norm nzangv bouc maiv nangc benx jiex dong gen hnoi
 yiem nzangv oix mingh nyei mienh yaac gauh camv
 ninh mbuo ziouc dingc hnyouv haih gaanv duqv hingh nor
 oix mingh finikv wuov norm nzangv bouc zuov dong gen hnoi jiex
 finikv se yiem wuov kelitv koiv nzou nyei yietc norm nzangv bouc
 huin mingh fai bung caux baqv bung mbu ndongx yaac huin mingh fai bung caux naamh bung mbu ndongx
yiem gau wuov norm dorngx
 nziaaux yiem naamh bung buonc daaih sienc nyei
 zuangx mienh ziouc laaic mingh duqv nyei
 nzangv nouh ziouc siou zuic nzangv nyei ga naaiv faaux daaih ziouc nzaeng nitv jienv kelitv koiv nzou mingh
mingh maiv lauh buangh gorng domh nziaaux jieqv
dongh mienh heuc baqv bung caux dong bung mbu ndongx nyei nziaaux
 buonc yangh koiv nzou wuov bung daaih
nziaaux ziouc daaih niouv nzangv
 nzangv borngz maiv hingh nziaaux
 yie mbuo ziouc bungx nzangv sueih nziaaux buonc mingh
nziaaux buonc jienv mingh gau
 nitv zuqc norm koiv nzou dorn
 mbuox heuc kaau ndaa
 koiv nzou ziouc torngv jienv deix nziaaux
 yie mbuo ziouc zorqv nzangv dorn bouh faaux bangc domh nzangv ndoh jienv
 zoux duqv kouv haic
ndoh liuz nzangv dorn
 ninh mbuo aengx ndoh domh nzangv
 zorqv hlaang cunx njiec ga ndiev baeng faaux daaih ndoh jienv
 gamh nziex nzangv haih nziangc zuqc setitv wuov norm dorngx nyei saa ziou ndui
 ninh mbuo ziouc bungx ndie mbuangh njiec sueih nziaaux buonc mingh
nziaaux jieqv corc niouv jienv nzangv
 da nyeic hnoi ninh mbuo ziouc zorqv huox guangc wuov koiv
aengx da faam hnoi ninh mbuo aengx zorqv deix nzangv nyei wuoqc ginc guaengx guangc koiv aqv
duqv ziex hnoi yie mbuo maiv buatc mba hnoi
 maiv buatc hleix cuotv
 domh nziaaux corc buonc jienv seix nyei
 yie mbuo maaih lamh hnamv njoux duqv maengc cuotv nyei jauv baac mi aqv
duqv ziex hnoi zuangx mienh maiv nyanc haaix nyungc
 baulo ziouc souv jienv ninh mbuo mbu ndongx gorngv
zuangx gorx youz aac
 se gorngv meih mbuo muangx yie nyei waac
 maiv cuotv kelitv wuov norm koiv nzou nor
 mbuo maiv zuqc buangh naaiv deix sic hoic mbuo guangc ga naaiv camv
hnangv haaix yaac baac
 gunv bungx dingc hnyouv
 meih mbuo maiv maaih yietc dauh haih zuqc guangc maengc
 kungx guangc naaiv poux nzangv hnangv
weic zuqc dongh yie benx ninh nyei yaac buoqc zaangc nyei tin hungh
 maaih dauh ninh nyei fin mienh a hmuangx daaih souv jienv yie nyei ga hlen
ninh gorngv
  baulo aah
 meih maiv dungx gamh nziex
 meih hnangv haaix oix zuqc mingh souv jienv lomaa domh ziuh hungh nyei nza hmien
 tin hungh oix weic meih bun yietc zungv juangc nzangv nyei mienh duqv maengc cuotv
zuangx gorx youz aah
 gunv bungx hnyouv maah
 yie sienx tin hungh
 ninh hnangv haaix nor gorngv za gengh oix hnangv wuov nor zoux
mv baac mbuo nyei nzangv zungv oix zuqc piu mingh dox mbuo guangc yietc norm koiv nzou
taux ziepc feix hnoi wuov muonz yie mbuo nyei nzangv zuqc nziaaux buonc mbiouh mingh mbiouh daaih nyei yiem wuov me ndi de le nien koiv
 ndaamv muonz nyei dorngx
 nzangv nouh haiz hnangv nitv mbienx fatv deix aqv nor
ninh mbuo ziouc longc diuh hlaang ndoh jienv ga naaiv hniev nyei bungx njiec ndorqc mangc gaax ndongc haaix ndo
 buatc maaih nyic ziepc zamh ndo
 yietc zanc jiex ninh mbuo aengx ndorqc nzunc buatc ziepc hmz zamh ndo
ninh mbuo gamh nziex nzangv haih nziangc zuqc la bieiv
 nzangv nouh ziouc bungx biei norm zuic nzangv nyei ga naaiv yiem wuov nzangv dueiv
 zuic jienv
 mangc maiv duqv lungh gaanv njang aqv
nzangv nouh hnamv oix biaux
 ziouc zorqv nzangv dorn bungx njiec koiv zoux hnangv oix bungx nzangv m nqorngv nyei ga naaiv zuic njiec nor
mv baac baulo gorngv mbuox baeng bieiv caux baeng
se gorngv nzangv nouh maiv yiem naaiv nzangv nor
 meih mbuo maiv haih duqv njoux
baeng ziouc hngaqv dangx ndoh nzangv dorn nyei hlaang bungx guangc mi aqv
lungh aav lamh deix njang aqv
 baulo kuinx zuangx mienh nyanc deix ga naaiv
 ninh gorngv
duqv ziepc feix hnoi aqv
 meih mbuo nzauh maiv nyanc haaix nyungc
hnangv naaiv yie kuinx meih mbuo oix zuqc nyanc deix ga naaiv cingx daaih haih duqv maengc cuotv
 meih mbuo gorqv mienh nyei mba biei liemh yietc diuh maiv zuqc mietc
gorngv setv
 baulo ziouc zorqv njuov daaih dorng jienv zuangx mienh laengz zingh tin hungh ziouc maeqv daaih nyanc
zuangx mienh ziouc haiz hnyouv longx deix
 yietc zungv ziouc nyanc aqv
yie mbuo yiem nzangv nyei mienh yietc zungv maaih nyic baeqv cietv ziepc luoqc laanh
dauh dauh nyanc beuv ziouc bienh mbiauh guangc wuov koiv
 oix bun nzangv heng deix
lungh njang daaih
 maiv maaih haaix dauh zieqv duqv wuov norm dorngx
 mv baac ninh mbuo buatc maaih norm wuom gorqv maaih saa ziou yuonh nyei
 kuh cuotv nyei
 ziouc dingc oix dorh nzangv cuotv wuov norm dorngx
ninh mbuo ziouc hngaqv dangx zuic nzangv nyei ga naaiv guangc
 aengx jaiv nqoi nzangv mbietc nyei hlaang
 ninh mbuo aengx corng jienv nzangv m nqorngv nyei ndie mbuangh bun nziaaux buonc hungx jienv mingh cuotv wuov mbienx
mv baac mingh gau
 nzangv buangh zuqc wuom gapv
 nzangv m nqorngv nziangc zuqc saa ziou ndui gorqv jienv
 maiv haih mingh
 nzangv dueiv ziouc zuqc wuom niouv huv mi aqv
baeng hnamv oix daix guangc zuiz mienh
 nziex ninh mbuo haih ziouh wuom biaux mv bei
mv baac baeng bieiv oix liouh baulo ziouc maiv bun ninh mbuo daix yietc dauh
 ninh heuc haaix dauh haih ziouh wuom gunv tiux njiec wuom ziouh cuotv wuov mbienx aqv
haaix dauh maiv haih ziouh wuom oix zuqc qam ndiangx benv fai yiem nzangv haih mbiouh nyei ga naaiv ziouh cuotv mbienx
 hnangv naaiv yietc zungv ziouc cuotv mbienx
 maiv zuqc guangc maengc
