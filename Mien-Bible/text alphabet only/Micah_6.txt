i saa laa en mienh aah
 muangx ziouv  gox nyei waac
jiez daaih dorng jienv domh mbong gorngv meih gox nyei waac
 bun mbong aiv muangx haiz meih nyei qiex
o zuangx mbong caux ndau yietc liuz wuonv nyei gorn ndoqv aac
 oix zuqc muangx ziouv  gox nyei waac
 weic zuqc ziouv oix gox ninh nyei baeqc fingx
 oix caux i saa laa en mienh luonx leiz
o yie nyei baeqc fingx aac
 yie zoux haaix nyungc bun meih mbuo
 yie zoux haaix nyungc bun meih mbuo kouv
 dau yie maah
yie dorh meih mbuo yiem i yipv deic bung cuotv daaih
 yaac zuoqc meih mbuo cuotv zuqc zoux nouh nyei dorngx
 yie yaac paaiv mose
 aalon caux miliem dorh meih mbuo
o yie nyei baeqc fingx aah
 jangx jienv mo apc nyei hungh
 mbaalaakv
 hnamv cuotv guv guaix nyei za eix
 caux mbe o nyei dorn
 mbaa laa am
 hnangv haaix nor dau ninh
 jangx jienv yiem sitv tim taux gin gaan buangh nyei sic
 weic bun meih mbuo hiuv duqv   ziouv zoux nyei sic se weic njoux meih mbuo
yie oix zuqc dorh haaix nyungc daaih yiem ziouv nyei nza hmien
 gueic njiec baaix yiem hlang jiex nyei tin hungh
 yie horpc zuqc dorh buov ziec nyei ga naaiv daaih yiem ninh nyei nza hmien fongc horc
 se dorh doix hnyangx nyei ngongh dorn fai
ziouv a hneiv yie fongc horc cin cin ba gi yungh gouv fai
 oix zuqc dorh waanc waanc diuh ga lanv youh nyei ndoqv
 yie horpc zuqc weic ganh nyei zuiz fongc horc yie nyei dorn hlo fai
 se weic hnyouv gu nyuoz nyei zuiz fongc horc ganh nyei cien dorn fai
o baamh mienh aac
 ziouv zungv bun meih hiuv duqv haaix nyungc se longx nyei
 ninh yaac oix meih hnangv haaix nor zoux
 oix zuqc baengh fim nyei zoux
 maaih hnyouv oix korv lienh mienh
 nyiemc ganh zoux faix
 gan jienv meih nyei tin hungh mingh
ziouv nyei qiex heuc jienv zunh mbuox naaiv norm zingh
 cong mengh mienh oix zuqc taaih meih nyei mengh
o yiem zingh gapv zunv nyei zuangx mienh aah
 muangx maah
yie maiv haih la kuqv yiem orqv mienh nyei biauv longc hnyouv maiv zingx pienx daaih nyei ga naaiv
 ninh mbuo longc ga naaiv hlaau pienx mienh
 yie yaac nzorng haic
se gorngv mienh longc waengc mienh nyei nziangx caux kuei mienh nyei nziangx dorh
 yie haih guangc nqoi bun ninh fai
yiem zingh gu nyuoz meih mbuo nyei butv zoih mienh za gengh
 doqc haic
 yiem zingh nyei mienh kungx gorngv baeqc nduov mienh hnangv
weic naaiv yie jiez gorn mborqv meih mbuo
 oix bun meih mbuo zuqc baaic waaic nzengc laaix meih mbuo nyei zuiz
meih mbuo duqv nyanc mv baac nyanc maiv beuv
 ga sie mbuoqc corc kungx nyei
 meih mbuo siou mv baac njoux maiv duqv
 dongh meih mbuo siou daaih nyei yie bun mborqv jaax nyei jauv mietc nzengc
meih mbuo duqv zuangx mv baac maiv duqv siou
 meih mbuo duqv zaax ga lanv biouv mv baac maiv duqv longc ga lanv youh nzaatv ganh nyei sin
 meih mbuo duqv a ngunc biouv mv baac maiv duqv hopv a ngunc diuv
meih mbuo zuotc omli hungh orqv nyei leiz
 caux ninh nyei dorn
 aa hapc hungh
 nyei zeiv fun zoux nyei yietc zungv
 meih mbuo ei jienv ninh mbuo nyei za eix zoux
 weic naaiv yie oix bun meih mbuo zuqc baaic huaang nzengc
 yie oix bun meih mbuo zuqc mienh jatv
 meih mbuo oix zuqc diev maanc fingx mienh huotv meih mbuo
