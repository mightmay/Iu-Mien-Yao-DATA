laaix i saa laa en mienh
 ye li ko zingh nyei mienh guon jienv zingh gaengh
 maiv maaih haaix dauh haih bieqc cuotv
ziouv gorngv mbuox yo su waa
mangc maah
 yie zungv zorqv ye li ko zingh
 liemh zingh nyei hungh diex caux henv haic nyei baeng
 jiu bun meih mi aqv
meih mbuo nyei zuangx baeng oix zuqc huing wuov norm zingh
 yietc hnoi yietc nzuonx
 oix zuqc hnangv naaiv nor zoux buangv juqv hnoi
bun siec dauh sai mienh nanv jienv siec norm ba gi yungh jorng mingh ndaangc laengz ngaengc waac faang taux siec hnoi wuov hnoi
 meih mbuo oix zuqc huing ye li ko zingh siec nzuonx
 yaac bun sai mienh biomv jienv jorng mingh
ninh mbuo biomv jorng nyei qiex ndaauv wuov zanc
 meih mbuo yietv haiz nor
 zuangx baeqc fingx oix zuqc njiec qaqv heuc mbui
 zingh laatc ziouc mbaang njiec nzengc
 gorqv mienh oix zuqc yiem gorqv mienh nyei dorngx baeng zaqc bieqc zingh
nun nyei dorn
 yo su waa
 ziouc heuc sai mienh daaih gorngv mbuox ninh mbuo
bouh ziouv nyei laengz ngaengc waac faang daaih gaeng jienv mingh
 yaac bun siec dauh sai mienh nanv jienv siec norm ba gi yungh jorng mingh ndaangc laengz ngaengc waac faang
ninh aengx gorngv mbuox baeqc fingx
oix zuqc mingh aqv
 oix zuqc huing wuov norm zingh
 bun baeng dorh jienv wuoqc ginc mingh ndaangc ziouv nyei laengz ngaengc waac faang
yo su waa gorngv mbuox baeqc fingx liuz
 wuov deix siec dauh sai mienh nanv jienv siec norm ba gi yungh jorng ziouc yiem ziouv nyei nza hmien biomv jienv mingh
 maaih ziouv nyei laengz ngaengc waac faang gan jienv ninh mbuo mingh
dorh jienv wuoqc ginc wuov deix baeng mingh ndaangc biomv jorng nyei sai mienh
 mbungh nqa haav nqaang nyei baeng yaac gan jienv laengz ngaengc waac faang mingh
 sai mienh yaac maiv dingh liouh nyei biomv jorng
mv baac yo su waa hatc baeqc fingx
meih mbuo maiv dungx gaengh heuc
 maiv dungx bun haaix dauh haiz meih mbuo nyei qiex
 yaac maiv dungx gorngv yietc joux waac
 oix zuqc zuov taux yie mbuox meih mbuo heuc wuov norm hnoi cingx daaih heuc
ninh hnangv naaiv bun ziouv nyei laengz ngaengc waac faang huing ye li ko zingh yietc nzuonx
 huing liuz
 ninh mbuo ziouc nzuonx ndopv liuh ciangv jiex muonz
da nyeic ndorm nziouv nyei yo su waa jiez sin daaih
 sai mienh aengx bouh ziouv nyei laengz ngaengc waac faang gaeng jienv
siec dauh sai mienh nanv jienv siec norm ba gi yungh jorng ziouc mingh ndaangc ziouv nyei laengz ngaengc waac faang
 yietc binc mingh yietc binc biomv jorng
 dorh mborqv jaax nyei wuoqc ginc wuov deix baeng mingh ndaangc ninh mbuo
 mbungh nqa haav nqaang nyei baeng yaac gan jienv ziouv nyei laengz ngaengc waac faang mingh
 sai mienh yaac maiv dingh liouh nyei biomv jorng
da nyeic hnoi ninh mbuo aengx huing zingh yietc nzuonx liuz
 ziouc nzuonx wuov ciangv
 ninh mbuo hnangv naaiv nor linh jienv zoux buangv juqv hnoi
da cietv hnoi nziouv nyei
 lungh mbiouz mbiouz njang hnangv
 ninh mbuo jiez sin daaih aengx hnangv jiex daaih wuov nor huing ye li ko zingh siec nzuonx
 kungx wuov hnoi hnangv ninh mbuo huing siec nzuonx
huing taux da cietv nzuonx
 sai mienh biomv ba gi yungh jorng nyei ziangh hoc
 yo su waa mbuox baeqc fingx
heuc aqv
 weic zuqc ziouv zorqv naaiv norm zingh jiu bun meih mbuo mi aqv
naaiv norm zingh caux yiem zingh gu nyuoz nyei nyungc nyungc ga naaiv oix zuqc mietc nzengc weic fungx dangx  bun ziouv
   kungx siex cuotv maaic buonv sin wuov dauh m sieqv dorn
 laa hapc
 caux yiem ninh nyei biauv gu nyuoz nyei mienh nyei maengc hnangv
 weic zuqc laa hapc tengx bingx mbuo paaiv mingh caaiv juoqv nyei mienh
mv baac meih mbuo oix zuqc simv jienv
 oix zuqc mietc weic fungx dangx bun tin hungh nyei ga naaiv
 nzauh heix meih mbuo zorqv deix wuov deix ga naaiv ziouc zoux bun i saa laa en mienh nyei ciangv haih zuqc mietc
 yaac zuqc zeqc naanc hoic
yietc zungv jiem nyaanh caux longc dongh siqv
 longc hlieqv zoux daaih nyei ga naaiv se weih cing nzengc nyei ga naaiv fungx bun ziouv
 oix zuqc dorh mingh an jienv zaangc ziouv nyei ndopv liuh siou jaaix nyei ga naaiv nyei dorngx
sai mienh ziouc biomv jorng
 i saa laa en nyei zuangx baeqc fingx yaac heuc
 baeqc fingx yietv haiz jorng nyei qiex mbui
 baeqc fingx njiec qaqv heuc wuov zanc
 zingh laatc ziouc mbaang mbeih nzengc
  i saa laa en mienh
 gorqv mienh yiem gorqv mienh nyei dorngx
 baeng zaqc bieqc mingh caangv duqv naaiv norm zingh
ninh mbuo longc nzuqc ndaauv mietc nzengc yietc zungv maaih maengc nyei ga naaiv
 liemh m jangc
 m sieqv
 gox
 lunx
 ngongh
 ba gi yungh caux lorh
yo su waa ziouc gorngv mbuox dongh zinh ndaangc mingh caaiv juoqv zaah deic bung wuov deix i laanh mienh
meih mbuo oix zuqc bieqc maaic buonv sin wuov dauh m sieqv dorn nyei biauv mingh
 dorh ninh caux yiem ninh nyei biauv gu nyuoz nyei yietc zungv mienh cuotv daaih
 zoux ei meih mbuo caux ninh houv nyei waac
wuov deix i laanh caaiv juoqv nyei mienh lunx mienh ziouc bieqc mingh dorh laa hapc caux ninh nyei diex maac
 muoz doic caux ninh nyei biauv zong mienh yietc zungv cuotv daaih
 yaac dorh ninh mbuo mingh yiem i saa laa en mienh nyei ndopv liuh ciangv ga nyiec maengx
ninh mbuo longc douz buov nzengc wuov norm zingh caux wuov norm zingh nyei yietc zungv ga naaiv
 kungx jiem nyaanh caux longc dongh siqv
 longc hlieqv zoux daaih nyei ga naaiv ninh mbuo dorh mingh hietv jienv zaangc ziouv nyei ndopv liuh
 siou jaaix nyei ga naaiv nyei dorngx
mv baac yo su waa siex cuotv maaic buonv sin nyei m sieqv dorn
 laa hapc
 caux laa hapc nyei die nyei biauv zong mienh caux laa hapc nyei yietc zungv mienh nyei maengc
 weic zuqc laa hapc tengx bingx yo su waa paaiv mingh ye li ko zingh caaiv juoqv nyei mienh
laa hapc nyei zeiv fun  yiem i saa laa en taux ih jaax hnoi
dongh wuov zanc yo su waa gorngv cuotv houv nyei waac mbuox zuangx mienh
 ninh gorngv
haaix dauh jiez gorn oix siang ceix ye li ko zingh jiez daaih
 wuov dauh ziouc yiem ziouv nyei nza hmien zuqc zioux aqv
haaix dauh liepc naaiv norm zingh nyei gorn ndoqv
 wuov dauh ziouc zuqc guangc ninh nyei dorn hlo
 haaix dauh liepc zingh gaengh
 wuov dauh zuqc guangc ninh nyei dorn faix
hnangv naaic
 ziouv caux yo su waa yiem
 yo su waa nyei mengh dauh yaac sing buangv wuov norm deic bung
