yie aengx duqv zipv ziouv  nyei waac gorngv
baamh mienh aah
 maaih i dauh m sieqv dorn
 benx i muoz sieqv juangc maa
ninh mbuo yiem i yipv maaic sin
 yiem hnyangx jeiv lunx nyei ziangh hoc ninh mbuo zungv maaic sin aqv
 yiem naaic maaih mienh qam ninh mbuo nyei la kuotv
 sieqv lunx nyei ziangh hoc mienh muoqv ninh mbuo nyei nyorx
dorc nyei mbuox heuc o ho laa
 nziez nyei mbuox heuc o ho li mbaa
 ninh mbuo i dauh daaih benx yie nyei
 i dauh zungv yungz dorn yungz sieqv
 gorngv taux ninh mbuo nyei mbuox
 o ho laa beiv saa maa lie zingh
 o ho li mbaa beiv ye lu saa lem zingh
o ho laa benx yie nyei wuov zanc ninh zoux buangh liouh nyei sic
 ninh oix haic hnamv ninh wuov deix atc si lie mienh
se zuqv lui houx luoqc mborqv jaax henv nyei baeng caux zoux saengv ziouv caux domh baeng bieiv
 yietc zungv hnyangx jeiv lunx
 se mienh oix nyei mienh
 caux geh maaz nyei baeng
o ho laa ziouc hienx ninh mbuo
 hienx yietc zungv gauh longx jiex nyei atc si lie mienh
 ninh longc dongh ninh oix haic naaiv deix mienh nyei yietc zungv miuc fangx ziouc bun ganh maaih uix
ninh maiv guangc ninh yiem i yipv nyei ziangh hoc maaic sin nyei jauv
 weic zuqc ninh hnyangx jeiv lunx wuov zanc maaih mienh caux ninh bueix yaac muoqv ninh nyei nyorx yaac ziux ninh mbuo hanc nyei jauv hienx
weic naaiv yie zorqv ninh jiu bun hnamv ninh wuov deix mienh nyei buoz ndiev
 se jiu bun atc si lie mienh
 dongh ninh oix haic nyei mienh
naaiv deix mienh ciev njang ninh nyei lui houx
 caangv ninh nyei naamh nyouz mingh
 yaac longc nzuqc ndaauv daix ninh
 ninh zuqc dingc liuz zuiz
 nqa haav yiem m sieqv dorn mbu ndongx ninh benx gouv gorngv
ninh nyei nziez
 o ho li mbaa
 buatc liuz
 mv baac ninh corc zoux gauh waaic jiex ninh nyei dorc aqv
 yiem ninh ba laqc saeng hienx nyei jauv ninh zungv zoux jiex ninh nyei dorc
ninh oix haic atc si lie mienh
 se saengv ziouv
 domh baeng bieiv
 zuqv lui houx nzueic mborqv jaax henv nyei baeng
 caux geh maaz nyei baeng
 yietc zungv hnyangx jeiv lunx
 se mienh oix nyei mienh
yie yaac buatc ninh zuqc maaih uix mi aqv
 ninh mbuo i muoz sieqv juangc diuh jauv yangh
mv baac o ho li mbaa jaa zoux ninh hienx nyei jauv camv jienv faaux
 ninh buatc mienh nyei fangx waaz jienv wuov njongc
 se longc setv siqv waaz ken ndie mienh nyei fangx
jaaiv sai jienv houx hlaang
 m nqorngv nyatv jienv ndie aengx hnaeng njiec
 dauh dauh hnangv baeng bieiv
 fangx zeiv buatc hnangv mbaa mbi lon mienh
 se ken ndie deic bung nyei mienh
o ho li mbaa buatc liuz
 haiz oix haic ninh mbuo
 ziouc paaiv mienh mingh ken ndie lorz ninh mbuo
mbaa mbi lon mienh ziouc daaih caux ninh bueix
 ziux ninh mbuo hanc nyei jauv zoux
 ziouc bun ninh maaih uix
 zuqc maaih uix liuz
 ninh youx mi aqv
 maiv mangc ninh mbuo aqv
ninh hienx nyei jauv ninh zoux duqv nqaengc
 sueih mienh mangc ninh laengh gaengv nyei sin
 yie ziouc youx ninh hnangv zinh ndaangc yie youx ninh nyei dorc nor
mv baac ninh corc jaa hienx camv jienv faaux
 jangx taux ninh hnyangx jeiv lunx nyei ziangh hoc yiem i yipv deic bung maaic sin wuov zanc aqv
yiem wuov ninh oix haic hnamv ninh wuov deix
 ninh mbuo hienx nyei jauv henv hnangv lorh gouv maaz gouv saeng nor
hnangv naaic meih haiz feix duqv hnangv meih hnyangx jeiv lunx nyei ziangh hoc meih yiem i yipv maaic sin
 maaih mienh qam meih nyei la kuotv
 sieqv lunx nyei ziangh hoc yaac muoqv meih nyei nyorx
o ho li mbaa aah
 weic naaiv ziouv tin hungh  gorngv
  yie oix bun zinh ndaangc hnamv meih mv baac nqa haav meih youx wuov deix mienh daaih mborqv meih
 yie oix dorh ninh mbuo yiem biei bung daaih caux meih doix dekc
yie dorh mbaa mbi lon mienh
 ken ndie nyei zuangx mienh
 bekotc mienh
 qo aa mienh
 ko aa mienh
 liemh atc si lie nyei zuangx mienh
 se hnyangx jeiv lunx
 dongh mienh oix nyei mienh
 yietc zungv benx saengv ziouv caux domh baeng bieiv fiuv baeng bieiv caux mborqv jaax henv nyei baeng
 yietc zungv geh jienv maaz
ninh mbuo ziouc yiem baqv bung daaih caux meih mborqv jaax
 yaac dorh jienv mborqv jaax nyei maaz cie
 tor ga naaiv nyei cie
 caux ziex fingx mienh camv
 ninh mbuo ndongx jienv hlieqv muoc
 nanv jienv domh torngv baaih fiuv torngv baaih mbaih jienv yiem meih nyei biei bung mborqv meih
 yie oix zorqv meih jiu bun ninh mbuo siemv
 ninh mbuo ziouc ziux ninh mbuo siemv nyei leiz dingc meih nyei zuiz
yie nouz haic meih
 oix bun ninh mbuo qiex jiez jienv zoux bun meih
 ninh mbuo oix gaatv meih nyei mba zorng caux meih nyei m normh guangc
 yiem meih zengc njiec nyei mienh oix zuqc nzuqc ndaauv daix
 ninh mbuo oix zorqv meih nyei dorn caux meih nyei sieqv
 liouh njiec nyei mienh oix zuqc douz buov qui
ninh mbuo oix ciev nzengc meih nyei lui houx yaac zorqv meih nzueic haic nyei siou setv
hnangv naaic yie ziouc bun meih yiem i yipv dorh daaih wuov deix hienx nyei
 maaic sin nyei jauv dangx
 weic bun meih maiv aengx cau hmien mangc i yipv mienh
 yiem naaiv mingh yaac maiv jangx ninh mbuo
weic zuqc ziouv tin hungh gorngv
  yie oix zorqv meih jiu bun yiem meih nzorng wuov deix mienh nyei buoz ndiev
 se meih youx wuov deix mienh nyei buoz ndiev
ninh mbuo ziouc nzorng jienv zoux bun meih
 zorqv nzengc meih laauh luic duqv daaih nyei yietc zungv ga naaiv bun meih njang sin laengh gaengv nyei yiem
 maaic sin caux buangh liouh nyei jauv ziouc cuotv daaih nqaengc nyei
meih hienx nyei
 maaic sin nyei jauv bun meih zuqc naaiv deix sic
 weic zuqc meih maaic sin bun maanc guoqv mienh
 yaac laaix ninh mbuo nyei miuc fangx bun ganh maaih uix aqv
meih yangh meih nyei dorc yangh nyei jauv
 weic naaiv yie zorqv ninh nyei zaanv jiu bun yiem meih nyei buoz
ziouv tin hungh  hnangv naaiv gorngv
+ meih oix zuqc hopv meih nyei dorc hopv nyei zaanv
 naaiv norm zaanv youc ndo youc hlo
 meih oix zuqc mienh jatv
 zuqc mienh huotv
 weic zuqc naaiv norm zaanv dapv duqv camv
meih zungv hopv nquin yaac zuqc nzauh kouv
 naaiv norm zaanv bun mienh gamh nziex yaac zuqc baaic huaang
 se meih nyei dorc
 saa maa lie
 nyei zaanv
meih oix zuqc hopv naaiv norm zaanv yaac hopv taux nzengc
 zorqv zaanv mborqv huv
 longc yietc hlengx yietc hlengx guetv ganh nyei nyorx
  naaiv se yie
 ziouv tin hungh
  gorngv liuz aqv
weic naaiv ziouv tin hungh  gorngv
  weic zuqc meih la kuqv yie
 zorqv yie zoi guangc meih nyei nqa haav nqaang
 meih ziouc oix zuqc ndaam dorng meih hienx nyei
 maaic sin nyei sic
ziouv aengx gorngv mbuox yie
baamh mienh aah
 meih oix siemv o ho laa caux o ho li mbaa fai
 hnangv naaic oix zuqc zorqv ninh mbuo zoux gamh nziev nyei sic gorngv mbuox ninh mbuo
weic zuqc ninh mbuo hienx nqox
 buoz yaac maaih daix mienh nyei nziaamv guoqv jienv
 ninh mbuo baaix miuc fangx
 liemh ninh mbuo yungz bun yie nyei fu jueiv longc douz buov ziec zoux miuc fangx nyei nyanc hopv
maiv daan mbuoqc naaiv
 ninh mbuo hnangv naaiv nor zoux bun yie
 dongh wuov hnoi ninh mbuo zoux bun yie nyei singx dinc maaih uix yaac bun yie nyei dingh gong hnoi maiv cing nzengc
se ninh mbuo daix ninh mbuo nyei naamh nyouz fongc horc ziec miuc fangx
 dongh wuov hnoi ninh mbuo bieqc yie nyei singx dinc
 bun yie nyei singx dinc maaih uix
 ninh mbuo yiem yie nyei biauv hnangv naaiv nor zoux
maiv daan mbuoqc naaiv
 ninh mbuo paaiv douc fienx mienh mingh go nyei dorngx lorz mienh daaih
 wuov deix mienh yaac za gengh daaih aqv
 meih ziouc nzaaux sin
 longc setv nzaatv m zing
 zorng nzueic nyei siou setv zipv ninh mbuo
meih zueiz jienv nzueic nyei coux yaac maaih dieh don jienv meih nyei nza hmien
 dieh gu nguaaic maaih yie nyei hung caux yie nyei ga lanv youh
caux ninh yiem wuov maaih yietc domh guanh maiv hiuv duqv you nzauh nyei mienh nyei qiex mbui
 aengx maaih mienh yiem deic bung huaang dorh diuv nquin nyei mienh caux jienv pou tong nyei mienh daaih
 wuov deix mienh zorqv jiemh bun wuov deix m sieqv dorn dangh jienv yaac zorqv nzueic haic nyei ningv bun ninh mbuo ndongx jienv
yie ziouc gorngv taux naaiv dauh laaix hienx nyei jauv ndortv jaax nyei m sieqv dorn
  mienh corc hienx ninh nyei fai
weic zuqc mienh corc bieqc mingh lorz ninh hnangv bieqc mingh lorz maaic sin nyei m sieqv dorn nor
 ninh mbuo ziouc bieqc mingh lorz o ho li caux o ho li mbaa hienx
mv baac kuv mienh oix dingc ninh mbuo nyei zuiz ziux dingc hienx nqox nyei m sieqv dorn nyei zuiz
 caux daix mienh bun nziaamv liouc cuotv nyei m sieqv dorn nyei zuiz
 weic zuqc ninh mbuo benx hienx nqox nyei m sieqv dorn
 buoz yaac guoqv jienv daix mienh nyei nziaamv
ziouv tin hungh hnangv naaiv gorngv
  dorh mienh camv daaih mborqv ninh mbuo
 haeqv ninh mbuo gamh nziex yaac zuqc mienh luv
naaiv deix mienh oix zorqv la bieiv zong ninh mbuo yaac longc nzuqc ndaauv daix
 liemh ninh mbuo nyei naamh nyouz yaac daix yaac bungx douz buov ninh mbuo nyei biauv
+ hnangv naaic
 yie ziouc yiem naaiv norm deic bung bun hienx nyei jauv dangx
 weic donv yietc zungv m sieqv dorn maiv dungx zuotc meih mbuo hienx nyei jauv
ziux meih mbuo hienx nyei jauv yie oix winh bun meih mbuo
 meih mbuo yaac oix zuqc ndaam dorng baaix miuc fangx nyei zuiz
 wuov zanc meih mbuo ziouc hiuv duqv yie se ziouv tin hungh
   +
