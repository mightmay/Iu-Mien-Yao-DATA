yie buatc ziouv souv jienv ziec dorngh ga hlen
 ninh gorngv
oix zuqc mborqv zaangc tin hungh nyei biauv nyei ndiouh dueiv mueiz
 taux bieqc gaengh nyei dorngx zuqc ndanc dongz
mborqv ndiouh dueiv mueiz huv nzengc
 ndapv zuqc zuangx mienh nyei m nqorngv
 zengc njiec wuov deix mienh yie oix longc nzuqc ndaauv daix
 ninh mbuo maiv maaih yietc dauh haih biaux
 maiv maaih yietc dauh biaux duqv ndutv
maiv gunv ninh mbuo wetv kuotv njiec taux yiemh gen
 yie nyei buoz ziouc zorqv ninh mbuo yiem naaic cuotv
 maiv gunv ninh mbuo nyorng faaux lungh
 yie ziouc zorqv ninh mbuo yiem naaic njiec daaih
maiv gunv ninh mbuo bingx jienv yiem kaanmen mbong
 yie ziouc yiem naaic lorz aengx zorqv ninh mbuo daaih
 maiv gunv ninh mbuo bingx yie yiem koiv ndoqv maiv bun yie buatc
 yie ziouc heuc koiv nyei naang ngaatc ninh mbuo
maiv gunv zuqc win wangv guaatv ninh mbuo mingh
 yie ziouc hatc longc nzuqc ndaauv daix ninh mbuo
 yie nyei m zing oix nuqv nuqv nyei mangc ninh mbuo
 weic bun ninh mbuo zuqc ciouv
 maiv zeiz weic duqv longx
ziouv tin hungh
 se nernh jiex nyei ziouv
 dongh muoqv ndau
 ndau ziouc yuqc
  yiem ndau beih nyei yietc zungv ziouc nzauh nyiemv
 ziangh norm deic bung oix faaux hnangv nai aa ndaaih nor
 yaac zuqc mietv mingh mietv daaih aengx haapv njiec hnangv i yipv nyei nai aa ndaaih nor
ninh ceix ninh yiem nyei dorngx yiem gu nguaaic lungh
  ninh zeix lungh zaaux jienv ndau beih
 ninh heuc koiv nyei wuom daaih
 yaac dox naaiv deix wuom njiec ndau beih
 ninh nyei mbuox heuc ziouv
o i saa laa en mienh aac
 yie mangc e ti o bie mienh  hnangv mangc meih mbuo maiv zeiz
 naaiv se ziouv gorngv nyei waac
yie dorh meih mbuo i saa laa en mienh yiem i yipv deic bung
 aengx dorh fi li saa die mienh cuotv kelitv
  yaac dorh silie mienh cuotv ki aa maiv zeiz
ziouv tin hungh nyei m zing mangc jienv naaiv norm maaih zuiz nyei guoqv
 yie yaac oix yiem naaiv ndau beih mietc nzengc
 mv baac yaakopv nyei zeiv fun yie mietc maiv nzengc
 naaiv se ziouv gorngv nyei waac
weic zuqc yie oix njiec lingc bun yiem zuangx guoqv mbu ndongx nyei i saa laa en zeiv fun hnangv longc siang jei lorh mbiauh nor
 mv baac maiv maaih yietc norm cuqv zuqc ndortv njiec ndau
yiem yie nyei baeqc fingx mbu ndongx yietc zungv zuiz mienh
 se gorngv
  zeqc naanc maiv haih zunc maiv zaaic yie mbuo  wuov deix
 oix zuqc nzuqc ndaauv daix
taux wuov hnoi yie oix liepc jiez ndaawitv nyei guoqv
 hnangv liepc jiez mbaang njiec nyei liuh nor
 yie oix zorc tong nyei dorngx
 oix zorqv mbaang waaic nyei liepc jiez daaih
 aengx ceix jiez siang hnangv loz hnoi wuov nor
i saa laa en mienh ziouc duqv nzipc e ndom zengc njiec nyei guoqv caux gan yie nyei mbuox heuc nyei norm norm guoqv
 naaiv se ziouv gorngv nyei waac
 dongh oix zoux naaiv deix sic wuov dauh
ziouv gorngv
hnoi nyieqc oix taux
laih ndau nyei mienh oix zunc zaaic gaatv mbiauh nyei mienh
 nyueih a ngunc biouv nyei mienh oix zunc zaaic zuangx a ngunc biouv nyim nyei mienh
 domh mbong oix ndiepv a ngunc diuv kuv
 norm norm fiuv mbong yaac maaih a ngunc diuv liouc njiec
yie oix dorh yie nyei baeqc fingx
 zuqc guaatv mingh nyei i saa laa en mienh
 nzuonx daaih
 ninh mbuo ziouc aengx ceix jiez mbaang waaic nyei zingh yaac yiem jienv naaic
 ninh mbuo oix zuangx a ngunc biouv nyei huingx
 aengx hopv wuov deix huingx nyei a ngunc diuv
 ninh mbuo oix zoux huingx aengx nyanc huingx nyei biouv
yie oix zorqv yie nyei baeqc fingx
 zuangx jienv ninh mbuo nyei deic bung
 ninh mbuo yietc liuz duqv yiem yie ceix bun ninh mbuo nyei deic bung
 maiv zuqc aengx baeng cuotv
 naaiv se ziouv
 meih mbuo nyei tin hungh
 gorngv nyei waac
