o tin hungh aah
 tov ceix bun hungh diex baengh fim nyei siemv hnangv meih nor
 yaac bun hungh dorn hnangv meih nor
 zoux duqv horpc
tov bun ninh longc gong fim siemv meih nyei baeqc fingx
 yaac baengh fim nyei siemv meih nyei mienh jomc mienh
weic baeqc fingx zoux horpc nyei jauv tov bun domh mbong fiuv mbong duqv bungx zuoqc
tov bun hungh diex baengh fim nyei tengx baeqc fingx mbu ndongx nyei mienh jomc mienh
 njoux dangx donx nyei mienh yaac zatv jienv zeix ninh mbuo wuov deix
mba hnoi caux hlaax corc yiem jienv nyei ziangh hoc
 tov bun ninh mbuo taaih meih taux maanc gouv maanc doic
tov bun hungh diex hnangv mbiungc duih njiec mbietv liuz miev nyei ndau
 yaac hnangv mbiungc mbuonv puonx ndau beih nor
ninh yiem nyei hnoi nyieqc
 tov bun kuv mienh hiaangx jienv faaux
 yaac maaih baengh orn camv ndongc maaih hlaax yiem
tov bun ninh gunv nyei guoqv yiem naaiv bung koiv taux wuov bung koiv
 yiem yu fe ditc ndaaih taux jomc lungh ndiev
tov bun yiem deic bung huaang nyei mienh yiem ninh nyei nza hmien gueic njiec baaix
 yaac bun ninh nyei win wangv mbiec nie mbung
tov bun taansitv caux zuangx koiv nzou nyei hungh diex cuotv korx zinh bun ninh
 yaac bun qe mbaa caux se mbaa nyei hungh diex dorh zingh nyeic bun ninh
tov bun zuangx hungh diex puoqv njiec ninh nyei nza hmien
 yaac bun maanc guoqv fu sux ninh
weic zuqc dangx donx nyei mienh heuc jienv tov nyei ziangh hoc ninh njoux
 yaac njoux mienh jomc mienh caux maiv maaih haaix dauh tengx nyei mienh
ninh korv lienh mau nyei mienh caux mienh jomc mienh
 yaac njoux jomc kouv mienh nyei maengc
ninh zuoqc ninh mbuo nyei maengc leih ndutv zuqc zeix
 zuqc zoux doqc nyei jauv
 ziux ninh mangc
 ninh mbuo nyei maengc funx jaaix nyei
tov bun hungh diex ziangh duqv ndaauv
 tov bun ninh duqv qe mbaa nyei jiem
 tov bun mienh maiv dingh liouh nyei weic ninh daux gaux
 yaac tov tin hungh ziangh hnoi ceix fuqv bun ninh
tov bun deic bung nyei ndau cuotv laangh ziqc bungx zuoqc
 yiem mbong gu nguaaic jiex laangc paan paan nyei
 cuotv daaih gitv yaac jauh nyei hnangv le mbaa norn nyei gemh
 yaac bun zingh gu nyuoz nyei mienh hiaangx hnangv lomc huaang nyei miev nor
tov bun hungh diex nyei mbuox yietc liuz yiem
 ninh nyei mengh hoc yiem jienv ndongc mba hnoi lauh
 maanc guoqv mienh oix weic hungh diex duqv fuqv
 maanc fingx mienh yaac heuc ninh zoux maaih fuqv nyei mienh
ceng ziouv
 i saa laa en mienh nyei tin hungh
 kungx ninh ganh haih zoux mbuoqc horngh nyei sic
oix zuqc yietc liuz ceng ninh njang laangc nyei mbuox
 tov bun ninh nyei njang laangc buangv lungh ndiev
   aamen caux aamen
jetc si nyei dorn
 ndaawitv
 daux gaux nyei waac dorng mi aqv
