ziouv gorngv
yiem yie nyei miev ciangv mietc yaac bun yie nyei ba gi yungh nzaanx nyei goux ba gi yungh mienh oix zuqc kouv aqv
weic naaiv ziouv
 i saa laa en nyei tin hungh
 hnangv naaiv gorngv goux ninh nyei baeqc fingx nyei bieiv zeiv
meih mbuo bun yie nyei ba gi yungh guanh nzaanx yaac zunc ninh mbuo mingh
 meih mbuo yaac maiv goux ninh mbuo
 laaix meih mbuo zoux nyei orqv sic yie oix dingc meih mbuo nyei zuiz
 ziouv  hnangv naaiv gorngv
yie oix zorqv dongh yie zunc mingh yiem norm norm guoqv zengc njiec nyei ba gi yungh guanh siou zunv
 dorh ninh mbuo nzuonx ganh nyei laanh
 ninh mbuo ziouc hiaangx jienv faaux
 maaih dorn camv
yie oix paaiv goux ba gi yungh nyei mienh gunv ninh mbuo
 goux ninh mbuo
 yiem naaiv mingh ninh mbuo maiv gamh nziex
 maiv zuqc huaang
 yaac maiv caa yietc dauh
 naaiv se ziouv  gorngv nyei waac
ziouv  gorngv
hnoi nyieqc oix taux
 yie oix weic ndaawitv liepc baengh fim nyei cunx
 ninh oix zoux hungh gunv
 yaac longc cong mengh zoux
 ninh yaac oix yiem deic bung zoux baengh fim
 zoux duqv horpc
yiem ninh nyei hnoi nyieqc yu ndaa zungv duqv njoux
 i saa laa en mienh yaac duqv taaix baengh nyei yiem
 ninh nyei mbuox duqv heuc
  ziouv se yie mbuo nyei baengh fim
ziouv gorngv
hnangv naaic
 hnoi nyieqc oix taux
 mienh maiv duqv aengx gorngv
  yie ziangv jienv ziangh jienv nyei ziouv
 dongh dorh i saa laa en mienh yiem i yipv deic bung cuotv daaih
mv baac ninh mbuo oix gorngv
  yie oix ziangv jienv ziangh jienv nyei ziouv
  dongh dorh i saa laa en douh zong nyei zeiv fun yiem baqv bung faaux daaih yaac yiem ninh zunc ninh mbuo mingh nyei norm norm guoqv dorh cuotv daaih
  wuov zanc ninh mbuo ziouc duqv yiem ninh mbuo ganh nyei deic bung
gorngv taux wuov deix douc waac mienh
 yie haiz hnyouv waaic nzengc
 yie ziangh sin zinx
 weic ziouv yaac weic ninh cing nzengc nyei waac yie hnangv diuv nquin mienh
 hnangv zuqc diuv hingh nyei mienh
maaih hienx nyei mienh buangv deic bung
 laaix zuqc zioux
 deic bung ziouc kouv aqv
 yiem deic bung huaang nyei miev ciangv
 miev nqaai nzengc
 ninh mbuo zoux nyei jauv se orqv nyei
 ninh mbuo nyei qaqv yaac maiv horpc
liemh douc waac mienh caux sai mienh maiv gan longx tin hungh
 maiv gunv ninh mbuo yiem yie nyei biauv
 yie buatc ninh mbuo zoux nyei orqv sic
 naaiv se ziouv  gorngv nyei waac
hnangv naaic weic ninh mbuo
 ninh mbuo nyei jauv youc mbiaangc youc hmuangx
 ninh mbuo zungv zuqc zunc bieqc naaiv diuh jauv aengx ndiqv zuqc ndorpc
 ninh mbuo zuqc dingc zuiz nyei hnyangx
 yie oix bun ninh mbuo zuqc ciouv nyei zeqc naanc
 naaiv se ziouv  gorngv nyei waac
yie yiem saa maa lie nyei douc waac mienh mbu ndongx
 yie buatc nyungc gamh nziev haic nyei sic
 ninh mbuo dengv mbaa an zienh douc waac
 yaac dorh yie nyei baeqc fingx
 i saa laa en mienh
 mingh dorngc jauv
mv baac yiem ye lu saa lem nyei douc waac mienh mbu ndongx yie buatc nyungc gamh nziex haic nyei sic
 ninh mbuo hienx yaac gan gorngv baeqc nyei jauv
 ninh mbuo tengx orqv mienh nyei buoz henv
 ziouc maiv maaih haaix dauh guangc nqoi ninh zoux nyei waaic sic
 ziux yie mangc
 ninh mbuo yietc zungv hnangv so ndom
 wuov norm zingh nyei mienh yaac hnangv go mo laa
weic naaiv nernh jiex nyei ziouv hnangv naaiv gorngv taux wuov deix douc waac mienh
yie oix zorqv yangh meuz bun ninh mbuo nyanc
 zorqv laengc mienh nyei wuom bun ninh mbuo hopv
 weic zuqc maiv gan longx tin hungh nyei sic yiem ye lu saa lem nyei douc waac mienh cuotv gormx deic bung
nernh jiex nyei ziouv  hnangv naaiv gorngv
maiv dungx muangx wuov deix douc waac mienh douc mbuox meih mbuo nyei waac
 ninh mbuo bun meih mbuo maaih lamh hnamv nyei jauv yaac kungx morngh nyei
 ninh mbuo gorngv hinc yaangh nyei sic yiem ninh mbuo ganh nyei hnyouv cuotv daaih
 maiv zeiz yiem ziouv  nyei nzuih cuotv
ninh mbuo zanc zanc gorngv mbuox mangc piex yie nyei waac wuov deix mienh  meih mbuo oix duqv longx
  ninh mbuo aengx mbuox yietc zungv ngaengc jienv ei ganh nyei hnyouv zoux nyei mienh
  meih mbuo maiv zuqc haaix nyungc ciouv nyei zeqc naanc
ninh mbuo haaix dauh souv jienv yiem ziouv nyei wuic mbu ndongx duqv buatc
 duqv haiz ninh nyei waac
 fai maaih haaix dauh longc hnyouv muangx yaac ei jienv ninh nyei waac zoux
mangc maah
 ziouv nyei ga qiex baetv cuotv hnangv domh nziaaux
 hnangv nziaaux zunc
 zungv niouv jienv yiem orqv mienh nyei m nqorngv gu nguaaic
ziouv nyei ga qiex maiv fiu taux ziux ninh nyei hnyouv dingc zoux nyei zoux ziangx nzengc
 taux nqa haav laai nyei hnoi nyieqc meih mbuo ziouc mengh baeqc toux aqv
yie maiv paaiv wuov deix douc waac mienh
 mv baac ninh mbuo ganh tiux mingh
 yie maiv duqv caux ninh mbuo gorngv
 mv baac ninh mbuo corc douc waac
se gorngv ninh mbuo duqv souv jienv yie nyei wuic
 ninh mbuo ziouc zunh yie nyei waac bun baeqc fingx muangx
 ninh mbuo zungv bun baeqc fingx huin nzuonx
 guangc nqoi ninh mbuo orqv nyei jauv
 caux ninh mbuo zoux nyei waaic sic
ziouv  gorngv
yie zoux nitv fatv nyei tin hungh yaac maiv zeiz yiem go nyei tin hungh fai
ziouv  gorngv
maaih haaix dauh haih bingx jienv mbueiz nyei dorngx weic bun yie mangc maiv buatc ninh fai
   ziouv  gorngv
yie maiv zeiz yiem buangv lungh buangv ndau fai
yie haiz wuov deix douc waac mienh dengv yie nyei mbuox douc jaav waac
 ninh mbuo gorngv
  yie mbeix buatc
 yie mbeix buatc mi aqv
douc gorngv baeqc nyei waac wuov deix douc waac mienh
 se ziux ninh mbuo ganh nyei hnyouv zuqc nduov wuov deix douc waac mienh
 oix maaih gorngv baeqc nyei waac yiem ninh mbuo nyei hnyouv ndongc haaix lauh
ninh mbuo hnamv daaih haih longc ninh mbuo gorqv mienh
 laanh gorngv mbuox laanh nyei mbeix
 nduov yie nyei baeqc fingx la kuqv yie nyei mbuox
 hnangv ninh mbuo nyei ong taaix la kuqv yie nyei mbuox mingh gan mbaa an zienh
bun mbeix mbeix nyei douc waac mienh gorngv ninh mbuo nyei mbeix
 mv baac haaix dauh duqv yie nyei waac
 bun ninh ziepc zuoqv nyei gorngv yie nyei waac
 mbiauh nqaauv maaih haaix nyungc haih beiv duqv taux mbiauh witv
 ziouv hnangv naaiv gorngv
ziouv gorngv
yie nyei waac se hnangv douz yaac hnangv mborqv la bieiv huv nyei hlieqv zueih maiv zeiz
ziouv gorngv
weic naaiv yie oix caux naaiv deix douc waac mienh doix dekc
 dongh ninh mbuo laanh zorqv laanh nyei waac dorngx yie nyei waac douc
ziouv gorngv
yie oix caux naaiv deix douc waac mienh doix dekc
 dongh longc ninh mbuo nyei nzuih gorngv
  naaiv se ziouv gorngv
ziouv gorngv
yie caux gorngv mbeix jaav nyei douc waac mienh doix dekc
 ninh mbuo gorngv naaiv deix mbeix longc ninh mbuo gorngv baeqc nyei waac caux bungx nyei waac maux dorh yie nyei baeqc fingx mingh dorngc jauv
 yie yaac maiv heuc
 maiv paaiv ninh mbuo zoux
 hnangv naaic ninh mbuo tengx maiv duqv yietc deix yie nyei baeqc fingx
 naaiv se ziouv gorngv nyei waac
haaix zanc maaih dauh naaiv deix baeqc fingx fai douc waac mienh fai sai mienh naaic meih
  ziouv  nyei waac hnangv haaix nor gorngv
  meih oix zuqc mbuox ninh mbuo
  meih mbuo se ndaam hniev nyei ga naaiv
 yie yaac oix zoi meih mbuo guangc
 ziouv hnangv naaiv gorngv
douc waac mienh fai sai mienh fai haaix dauh baeqc fingx gorngv
  ziouv ndaam hniev nyei ga naaiv  aeqv
 yie oix dingc wuov dauh mienh caux ninh nyei biauv zong mienh nyei zuiz
meih mbuo oix zuqc hnangv naaiv nor naaic
 gorqv mienh naaic gorqv mienh nyei juangc laangz mienh
 gorqv mienh naaic gorqv mienh nyei gorx youz
  ziouv  hnangv haaix nor dau
  fai  ziouv hnangv haaix nor gorngv
mv baac  ziouv ndaam hniev nyei ga naaiv meih mbuo maiv dungx aengx gorngv taux
  weic zuqc gorqv mienh ndaam hniev nyei ga naaiv se gorqv mienh ganh nyei waac
 meih mbuo yaac aaux ziangh jienv nyei tin hungh
 nernh jiex nyei ziouv
  yie mbuo nyei tin hungh
 nyei waac
meih mbuo oix zuqc hnangv naaiv nor naaic douc waac mienh
  ziouv  hnangv haaix nor dau meih
  fai  ziouv hnangv haaix nor gorngv
mv baac se gorngv meih mbuo gorngv
  ziouv ndaam hniev nyei ga naaiv
  ziouv gorngv
 laaix meih mbuo gorngv naaiv joux waac
 se gorngv  ziouv ndaam hniev nyei ga naaiv
  maiv gunv yie paaiv mienh mingh meih mbuo naaic gorngv
  meih mbuo maiv dungx gorngv
ziouv ndaam hniev nyei ga naaiv
weic naaiv yie ndongc haaix zungv oix zorqv meih mbuo bouh jiez daaih zoi guangc
 maiv bun yiem yie nyei nza hmien
 liemh meih mbuo
 liemh yie jiu bun meih mbuo yaac jiu bun meih mbuo nyei ong taaix nyei zingh
yie oix bun meih mbuo yietc liuz zuqc nqemh
 yietc liuz zuqc nyaiv
 zungv maiv haih la kuqv
