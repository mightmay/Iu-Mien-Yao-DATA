taux aa mbipc hlaax oix zuqc jiex ziouv
  meih mbuo nyei tin hungh
 nyei siex maengc zipv
 weic zuqc yiem aa mbipc hlaax lungh muonz zanc
 ziouv
  meih mbuo nyei tin hungh
 dorh meih mbuo cuotv i yipv deic bung
oix zuqc yiem ziouv
  oix ginv daaih liepc ninh ganh nyei mengh wuov norm dorngx
 longc dauh meih mbuo nyei ngongh guanh
 yungh guanh nyei saeng kuv ziec bun ziouv
 meih mbuo nyei tin hungh
 weic jiex siex maengc zipv
meih mbuo nyanc naaiv dauh saeng kuv nyei orv
 maiv dungx nyanc an bingv nyei njuov caux
 naaiv deix siec hnoi gu nyuoz oix zuqc nyanc maiv an bingv nyei njuov
 se heuc doh naanc njuov
 weic zuqc meih mbuo gaanv jienv biaux cuotv i yipv deic bung
 hnangv naaiv meih mbuo ziouc yietc seix jangx jienv meih mbuo cuotv i yipv deic bung nyei ziangh hoc
naaiv deix siec hnoi
 yiem meih mbuo nyei deic jaaix gu nyuoz
 maiv dungx bun haaix dauh maaih bingv
 daauh hnoi lungh maanz hmuangx ziec nyei orv
 maiv dungx liouh yietc deix taux lungh ndorm
maiv dungx yiem ziouv
  meih mbuo nyei tin hungh
 jiu bun meih mbuo nyei haaix norm mungv ziec siex maengc zipv nyei saeng kuv
kungx oix zuqc yiem ziouv
 meih mbuo nyei tin hungh
 oix ginv daaih weic liepc ninh ganh nyei mengh wuov norm dorngx ziec
 yiem wuov lungh maanz hmuangx
 mba hnoi ndortv nyei ziangh hoc
 se doix cuotv i yipv deic bung nyei ziangh hoc
 oix zuqc ziec weic siex maengc zipv nyei saeng kuv
oix zuqc yiem ziouv
  meih mbuo nyei tin hungh
 oix ginv daaih wuov norm dorngx zorqv wuov deix orv zoux zuoqc daaih nyanc
 da nyeic ndorm nziouv nyei
 gorqv mienh nzuonx gorqv mienh nyei ndopv liuh
juqv hnoi gu nyuoz oix zuqc nyanc maiv an bingv nyei njuov
 da cietv hnoi oix zuqc gapv zunv zoux leiz baaix zaangc ziouv
 meih mbuo nyei tin hungh
 yaac maiv dungx zoux haaix nyungc gong
meih mbuo oix zuqc yiem meih mbuo zorqv nzuqc limh njiec buoz gaatv mbiauh wuov hnoi funx buangv siec norm leiz baaix
ziouc jiex siou cun gaeng nyei zipv houc ziouv
  meih mbuo nyei tin hungh
 ziux ziouv  ceix fuqv bun meih mbuo
 oix zuqc ziux wuov cuotv fim fongc horc
meih mbuo ganh caux meih mbuo nyei naamh nyouz
 liemh meih mbuo nyei nouh gauv nouh beiz
 caux yiem meih mbuo nyei zingh nyei lewi mienh
 yiem meih mbuo mbu ndongx nyei ganh fingx mienh
 guh hanh fu jueiv caux auv guaav oix zuqc yiem ziouv
  meih mbuo nyei tin hungh
 oix ginv daaih weic liepc ninh ganh nyei mengh wuov norm dorngx
 yiem ziouv  nyei nza hmien njien youh orn lorqc
oix zuqc jangx jienv meih mbuo yiem i yipv deic bung zoux jiex nouh
 yaac oix zuqc longx longx nyei gan naaiv deix leiz latc
siou baac mbiauh hmeiv
 nyueih nzengc a ngunc biouv
 nqa haav oix zuqc jiex mbiorv liuh zipv siec hnoi
jiex naaiv norm zipv oix zuqc njien youh nauc nyitc
 meih mbuo caux meih mbuo nyei naamh nyouz
 meih mbuo nyei nouh gauv nouh beiz
 caux yiem meih mbuo nyei zingh nyei lewi mienh
 caux ganh fingx mienh
 caux guh hanh fu jueiv
 caux auv guaav
meih mbuo oix zuqc yiem ziouv  oix ginv daaih wuov norm dorngx jiex naaiv deix siec hnoi nyei zipv taaih ziouv
 weic zuqc ziouv
  meih mbuo nyei tin hungh
 oix ceix fuqv bun meih mbuo nyei gaeng zuangx longx yaac ceix fuqv meih mbuo nyei buoz zoux nyei nyungc nyungc gong
 meih mbuo ziouc njien youh orn lorqc aqv
meih mbuo nyei yietc zungv m jangc dorn yietc hnyangx buo nzunc oix zuqc mingh ziouv
  meih mbuo nyei tin hungh
 oix ginv daaih wuov norm dorngx
 yiem ziouv  nyei nza hmien
 se mingh jiex maiv an bingv nyei njuov nyei zipv
 siou cun gaeng zipv caux mbiorv liuh zipv
 haaix dauh mingh yiem ziouv  nyei nza hmien yaac maiv dungx kungx buoz baeqc zaux nyei mingh
gorqv mienh oix zuqc ziux gorqv mienh haih cuotv duqv nyei
 se ziux ziouv
  meih mbuo nyei tin hungh
 ceix fuqv bun meih mbuo nyei buonc
 dorh ga naaiv mingh fongc horc
meih mbuo oix zuqc yiem ziouv
  meih mbuo nyei tin hungh
 jiu bun meih mbuo nyei norm norm zingh
 ziux meih mbuo nyei fingx fingx mienh orn deix mienh zoux siemv zuiz jien caux gunv sic jien
 ninh mbuo ziouc haih baengh fim nyei siemv mienh
maiv dungx zoux waaic baengh fim nyei leiz
 yaac maiv dungx mangc haaix dauh nyei hmien
 maiv dungx nyanc nyaanh hmuangx weic zuqc nyaanh hmuangx bun bei leiz nyei mienh nyei m zing maengh
 yaac mbienv baengh fim mienh nyei waac
oix zuqc gan baengh fim nyei leiz
 kungx zoux baengh fim nyei hnangv
 meih mbuo cingx daaih duqv maengc ziangh yaac duqv nzipc ziouv
  meih mbuo nyei tin hungh
 ceix bun meih mbuo nyei deic bung
meih mbuo ceix ziouv
  meih mbuo nyei tin hungh nyei ziec dorngh
 yiem ziec dorngh ga hlen maiv dungx liepc aa se laa zienh nyeiz nyei fangx
yaac maiv dungx liepc zaangc zienh nyei la bieiv dongc
 se ziouv
  meih mbuo nyei tin hungh
 nzorng haic nyei ga naaiv
