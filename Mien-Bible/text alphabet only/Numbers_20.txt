yiem zih hlaax
 i saa laa en nyei zuangx mienh mingh taux sin deic bung huaang
 dingh jienv yiem kaa ndetc
 miliem yiem naaic guei seix yaac zangx jienv wuov
yiem wuov norm dorngx maiv maaih wuom bun zuangx baeqc fingx hopv
 ninh mbuo ziouc gapv zunv daaih guaix mose caux aalon
ninh mbuo caux mose nzaeng jaax gorngv
yie mbuo nyei gorx youz yiem ziouv nyei nza hmien daic wuov zanc
 feix duqv yie mbuo duqv caux jienv daic gauh longx
meih weic haaix diuc dorh ziouv nyei zuangx mienh daaih naaiv deic bung huaang weic bun yie mbuo caux yie mbuo nyei saeng kuv daic nzengc
meih weic haaix diuc dorh yie mbuo cuotv i yipv deic bung taux naaiv norm waaic haic nyei deic bung
 yiem naaiv maiv maaih mbiauh
 maiv maaih ngongh nyorx biouv
 maiv maaih a ngunc hmei
 maiv maaih ziqc liouh biouv
 liemh wuom yaac maiv maaih hopv
mose caux aalon leih nqoi zuangx mienh mingh taux wuic buangh ndopv liuh nyei gaengh ndaangc
 mbaapv njiec ndau
 ziouv nyei njang laangc hinc cuotv daaih bun ninh mbuo buatc
ziouv  gorngv mbuox mose
zorqv biaav mbiaac daaih
 meih caux meih nyei gorx
 aalon
 oix zuqc heuc zuangx mienh gapv zunv
 dorng jienv ninh mbuo mbuox wuov norm la bieiv cuotv wuom daaih
 wuom ziouc yiem la bieiv liouc cuotv daaih
 hnangv naaiv meih ziouc bun wuom yiem la bieiv cuotv daaih bun zuangx mienh caux ninh mbuo nyei saeng kuv duqv hopv
mose ziouc mingh zorqv yiem ziouv  nyei nza hmien wuov diuh biaav mbiaac daaih hnangv ziouv mbuox ninh zoux nor
mose caux aalon heuc zuangx baeqc fingx daaih zunv yiem wuov norm la bieiv nyei nza hmien
 mose ziouc gorngv mbuox ninh mbuo
meih mbuo hnyouv ngaengc nyei mienh muangx maah
 yie mbuo oix zuqc bun naaiv norm la bieiv cuotv wuom weic meih mbuo fai
mose ziouc sung buoz
 longc ninh nyei biaav mbiaac mborqv i biaav la bieiv
 wuom baetv cuotv camv haic
 zuangx mienh caux ninh mbuo nyei saeng kuv ziouc duqv hopv wuom aqv
mv baac ziouv gorngv mbuox mose caux aalon
weic zuqc meih mbuo sienx yie maiv taux daauh cingx maiv dorng jienv i saa laa en mienh taaih yie weih cing nzengc
 meih mbuo ziouc maiv duqv dorh naaiv deix zuangx mienh bieqc yie laengz ceix bun nyei deic bung
naaiv deix wuom ninh mbuo heuc me li mbaa weic zuqc yiem naaic i saa laa en mienh caux ziouv  nzaeng jaax
 yiem wuov norm dorngx
 ziouv yaac yiem ninh mbuo mbu ndongx biux mengh ninh cing nzengc
mose paaiv deix mienh yiem kaa ndetc zingh mingh lorz e ndom deic bung nyei hungh diex gorngv
meih nyei youz
 i saa laa en mienh
 hnangv naaiv gorngv
 meih hiuv duqv yie mbuo buangh jiex nyei kouv naanc
yie mbuo nyei ong taaix mingh i yipv deic bung yaac yiem wuov lauh nyei
 i yipv mienh zoux doqc yie mbuo caux yie mbuo nyei ong taaix
mv baac yie mbuo qaqv heuc ziouv
 tov ninh tengx
 ninh yaac haiz mi aqv
 ziouc paaiv dauh fin mienh dorh yie mbuo cuotv i yipv daaih
ih zanc yie mbuo yiem naaiv meih nyei gapv jaaix ga hlen
 kaa ndetc zingh
tov bun yie mbuo jiex meih nyei deic bung
 yie mbuo maiv yangh ndeic
 maiv yangh a ngunc huingx jiex
 yaac maiv hopv haaix norm wuom kuotv nyei wuom
 yie mbuo kungx yangh hungh diex nyei domh jauv mingh hnangv
 maiv mingh zaaix yaac maiv mingh mbiaauc taux jiex jomc meih nyei gapv jaaix
mv baac e ndom hungh dau
yie mbuo maiv bun meih mbuo yangh yie mbuo nyei deic bung jiex
 se gorngv meih mbuo ngaengc jienv jiex nor
 yie mbuo ziouc cuotv mingh longc nzuqc ndaauv caux meih mbuo mborqv jaax
i saa laa en mienh dau
yie mbuo kungx gan domh jauv mingh
 se gorngv yie mbuo fai yie mbuo nyei saeng kuv hopv meih mbuo nyei wuom
 yie mbuo ziouc cuotv nyaanh maaiz bun
 yie mbuo kungx tov yangh jauv jiex hnangv
 ganh nyungc maiv tov aqv
hungh diex aengx dau
yie mbuo hnangv haaix yaac maiv bun meih mbuo jiex
 e ndom mienh nyei jun baeng camv
 nyei ziouc cuotv daaih oix mborqv ninh mbuo
laaix e ndom mienh maiv bun ninh mbuo yangh deic bung jiex
 i saa laa en mienh ziouc daaux sin yangh ganh diuh jauv mingh aqv
zuangx i saa laa en mienh yiem kaa ndetc zingh cuotv jauv mingh taux ho aa mbong
yiem nitv e ndom deic bung
 ho aa mbong wuov
 ziouv  mbuox mose caux aalon
aalon oix zuqc guei seix
 ninh maiv duqv bieqc yie jiu bun i saa laa en mienh wuov norm deic bung
 weic zuqc yiem me li mbaa wuom meih mbuo i dauh ngaengc jienv yie mbuox nyei waac
oix zuqc dorh aalon caux ninh nyei dorn
 e le aa saa
 faaux ho aa mbong
aengx jaiv aalon nyei zoux sai lui daaih tengx ninh nyei dorn
 e le aa saa
 zuqv jienv
 aalon ziouc yiem wuov daic
 guei seix mi aqv
mose ei jienv ziouv nyei waac zoux
 ninh mbuo buo dauh dorng jienv zuangx mienh faaux ho aa mbong
mose jaiv aalon nyei zoux sai lui bun aalon nyei dorn
 e le aa saa
 zuqv jienv
 aalon ziouc yiem wuov mbong ningv guei seix mi aqv
 mose caux e le aa saa ziouc yiem mbong njiec daaih
zuangx mienh hiuv duqv aalon daic mi aqv
 i saa laa en mienh nyei zuangx baeqc fingx ziouc weic ninh nzauh nyiemv faah ziepc hnoi
