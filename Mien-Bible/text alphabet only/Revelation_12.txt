aengx maaih nyungc mbuoqc horngh nyei domh jangx hoc yiem wuov lungh hinc cuotv daaih
 maaih dauh m sieqv dorn
 ninh nyei zorng zuqv se mba hnoi
 hlaax yiem ninh nyei zaux ndiev
 m nqorngv yaac ndongx jienv ziepc nyeic norm hleix zoux ningv
wuov dauh m sieqv dorn maaih jienv sin
 ndutv sin nyei ziangh hoc taux
 ninh mun duqv kouv haic ziouc heuc
yiem wuov lungh aengx maaih nyungc jangx hoc cuotv
 maaih diuh domh jung hungh siqv
 maaih siec norm m nqorngv
 ziepc norm jorng
 norm norm m nqorngv ndongx jienv ningv
jung hungh nyei dueiv puotv yiem lungh nyei hleix buo gouv nyei yietc gouv ndortv njiec ndau
 ninh souv jienv wuov dauh m sieqv dorn nyei nza hmien zuov gu nguaaz yietv ndortv ndau ziouc oix nyanc gu nguaaz
wuov dauh m sieqv dorn ziouc yungz duqv dauh dorn
 dongh oix longc hlieqv biaav gunv maanc guoqv wuov dauh
 mv baac maaih dauh daaih caangv naaiv dauh dorn dorh mingh taux tin hungh yaac taux tin hungh nyei weic mi aqv
wuov dauh m sieqv dorn ziouc biaux mingh wuov deic bung huaang
 taux tin hungh liuc leiz ziangx bun ninh yiem nyei dorngx
 tin hungh ziouc goux ninh yietc cin nyic baeqv luoqc ziepc hnoi
wuov zanc yiem wuov tin dorngh maaih mborqv jaax nyei sic cuotv
 mi kaa en caux ninh nyei fin mienh caux wuov diuh jung hungh mborqv jaax
 jung hungh caux ninh nyei fin mienh mborqv jaax
mv baac zuqc suei mi aqv
 tin dorngh ziouc maiv maaih ninh mbuo yiem nyei dorngx aqv
naaiv diuh domh jung hungh zuqc zoi njiec
 ninh se dongh loz hnoi wuov diuh naang
 mbuox heuc mienv nyei hungh yaac heuc saadaan
 dongh nduov lungh ndiev maanc mienh wuov diuh naang
 ninh caux ninh nyei zuangx fin mienh zuqc zoi njiec taux ndau
yie aengx haiz qiex mbui yiem wuov tin dorngh gorngv
ih zanc tin hungh njoux ninh nyei mienh mi aqv
 ih zanc tin hungh longc ninh nyei lingc zoux hungh gunv baamh gen
 ninh nyei giduc yaac duqv longc ninh nyei lingc gunv lungh ndiev
 weic zuqc yiem tin hungh nyei nza hmien ziangh hnoi ziangh muonz gox mbuo nyei gorx youz wuov dauh
 zuqc zoi njiec mi aqv
mbuo nyei gorx youz longc wuov dauh ba gi yungh dorn nyei nziaamv yaac longc ninh mbuo zoux zorng zengx nyei waac hingh jiex gox ninh mbuo wuov dauh
 ninh mbuo maiv korv fiqv ninh mbuo nyei maengc
 zungv nyunc siev ninh mbuo nyei maengc daic
lungh caux meih mbuo yiem lungh nyei yietc zungv oix zuqc njien youh orn lorqc
 mv baac ndau caux koiv oix zuqc kouv aqv
 weic zuqc mienv nyei hungh njiec taux meih mbuo naaic
 ninh gengh
 qiex jiez jienv weic zuqc hiuv duqv ninh nyei ziangh hoc maiv ndaauv aqv
jung hungh buatc ninh zuqc zoi njiec taux baamh gen mi aqv
 ninh ziouc zunc yungz gu nguaaz dorn wuov dauh m sieqv dorn
mv baac wuov dauh m sieqv dorn duqv zipv i kuaaiv hlo haic nyei domh jaangv nyei ndaatv weic ndaix mingh deic bung huaang
 taux ninh nyei dorngx
 yiem wuov tin hungh oix goux jienv buo hnyangx bienx
 maiv bun wuov diuh naang hoic ninh
naang ziouc piuv wuom cuotv ninh nyei nzuih baengx
 hnangv diuh ndaaih nor
 zunc jienv wuov dauh m sieqv dorn
 oix guaatv ninh mingh mi aqv
mv baac ndau tengx wuov dauh m sieqv dorn
 ndau ziouc morngx nqoi nzuih naqv nzengc yiem jung hungh nyei nzuih baengx cuotv nyei wuom
jung hungh qiex jiez
 haic wuov dauh m sieqv dorn
 ziouc mingh caux m sieqv dorn zengc njiec nyei zeiv fun mborqv jaax
 naaiv deix zeiv fun se ei jienv tin hungh nyei lingc zoux
 yaac sienx wuonv yesu zoux nyei zorng zengx
naaiv diuh jung hungh ziouc souv jienv koiv hlen nyei saa ziou ndau
