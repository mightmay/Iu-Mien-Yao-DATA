o i saa laa en mienh aac
 ih zanc yie njaaux meih mbuo naaiv deix leiz latc caux leiz meih mbuo oix zuqc muangx longx yaac ei jienv zoux
 weic bun meih mbuo duqv ziangh jienv yaac duqv bieqc mingh yiem ziouv
 meih mbuo nyei ong taaix nyei tin hungh
 jiu bun meih mbuo nyei deic bung
naaiv deix hatc nyei waac maiv dungx tipv bieqc yaac maiv dungx zorqv cuotv yietc deix
 meih mbuo oix zuqc ei jienv yie mbuox meih mbuo naaiv deix leiz latc
 se ziouv
  meih mbuo nyei tin hungh
 nyei leiz latc
meih mbuo ganh nyei m zing buatc jienv ziouv yiem mbaa an be o zoux nyei sic
  ziouv
  meih mbuo nyei tin hungh
 zorqv yiem meih mbuo gu nyuoz gan be o mbong nyei mbaa an zienh wuov deix mienh mietc nzengc
mv baac meih mbuo ziepc zuoqv nyei gan ziouv
  meih mbuo nyei tin hungh
 nyei mienh
 duqv ziangh jienv taux ih hnoi
mangc maah
 yie ziux ziouv
 yie nyei tin hungh
 paaiv nyei waac zorqv leiz latc caux leiz njaaux meih mbuo
 meih mbuo bieqc mingh yiem jienv ziouv
  meih mbuo nyei tin hungh
 jiu bun nyei deic bung
 oix zuqc ei jienv zoux
oix zuqc gan longx naaiv deix leiz
 hnangv naaiv zoux ziouc bun maanc fingx hiuv duqv meih mbuo maaih cong mengh yaac maaih hnyouv zoih
 ninh mbuo haiz gorngv taux naaiv deix leiz latc ninh mbuo ziouc gorngv
naaiv fingx hlo nyei fingx se maaih cong mengh
 maaih wuonh zaang nyei mienh
maiv gunv ndongc haaix hlo nyei fingx
 maiv maaih haaix fingx maaih ninh mbuo nyei zienh yiem nitv fatv ninh mbuo
 hnangv mbuo tov ziouv  nyei ziangh hoc maaih ziouv
  mbuo nyei tin hungh
 yiem nitv fatv mbuo
maiv maaih haaix guoqv mienh ndongc naaiv fingx hlo
 maaih baengh fim nyei leiz latc caux leiz hnangv ih hnoi yie njaaux meih mbuo nyei nor
meih mbuo oix zuqc faix fim
 mbungh longx ganh
 nzauh heix meih mbuo haih la kuqv ganh nyei m zing buatc jiex nyei sic
 yietc seix oix zuqc jangx jienv yaac zunh mbuox meih mbuo nyei fu jueiv fun faqv
oix zuqc bun ninh mbuo hiuv duqv meih mbuo yiem holepv mbong souv jienv ziouv
 meih mbuo nyei tin hungh
 nyei nza hmien wuov hnoi
 ziouv  gorngv mbuox yie
oix zuqc mbuox zuangx mienh gapv zunv yiem yie nyei nza hmien
 yie oix ninh mbuo muangx haiz yie nyei waac weic bun ninh mbuo ziangh seix zaangc nyei hnoi nyieqc haih hoqc hiuv taaih yie
 yaac njaaux ninh mbuo nyei fu jueiv hnangv naaiv nor zoux
meih mbuo ziouc mingh fatv
 souv jienv mbong juoqv
 maaih douz yiem mbong cuotv faaux taux gu nguaaic lungh
 maaih douz sioux jieqv om jienv mapv maengh mapv hmuangx nyei
ziouv  yiem wuov douz gu nyuoz caux meih mbuo gorngv waac
 meih mbuo haiz gorngv waac mv baac maiv buatc haaix nyungc mou zeiv
 kungx haiz gorngv waac nyei qiex hnangv
ziouv  gorngv ninh caux meih mbuo liepc jiez nyei ngaengc waac
 dongh ninh oix meih mbuo gan nyei ngaengc waac
 se wuov deix ziepc diuh leiz latc
 ninh yaac fiev jienv yiem i kuaaiv la bieiv benv
wuov zanc ziouv  mbuox yie njaaux meih mbuo hiuv duqv meih mbuo jiex wuov ngaanc yiem jienv meih mbuo oix duqv nyei deic bung oix zuqc gan nyei leiz latc caux leiz
yiem holepv mbong
 ziouv  yiem douz caux meih mbuo gorngv waac wuov zanc meih mbuo maiv duqv buatc haaix nyungc mou zeiv
 weic naaiv oix zuqc faix fim
 mbungh longx ganh
nziex meih mbuo haih zoux waaic sic ziouc weic meih mbuo ganh zoux haaix nyungc nyei miuc fangx
 maiv gunv m jangc fai m sieqv nyei fangx
fai yiem ndau beih nyei saeng kuv
 fai yiem ndaamv lungh nyei norqc
fai nyorng ndau nyei ga naaiv
 fai yiem ndau ndiev nyei wuom nyei mbiauz nyei fangx
oix zuqc mbungh longx
 nziex meih mbuo cau hmien mangc lungh buatc mba hnoi caux hlaax caux hleix
 caux yiem lungh nyei yietc zungv ga naaiv
 ziouc zuqc nduov mingh zaangc yaac fu sux
 naaiv deix ga naaiv
 ziouv
 meih mbuo nyei tin hungh
 bun nqoi lungh ndiev maanc fingx
mv baac meih mbuo aeqv
 ziouv  dorh meih mbuo cuotv i yipv deic bung hnangv yiem hlieqv louh nyei douz cuotv daaih
 ninh dorh meih mbuo cuotv weic benx ninh nyei baeqc fingx hnangv ih zanc nor
laaix meih mbuo
 ziouv  qiex jiez yie
 ziouc houv jienv maiv bun yie jiex wuov ngaanc ziqc jor ndaen ndaaih
 yie yaac maiv duqv bieqc wuov norm longx haic nyei deic bung
 dongh ziouv
  meih mbuo nyei tin hungh
 jiu bun benx meih mbuo nzipc nyei buonc deic bung
yie oix zuqc yiem naaiv norm deic bung daic
 maiv duqv jiex jor ndaen ndaaih
 mv baac meih mbuo zungv oix jiex mingh nzipc wuov norm longx haic nyei deic bung
oix zuqc mbungh longx
 maiv dungx la kuqv ziouv
  meih mbuo nyei tin hungh
 caux meih mbuo liepc jiex nyei ngaengc waac
 ziux ziouv
  meih mbuo nyei tin hungh
 hatc meih mbuo
 maiv dungx longc haaix nyungc nyei mou zeiv zoux miuc fangx
weic zuqc ziouv
  meih mbuo nyei tin hungh
 se hnangv henv haic nyei douz
 haih mietc nzengc yietc zungv
 yaac nzaeng jienv meih mbuo
se gorngv meih mbuo yiem wuov norm deic bung lauh
 maaih fu jueiv fun faqv
 nqa haav meih mbuo baamz zuiz zoux haaix nyungc mou zeiv nyei miuc fangx
 ziux ziouv
  meih mbuo nyei tin hungh mangc
 se benx waaic sic
 meih mbuo ziouc cuoqv ninh qiex jiez
ih hnoi yie heuc lungh caux ndau tengx meih mbuo zoux zorng zengx
 se gorngv meih mbuo hnangv naaiv nor zoux
 meih mbuo ziouc yiem jienv dongh meih mbuo ih zanc oix bieqc mingh yiem nyei deic bung
 siepv siepv nyei zuqc mietc
 meih mbuo maiv duqv yiem wuov norm deic bung lauh
 zungv zuqc mietc nzengc
ziouv  oix bun meih mbuo nzaanx mingh yiem maanc fingx gu nyuoz
 zuqc ziouv  zunc mingh caux ganh fingx yiem duqv maengc cuotv nyei mienh yaac zoqc nyei
yiem wuov meih mbuo ziouc buoqc zaangc mienh nyei buoz zoux daaih nyei zienh
 se longc ndiangx
 longc la bieiv zoux daaih yaac mangc maiv buatc
 muangx maiv haiz
 maiv haih nyanc
 maiv haih hnomv nziaau nyei miuc fangx
yiem wuov meih mbuo oix lorz ziouv
  meih mbuo nyei tin hungh
 se gorngv longc nzengc hnyouv
 longc nzengc za eix lorz ninh
 ziouc lorz duqv buatc aqv
meih mbuo zuqc kouv
 zuqc buangh naaiv deix yietc zungv sic nyei ziangh hoc
 nqa haav hingv meih mbuo ziouc nzuonx daaih lorz ziouv
  meih mbuo nyei tin hungh
 muangx ninh nyei waac
weic zuqc ziouv
  meih mbuo nyei tin hungh
 korv lienh mienh
 ninh zungv maiv guangc meih mbuo
 maiv mietc meih mbuo
 ninh yaac maiv la kuqv ninh houv jienv caux meih mbuo nyei ong taaix laengz jiex nyei ngaengc waac
ih zanc naaic gaax taux zinh ndaangc nyei hnoi nyieqc
 se meih mbuo maiv gaengh cuotv seix nyei hnoi nyieqc
 dongh tin hungh zeix lungh zeix ndau taux ih zanc nyei ziangh hoc
 yiem naaiv bung lungh gorn taux wuov bung lungh gorn oix zuqc naaic gaax
 maaih haaix nyungc domh sic cuotv jiex ndongc naaiv deix sic hlo
 fai maaih haaix dauh haiz jiex naaiv deix sic fai
maaih haaix fingx mienh haiz tin hungh yiem douz gu nyuoz gorngv waac hnangv meih mbuo haiz nyei nor
 corc duqv ziangh jienv
fai maaih haaix dauh zienh seix gaax haih zorqv yietc fingx mienh yiem ganh fingx mienh mbu ndongx cuotv daaih benx ninh ganh nyei baeqc fingx hnangv ziouv
 meih mbuo nyei tin hungh
 yiem i yipv dorng jienv meih mbuo nyei nza hmien zoux nor
 ninh longc seix hnyouv nyei sic
 yaac longc jangx hoc
 longc mbuoqc horngh nyei sic
 longc mborqv jaax nyei sic
 sung cuotv henv haic nyei buoz
 longc domh qaqv caux gamh nziex haic nyei sic
naaiv deix sic ninh bun meih mbuo buatc weic biux mengh ziouv  se tin hungh
 cuotv liuz ninh maiv maaih ganh dauh
ninh yiem lungh bun meih mbuo muangx haiz ninh nyei qiex weic oix mborqv njaaux meih mbuo
 yiem ndau beih ninh bun meih mbuo mangc buatc ninh nyei domh douz yaac muangx haiz ninh yiem douz gu nyuoz caux meih mbuo gorngv waac
weic ninh hnamv meih mbuo nyei ong taaix yaac ginv ninh mbuo nqa haav hingv nyei zeiv fun
 ninh ganh caux ninh nyei domh qaqv dorh meih mbuo cuotv i yipv deic bung
yaac zunc gauh hlo gauh henv meih mbuo wuov deix fingx cuotv meih mbuo nyei wuov ndaangc maengx
 ninh dorh meih mbuo bieqc ninh mbuo nyei deic bung
 aengx zorqv ninh mbuo nyei deic bung jiu bun meih mbuo nzipc benx meih mbuo nyei buonc
 hnangv ih jaax hnoi nor
hnangv naaic
 ih hnoi meih mbuo oix zuqc hiuv yaac oix zuqc jangx jienv
 yiem gu nguaaic lungh yaac yiem ga ndiev ndau
 ziouv  se dongh tin hungh
 cuotv liuz ninh
 maiv maaih ganh dauh tin hungh
oix zuqc muangx ninh nyei leiz latc caux lingc
 dongh ih hnoi yie mbuox meih mbuo nyei leiz
 weic bun meih mbuo caux meih mbuo nqa haav hingv nyei zeiv fun haih duqv longx yaac yiem ziouv
 meih mbuo nyei tin hungh
 jiu bun meih mbuo weic yietc liuz nyei deic bung
 duqv ziangh ndaauv
nqa haav mose dingc ziangx buo norm zingh yiem jor ndaen ndaaih nyei dong bung maengx
weic bun caqv bouc daix mienh nyei mienh
 maiv zeiz maaih win jiez hnyouv daix nyei mienh
 haih biaux mingh bingx
 biaux mingh yiem naaiv deix zingh haaix norm yaac duqv
 ziouc njoux ninh nyei maengc
naaiv deix zingh se
 weic lu mben mienh maaih yiem deic bung huaang lamh hlang dorngx nyei ndau baengh nyei mbese zingh
 weic gaatc mienh maaih yiem gi le aatc deic nyei laamotv zingh
 weic maa natv se mienh maaih yiem mbaasaan deic nyei golaan zingh
mose zorqv naaiv deix leiz latc jiu bun i saa laa en mienh
i saa laa en mienh cuotv i yipv deic bung
 nqa haav mose zorqv naaiv deix njaaux nyei waac
 caux leiz latc caux leiz
 jiu bun ninh mbuo
wuov zanc ninh mbuo yiem jor ndaen ndaaih dong bung maengx
 mbetc be o doix ngaanc nyei horngz
 se yiem hetv mbon zingh
 aa mo lai mienh nyei si honx hungh nyei deic bung
 naaiv dauh si honx hungh dongh mose caux i saa laa en mienh cuotv i yipv nqa haav mborqv hingh wuov dauh
ninh mbuo caangv ninh nyei deic bung caux jienv okc hungh nyei deic bung
 mbaasaan
 se yiem jor ndaen ndaaih dong bung maengx
 aa mo lai mienh nyei i dauh hungh nyei deic bung
ninh mbuo nyei deic bung yiem aannon horngz ga hlen nyei aa lo e zingh mingh taux si li orn mbong
 se dongh hemon mbong
liemh jor ndaen ndaaih dong bung nyei aa laa mbaa deic taux aa laa mbaa koiv
 aengx taux bitc gaa mbong juoqv
