yiem kaa naa an deic bung maaih domh huaang domh ngorc kouv haic
yaakopv nyei hmuangv doic nyanc nzengc mingh i yipv deic bung maaiz daaih nyei mbiauh mi aqv
 yaakopv ziouc gorngv mbuox ninh nyei dorn
meih mbuo oix zuqc aengx mingh maaiz deix mbiauh maah
yu ndaa gorngv mbuox ninh nyei die
wuov laanh mienh gorngv hniev nyei mbuox yie mbuo
 se gorngv yie mbuo maiv dorh yie mbuo nyei youz laai caux jienv mingh nor
 yie mbuo liemh maiv duqv buatc ninh nyei hmien
se gorngv die bun youz laai caux yie mbuo mingh
 yie mbuo ziouc mingh tengx die maaiz mbiauh
mv baac se gorngv maiv bun youz laai caux yie mbuo mingh
 yie mbuo maiv haih mingh aqv
 weic zuqc wuov laanh mienh mbuox yie mbuo
  meih mbuo maiv dorh youz laai daaih nor
 meih mbuo liemh maiv duqv buatc yie nyei hmien
i saa laa en gorngv
meih mbuo zoux haaix nyungc hoic yie ndongc naaiv kouv
 weic haaix diuc mbuox wuov laanh mienh meih mbuo aengx maaih dauh youz
ninh nyei dorn mbuo dau
wuov laanh mienh naaic muonc taux yie mbuo caux yie mbuo nyei hmuangv doic
 ninh naaic gaax
  meih mbuo nyei die corc yiem nyei fai
 aengx maaih youz nyei
  yie mbuo kungx ziux ninh naaic nyei waac dau hnangv
 yie mbuo fungc hiuv duqv ninh oix gorngv
  oix zuqc dorh youz laai daaih
yu ndaa gorngv mbuox ninh nyei die
 i saa laa en
tov bun wuov dauh dorn caux yie mingh maah
 yie mbuo ziouc cuotv jauv mingh aqv
 die caux yie mbuo caux yie mbuo nyei fu jueiv yaac maiv zuqc ngorc daic
yie longc yie ganh nyei maengc zoux ndaam daauh
 die heuc yie ganh beu naaiv dauh dorn duqv nyei
 se gorngv yie maiv dorh ninh nzuonx taux meih naaiv
 yie laengz yietc seix ndaam dorng
se gorngv maiv hnangv naaiv zuov lauh
 yie mbuo zungv mingh duqv i nzunc nzuonx daaih aqv
i saa laa en gorngv mbuox ninh nyei dorn mbuo
se gorngv za gengh oix zuqc dorh ninh mingh nor
 meih mbuo oix zuqc hnangv naaiv nor zoux
 oix zuqc dorh deix naaiv norm deic bung gauh longx jiex nyei ga naaiv mingh zoux zingh nyeic bun wuov laanh mienh
 zorqv deix ndiangx zung ndaang caux deix mueiz dorngh
 ndie ndaang
 mu yorc caux nyungc biouv nganh ndaang caux an man biouv
 dapv jienv ga naaiv dorh mingh
meih mbuo yaac oix zuqc dorh nyaanh gauh camv mingh ndaangc wuov nzunc i gouv
 oix zuqc dorh dongh yiem mbuoqc wuov deix nyaanh tuix nzuonx
 nziex ninh mbuo dapv dorngc mv bei
gunv dorh jienv meih mbuo nyei youz mingh lorz wuov laanh mienh
tov nernh jiex nyei tin hungh bun meih mbuo yiem wuov laanh mienh nyei nza hmien duqv ninh korv lienh meih mbuo
 bun meih mbuo duqv mben yaa min caux si me on dorh nzuonx
 yie ganh aeqv
 maiv gunv oix zuqc guangc yie nyei fu jueiv yaac cinh ninh aqv
ninh mbuo muoz doic ziouc cuotv jauv mingh i yipv deic bung
 aengx dorh jienv zingh nyeic caux nyaanh gauh camv mingh ndaangc wuov nzunc nyei i gouv
 yaac dorh jienv mben yaa min mingh
 mingh taux i yipv deic bung
 ninh mbuo bieqc mingh lorz yosepv
yosepv buatc mben yaa min caux jienv daaih ziouc mbuox goux ninh nyei biauv nyei domh bou
dorh naaiv deix mienh mingh yie nyei biauv
 oix zuqc daix dauh saeng kuv mbenc daaih nyanc weic zuqc naaiv deix mienh oix zuqc caux yie nyanc lungh aanx
wuov dauh bou ei jienv yosepv nyei waac zoux
 dorh jienv wuov deix muoz doic mingh yosepv nyei biauv
bou dorh jienv ninh mbuo bieqc yosepv nyei biauv wuov zanc
 ninh mbuo gamh nziex haic
 yiem hnyouv hnamv
ninh dorh yie mbuo daaih naaiv se laaix daauh nzunc dapv jienv yie mbuo nyei mbuoqc nzuih wuov deix nyaanh
 ih zanc ninh mbuo oix lorz sic bun yie mbuo
 zorqv yie mbuo zoux nouh
 aengx zorqv yie mbuo nyei lorh mv bei
taux gaengh ndaangc ninh mbuo ziouc gorngv mbuox goux yosepv nyei biauv wuov dauh domh bou
domh gorx aac
 yie mbuo tov mbuox joux waac meih oc
 yie mbuo daaih maaiz daauh nzunc mbiauh
nzuonx maengx
 taux yie mbuo hitv nyei dorngx
 yie mbuo koi mbuoqc buatc gorqv mienh maaiz mbiauh nyei nyaanh yietc zungv yiem gorqv mienh nyei mbuoqc nzuih
 nyaanh nyei hniev daauh yaac fih hnangv nyei
 naaiv deix yietc zungv nyaanh yie mbuo aengx dorh jienv daaih tuix nzuonx
yie mbuo ganh ca lengc dorh jienv nyaanh daaih maaiz mbiauh
 zinh ndaangc wuov nzunc nyei nyaanh
 maiv hiuv duqv haaix dauh dapv yie mbuo nyei mbuoqc gu nyuoz
wuov dauh bou dau
maiv dungx nzauh
 maiv dungx gamh nziex
 daaix meih mbuo nyei tin hungh
 meih mbuo nyei die nyei tin hungh
 zorqv naaiv deix nyaanh dapv mbuoqc bun meih mbuo
 meih mbuo maaiz daauh nzunc mbiauh nyei nyaanh yie duqv siou mi aqv
 gorngv liuz
 ninh aengx dorh si me on daaih
wuov dauh bou dorh wuov deix muoz doic bieqc biauv lorz wuom bun ninh mbuo nzaaux zaux yaac lorz miev bun ninh mbuo nyei lorh nyanc
wuov deix muoz doic mbenc ziangx ninh mbuo nyei zingh nyeic zuov jienv yosepv nzuonx
 weic zuqc ninh mbuo hiuv duqv ninh mbuo oix zuqc caux ninh yiem wuov nyanc lungh aanx
yosepv taux biauv
 ninh mbuo zorqv ninh mbuo dorh daaih nyei zingh nyeic yiem wuov biauv bun yosepv
 yaac puoqv taux ndau baaix
yosepv naaic ninh mbuo
meih mbuo yiem longx nyei saah
 aengx naaic ninh mbuo
zinh ndaangc meih mbuo gorngv meih mbuo nyei die gox haic aqv
 ninh corc yiem nyei fai
 ninh longx nyei saah
ninh mbuo dau
meih nyei bou
 yie mbuo nyei die
 yiem longx nyei
 ninh mbuo aengx ndoqv njiec baaix
yosepv buatc caux ninh juangc maa wuov dauh youz
 mben yaa min
 ninh ziouc naaic
zinh ndaangc meih mbuo gorngv mbuox yie
 meih mbuo maaih dauh youz laai
 dongh naaiv dauh saah
 dorn aac
 tov tin hungh ceix en bun meih
gorngv liuz
 yosepv oix zuqc biaux
 ninh haiz hnamv
 haic ninh nyei youz
 nyienz maiv jienv wuom mueic
 ziouc bieqc wuov biauv gen nyiemv
nzaaux liuz hmien
 ninh cuotv daaih nyienz jienv wuom mueic
 aengx heuc ninh nyei bou mbenc hnaangx
bou weic yosepv ganh mbenc norm dieh
 weic wuov deix muoz doic aengx ganh mbenc norm dieh
 aengx maaih caux yosepv nyanc hnaangx wuov deix i yipv mienh ganh ca lengc mbenc norm dieh
 weic zuqc i yipv mienh haiz maiv kuh caux hipv lu mienh juangc dieh nyanc hnaangx
yosepv bun zuangx muoz doic zueiz jienv hmien huin mingh yosepv nyei dieh wuov bung
 yaac ziux ninh mbuo nyei hnyangx jeiv zueiz mbaih yiem dorn hlo mbaih mingh taux dorn faix
 ninh mbuo ganh buatc hnangv naaiv nor zueiz jienv
 ninh mbuo mbuoqc horngh haic
 laanh mangc laanh
ninh mbuo nyanc nyei ga naaiv
 bou yiem yosepv nyei dieh zorqv daaih bun ninh mbuo
 mv baac mben yaa min duqv camv biaa gouv
 ninh mbuo caux yosepv njien youh nyei nyanc
 njien youh nyei hopv
