hungh diex ziouc heuc yu ndaa caux ye lu saa lem nyei zuangx mienh gox daaih zunv
ninh caux yu ndaa nyei zuangx mienh
 ye lu saa lem nyei baeqc fingx
 caux sai mienh caux douc waac mienh
 yietc zungv baeqc fingx hlo hlo faix faix ziouc mingh taux zaangc ziouv  nyei biauv
 ninh ziouc doqc yiem zaangc ziouv  nyei biauv zorqv cuotv daaih nyei laengz ngaengc waac sou bun zuangx mienh muangx
hungh diex souv jienv ndiouh ga hlen
 yiem ziouv  nyei nza hmien liepc ngaengc waac gorngv ninh oix longc nzengc hnyouv
 longc nzengc za eix gan ziouv
  yaac ei jienv ninh hatc nyei waac caux ninh nyei lingc caux leiz latc
 ninh ziouc laengz ei jienv naaiv njunc sou fiev nyei ngaengc waac
 zuangx baeqc fingx yaac laengz ei jienv naaiv deix ngaengc waac zoux
hungh diex paaiv hin ki yaa domh sai mienh caux borng buoz nyei sai mienh caux zuov zaangc ziouv  nyei biauv nyei mienh zorqv yiem zaangc ziouv  nyei biauv longc baaix mbaa an zienh caux aa se laa zienh nyeiz caux yiem lungh zaangc nyei nyungc nyungc nyei yietc zungv ga naaiv
 bienh cuotv daaih
 ninh yiem ye lu saa lem zingh ga nyiec
 kitc lon horngz ga hlen
 buov nzengc aengx dorh saaiv mingh taux mbetc en guangc
yo si yaa hungh zorqv guangc yu ndaa nyei hungh liepc daaih zaangc nyiec nyei zienh wuov deix sai mienh
 se yiem yu ndaa nyei mungv caux ye lu saa lem huing nzuonx yiem hlang zaangc zienh nyei dorngx buov hung bun mbaa an zienh caux mba hnoi caux hlaax caux hleix caux lungh zaangc nyei nyungc nyungc ga naaiv
ninh yaac zorqv nqoi yiem zaangc ziouv  nyei biauv wuov norm aa se laa zienh nyeiz nyei fangx
 dorh cuotv ye lu saa lem zingh mingh taux kitc lon horngz
 yiem wuov buov
 ninh mborqv muonc benx saaiv aengx haaz njiec pou tong mienh nyei zouv
ninh aengx caeqv yiem zaangc ziouv  nyei biauv weic zaangc zienh maaic buonv sin nyei m jangc dorn yiem nyei dorngx
 se dongh m sieqv dorn ndatv ndie zorng aa se laa zienh nyeiz wuov norm dorngx
yo si yaa dorh yiem yu ndaa nyei norm norm mungv nyei sai mienh daaih taux ye lu saa lem yaac zoux bun yiem ge mbaa taux mbe e qe mbaa
 yiem hlang zaangc zienh nyei norm norm dorngx
 se wuov deix sai mienh buov hung nyei dorngx
 maaih uix
 ninh yaac caeqv waaic zingh ga hlen zaangc zienh nyei dorngx
 se yiem zingh ziouv
 yo su waa
 nyei gaengh ndaangc
 bieqc zingh gaengh nyei zaaix maengx
maiv gunv yiem hlang zaangc zienh nyei dorngx daaih wuov deix sai mienh maiv duqv yiem ye lu saa lem
 ziouv  nyei ziec dorngh fu sux
 ninh mbuo duqv yiem ninh mbuo sai mienh doic mbu ndongx juangc nyanc maiv an bingv nyei njuov
ninh zoux bun tofetv maaih uix
 se yiem mben hinnom horngz zaangc nyiec nyei zienh nyei dorngx
 weic maiv bun mienh haih zorqv ninh mbuo nyei naamh nyouz longc douz buov ziec fongc horc bun molekv zienh
ninh zorqv nqoi yiem zaangc ziouv  nyei biauv nyei gaengh ndaangc nyei maaz
 dongh yu ndaa deic nyei zuangx hungh fungx weic longc zaangc mba hnoi nyei maaz
 ninh mbuo yiem laatc gu nyuoz nitv dauh jien
 mbuox heuc naatan melekv
 yiem wuov qongx
 yo si yaa yaac zorqv zaangc mba hnoi nyei maaz cie buov guangc
ninh yaac caeqv njiec yu ndaa nyei zuangx hungh yiem biauv ngorh
 nitv aa hatc nyei wuov qongx
 ceix nyei ziec dorngh caux maa natv se yiem zaangc ziouv  nyei biauv i norm laatc gu nyuoz nyei ziec dorngh
 ninh yiem wuov deix dorngx caeqv daaih dorh mingh mborqv muonc nzengc
 zoi guangc kitc lon horngz
yo si yaa hungh yaac zoux bun yiem hlang zaangc zienh nyei dorngx maaih uix
 se yiem ye lu saa lem nyei dong bung
 ga lanv mbong nyei naamh bung maengx
 wuov norm dorngx
 naaiv norm dorngx se i saa laa en mienh nyei saa lo morn hungh weic si ndorn mienh nyei gamh nziev haic nyei atc taa lotv zienh nyeiz
 caux mo apc mienh gamh nziev haic nyei kemotv zienh
 caux ammon mienh
 gamh nziev haic nyei zienh liepc daaih
yo si yaa mborqv huv nzengc zaangc zienh nyei la bieiv dongc yaac jamv aa se laa zienh nyeiz nyei fangx
 aengx zorqv mienh nyei mbungv guangc jienv wuov
maiv daan mbuoqc naaiv
 yo si yaa hungh yaac caeqv yiem mbetc en nyei ziec dorngh
 se dongh ne mbatc nyei dorn
 ye lo mbo am
 ceix daaih wuov norm yiem hlang zaangc zienh nyei dorngx
 dongh naaiv norm ziec dorngh caux yiem hlang zaangc zienh nyei dorngx ninh baaic waaic
 ninh buov yiem hlang zaangc zienh nyei dorngx aengx mborqv benx saaiv
 ninh yaac buov aa se laa zienh nyeiz nyei fangx
yo si yaa huin m nqorngv ziouc mangc buatc yiem wuov jiex mbong hlen maaih deix janx daic zouv
 ninh ziouc paaiv mienh mingh wuov zouv dorh mbungv daaih aengx an wuov norm ziec dorngh buov weic bun ziec dorngh maaih uix
 naaiv se hnangv zinh ndaangc tin hungh nyei mienh zunh ziouv  nyei zinh hoz waac
hungh diex naaic gaax
yie mangc buatc wuov se haaix nyungc jangx hoc
 wuov norm zingh nyei mienh gorngv
naaic se yiem yu ndaa daaih nyei yietc dauh tin hungh nyei mienh
 ninh gorngv zinh hoz waac
 gorngv mbetc en nyei ziec dorngh doix nzengc hungh diex zoux bun naaiv norm ziec dorngh nyei yietc zungv sic
hungh diex gorngv
sueih ninh yiem naaic aqv
 maiv dungx bun haaix dauh suiv ninh nyei mbungv
 ninh mbuo ziouc liouh ninh nyei mbungv caux yiem saa maa lie daaih wuov dauh douc waac mienh nyei mbungv
dongh zinh ndaangc i saa laa en nyei hungh yiem saa maa lie nyei zingh liepc daaih wuov deix yiem hlang zaangc zienh nyei dorngx cuoqv ziouv  qiex jiez haic
 yo si yaa yaac caeqv nzengc hnangv yiem mbetc en zoux wuov nor
ninh aengx zorqv yietc zungv yiem hlang zaangc zienh nyei dorngx nyei sai mienh yiem ziec dorngh gu nguaaic daix
 ninh yaac zorqv mienh nyei mbungv yiem wuov deix ziec dorngh gu nguaaic buov
 nqa haav ninh nzuonx ye lu saa lem
hungh diex hatc zuangx baeqc fingx
meih mbuo oix zuqc jiex siex maengc zipv weic taaih ziouv
 meih mbuo nyei tin hungh
 oix zuqc jiex zipv ziux fiev jienv naaiv buonv laengz ngaengc waac sou
yiem domh jien gunv i saa laa en deic bung nyei lungh ndiev zoux liuz taux ih zanc
 maiv maaih i saa laa en fai yu ndaa nyei haaix dauh hungh hnangv naaiv nor jiex siex maengc zipv
mv baac yo si yaa zoux hungh ziepc betv hnyangx wuov hnyangx
 ninh mbuo yiem ye lu saa lem jiex siex maengc zipv
maiv daan mbuoqc naaiv
 yo si yaa mietc nzengc gaanv hei caux mbouv guaax nyei mienh
 yiem biauv gu nyuoz zaangc nyei zienh caux miuc fangx caux yiem yu ndaa caux ye lu saa lem yietc zungv gamh nziev haic nyei ga naaiv
 ninh hnangv naaiv nor zoux weic zoux ziangx yiem zaangc ziouv nyei biauv hin ki yaa sai mienh lorz buatc wuov njunc sou fiev jienv leiz latc nyei joux joux waac
yiem ndaangc yo si yaa caux yiem nqa haav wuov deix yietc zungv hungh
 maiv maaih haaix dauh hungh hnangv yo si yaa longc nzengc hnyouv
 longc nzengc za eix
 longc nzengc qaqv gan nzengc mose nyei yietc zungv leiz latc
mv baac ziouv  corc qiex jiez haic
 nouz haic yu ndaa mienh taux ih zanc
 ga qiex yaac maiv fiu
 laaix maa natv se zoux nyei yietc zungv sic
 cuoqv ninh qiex jiez
ziouv gorngv
yie oix zoux bun yu ndaa mienh hnangv yie zoux bun i saa laa en mienh nor
 maiv bun ninh mbuo yiem yie nyei nza hmien
 yie oix guangc yie ginv naaiv norm zingh
 ye lu saa lem
 caux dongh yie gorngv  yie oix liepc yie nyei mengh  naaiv norm zaangc ziouv  nyei biauv
yo si yaa gunv nyei ziangh hoc zoux zengc njiec nyei sic caux ninh zoux liuz nyei yietc zungv
 fiev jienv yu ndaa hungh nyei hungh douh daan
yo si yaa zoux hungh nyei ziangh hoc
 i yipv nyei hungh
 faalo neko
 gan yu fe ditc ndaaih mingh tengx atc si lie nyei hungh
 yo si yaa hungh cuotv mingh yiem me gitc ndo caux faalo neko mborqv jaax
 faalo neko caux yo si yaa doix hmien wuov zanc faalo neko ziouc daix ninh aqv
yo si yaa nyei jien ziouc zorqv yo si yaa nyei sei dapv jienv mborqv jaax nyei maaz cie
 yiem me gitc ndo tor nzuonx ye lu saa lem zangx jienv ninh ganh nyei zouv
 wuov norm guoqv nyei baeqc fingx ziouc zorqv yo si yaa nyei dorn
 ye ho aa haatc
 orn ninh div ninh nyei die zoux hungh
ye ho aa haatc faaux weic zoux hungh wuov zanc
 ninh duqv nyic ziepc faam hnyangx
 yaac yiem ye lu saa lem gunv buo hlaax nyieqc
 ninh nyei maa nyei mbuox heuc haa mu taan
 se lipv naa mienh
 ye le mi nyei sieqv
ziux ziouv  mangc
 ye ho aa haatc zoux waaic sic hnangv ninh nyei ong taaix mbuo zoux nyei nor
faalo neko zorqv ninh mingh wuonx jienv yiem haamatv deic nyei lipv laa zingh weic bun ninh maiv duqv yiem ye lu saa lem gunv
 ninh yaac baatc yu ndaa mienh cuotv i cin yietc baeqv joih nyaanh caux nyic ziepc yietv joih jiem
faalo neko liepc yo si yaa nyei dorn
 e li yaa kim zoux hungh div ninh nyei die
 yo si yaa
 aengx tiuv ninh nyei mbuox heuc ye ho yaa kim
 ninh yaac dorh ye ho aa haatc mingh i yipv deic bung
 yiem i yipv ninh daic mi aqv
ye ho yaa kim cuotv jiem nyaanh bun faalo neko ziux ninh hatc nyei waac
 mv baac weic haih maaih naaiv deix jiem nyaanh cuotv
 ninh aapv wuov norm deic bung nyei baeqc fingx cuotv nzou zinh ziux gorqv mienh maaih nyei
ye ho yaa kim faaux weic zoux hungh wuov zanc ninh duqv nyic ziepc hmz hnyangx
 ninh yaac yiem ye lu saa lem gunv ziepc yietv hnyangx
 ninh nyei maa nyei mbuox heuc se mbi ndaa
 se lumaa mienh
 be ndaa yaa
 nyei sieqv
ziux ziouv  mangc
 ninh zoux waaic sic
 hnangv ninh nyei ong taaix mbuo zoux nor
