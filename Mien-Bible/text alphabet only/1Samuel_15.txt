saa mu en gorngv mbuox saulo
ziouv  paaiv yie daaih longc youh orn meih zoux hungh gunv ninh nyei baeqc fingx
 i saa laa en mienh
 weic naaiv ih zanc tov muangx ziouv nyei waac
nernh jiex nyei ziouv hnangv naaiv gorngv
  yie oix dingc aa maa lekv mienh nyei zuiz weic zuqc zinh ndaangc i saa laa en mienh cuotv i yipv deic bung nyei ziangh hoc
 aa maa lekv mienh dangv jienv i saa laa en mienh nyei jauv
ih zanc meih mingh mborqv aa maa lekv mienh
 yaac mietc nzengc ninh mbuo maaih nyei yietc zungv ga naaiv
 maiv dungx liouh yietc nyungc
 oix zuqc daix nzengc m jangc
 m sieqv
 fu jueiv caux hopv jienv nyorx nyei gu nguaaz
 liemh ngongh
 ba gi yungh
 lorh torh caux lorh oix zuqc daix nzengc
weic naaiv saulo diuc nzoih baeng daaih yiem te laa im
 ninh saauv yangh ndau nyei baeng
 maaih nyic ziepc waanc dauh
 yu ndaa fingx maaih yietc waanc dauh
saulo ziouc mingh taux aa maa lekv mienh nyei zingh
 yiem wuov horngz bingx jienv
saulo gorngv mbuox kenai mienh
mingh aqv
 meih mbuo oix zuqc simv nqoi aa maa lekv mienh
 nziex yie bun meih mbuo caux ninh mbuo yietc njiec zuqc mietc nzengc
 weic zuqc i saa laa en mienh cuotv i yipv deic bung wuov zanc meih mbuo korv lienh ninh mbuo
 kenai mienh ziouc leih nqoi aa maa lekv mienh mi aqv
saulo ziouc mborqv hingh aa maa lekv mienh
 yiem haa wi laa mingh taux suwaa
 yiem i yipv nyei dong bung maengx wuov
ninh longc nzuqc ndaauv daix nzengc aa maa lekv baeqc fingx
 yaac zorqv duqv aa maa lekv mienh nyei hungh
 aagakc
 maiv daix
mv baac saulo caux baeqc fingx liouh aagakc nyei maengc
 yaac liouh gauh longx jiex nyei ba gi yungh
 ngongh
 ngongh dorn junc caux ba gi yungh dorn aengx caux yietc zungv longx nyei ga naaiv
 maiv kangv mietc
 kungx mietc mangc piex nyei
 maiv zic zinh nyei ga naaiv hnangv
ziouv  mbuox saa mu en
yie liepc saulo zoux hungh ih zanc yie hnamv nzuonx aqv
 weic zuqc ninh huin nqaang
 maiv gan yie
 maiv ei jienv yie nyei leiz latc zoux
 saa mu en nzauh haic ziouc daux gaux ziangh muonz jouh ziouv  taux lungh njang
da nyeic ndorm saa mu en jiez sin nziouv nyei oix mingh lorz saulo
 mv baac maaih mienh mbuox saa mu en
saulo mingh taux kaanmen laangz weic taaih ganh liepc norm jangx hoc
 nqa haav ninh daaux sin njiec gin gaan mi aqv
saa mu en taux saulo wuov zanc
 saulo gorngv mbuox ninh
tov ziouv ceix fuqv bun meih oc
 yie ei jienv ziouv  hatc nyei waac zoux ziangx aqv
saa mu en gorngv
wuov nyungc
 ba gi yungh heuc nyei qiex bieqc yie nyei m normh
 yie yaac haiz ngongh heuc nyei qiex
 maaih haaix nyungc eix leiz
saulo dau
ninh mbuo yiem aa maa lekv mienh wuov dorh daaih
 weic zuqc baeqc fingx liouh njiec gauh longx jiex nyei ba gi yungh caux ngongh weic ziec bun ziouv
  meih nyei tin hungh
 zengc njiec nyei yietc zungv yie mbuo mietc nzengc mi aqv
saa mu en ziouc gorngv mbuox saulo
gaux aqv
 yie oix gorngv bun meih hiuv duqv a hmuangx ziouv  mbuox yie nyei waac
 saulo dau
gunv gorngv maah
saa mu en ziouc gorngv
maiv gunv meih buatc ganh benx faix fiuv mienh
 meih duqv zoux fingx fingx i saa laa en mienh nyei bieiv zeiv maiv zeiz
 ziouv  longc youh orn meih zoux hungh gunv i saa laa en mienh
ziouv  paaiv meih cuotv mingh yaac hatc meih
  mingh aqv
 oix zuqc mietc nzengc aa maa lekv mienh
 se baamz zuiz nyei mienh
 oix zuqc mborqv taux ninh mbuo zutc nzengc
meih weic haaix diuc maiv muangx ziouv nyei waac
 meih weic haaix diuc gaanv jienv caangv ga naaiv
 ziux ziouv  mangc zoux waaic sic
saulo gorngv mbuox saa mu en
yie za gengh muangx ziouv  nyei waac yaac ei jienv ziouv  paaiv yie mingh zoux nyei zoux
 yie zorqv duqv aa maa lekv mienh nyei hungh
 aagakc
 daaih yaac mietc nzengc aa maa lekv mienh
mv baac baeqc fingx zorqv caangv daaih nyei ga naaiv
 se ba gi yungh
 ngongh caux oix zuqc mietc gauh longx jiex nyei ga naaiv
 dorh daaih weic yiem gin gaan longc ziec bun ziouv
  meih nyei tin hungh
saa mu en gorngv
ziouv  a hneiv buov ziec caux ziec weic jiu tong nyei ga naaiv gauh camv a hneiv muangx ziouv  nyei waac fai
 mienh muangx waac se gauh longx fongc horc buov ziec
 mienh ei jienv zoux se gauh longx yietc zungv ba gi yungh gouv nyei hmei
laaix mienh ngaengc ziouv  se hnangv mbouv guaax nyei zuiz
 zoux maux se orqv nyei zuiz hnangv baaix miuc fangx
 laaix meih guangc ziouv  nyei waac
 ziouv  cingx daaih tutv meih nyei hungh weic
saulo gorngv mbuox saa mu en
yie baamz zuiz mi aqv
 weic zuqc yie ngaengc jienv ziouv  nyei lingc caux meih nyei waac
 yie gamh nziex baeqc fingx cingx daaih muangx ninh mbuo
ih zanc tov guangc nqoi yie nyei zuiz
 yaac caux yie nzuonx weic bun yie zaangc ziouv
mv baac saa mu en gorngv mbuox saulo
yie maiv caux meih nzuonx
 weic zuqc meih guangc ziouv  nyei waac
 ziouv  tutv meih nyei hungh weic
 bun meih maiv duqv gunv i saa laa en mienh
saa mu en guinh sin oix mingh wuov zanc
 saulo baeng jienv saa mu en nyei lui juoqv
 yaac betv mi aqv
saa mu en gorngv mbuox saulo
ih hnoi ziouv  betv i saa laa en guoqv cuotv meih nyei buoz ndiev mi aqv
 yaac jiu bun ganh dauh gauh longx meih
i saa laa en nyei qaqv wuov dauh
 maiv gorngv baeqc yaac maiv goiv za eix
 weic zuqc ninh maiv zeiz baamh mienh
 ninh maiv goiv za eix
saulo gorngv
yie baamz zuiz mi aqv
 mv baac ih zanc tov meih dorng jienv yie nyei baeqc fingx nyei mienh gox caux i saa laa en mienh taaih yie
 ziouc caux yie nzuonx
 weic bun yie baaix ziouv
 meih nyei tin hungh
saa mu en ziouc caux jienv saulo nzuonx
 saulo yaac zaangc ziouv
saa mu en gorngv
meih mbuo oix zuqc dorh aa maa lekv mienh nyei hungh
 aagakc
 daaih yie naaiv
 aagakc ziouc njang hmien njang mueic nyei daaih yiem saa mu en nyei nza hmien
 aagakc yiem hnyouv hnamv
yie biaux ndutv zuqc daic nyei kouv naanc mi aqv
saa mu en gorngv mbuox aagakc
meih nyei nzuqc ndaauv hnangv haaix nor zoux bun m sieqv dorn guangc fu jueiv
 meih nyei maa yiem zuangx m sieqv dorn mbu ndongx yaac fih hnangv nyei oix zuqc guangc fu jueiv
 saa mu en ziouc yiem gin gaan dorng jienv ziouv hngaqv aagakc benx ziex nqanx
 ziex nqanx nyei
saa mu en ziouc mingh laamaa zingh mi aqv
 saulo yaac nzuonx ninh ganh nyei biauv yiem saulo nyei buonv zingh
 gi mbe aa
saa mu en taux ninh guei seix nyei hnoi
 maiv daaih buangh saulo
 mv baac saa mu en weic saulo hnyouv mun haic
 ziouv  yaac hnamv nzuonx weic zuqc ninh liepc saulo zoux hungh gunv i saa laa en mienh
