jiex daaih nqa haav
 ammon mienh nyei hungh
 daic mi aqv
 ninh nyei dorn
 haanun
 nzipc jienv zoux hungh
ndaawitv gorngv
yie oix caux naa haatc nyei dorn
 haanun
 zoux longx
 weic zuqc ninh nyei die zoux longx bun yie
 ndaawitv ziouc paaiv deix douc fienx mienh mingh tengx ninh jaiv nzauh weic zuqc ninh nyei die daic
 ndaawitv nyei douc fienx mienh mingh taux ammon deic wuov zanc
zoux hlo nyei ammon mienh gorngv mbuox ninh mbuo nyei ziouv
 haanun
meih hnamv daaih ndaawitv paaiv mienh daaih tengx meih jaiv nzauh se weic taaih meih nyei die fai
 ninh nyei mienh maiv zeiz daaih caaiv juoqv
 zaah deic bung oix mbienv naaiv norm zingh fai
haanun ziouc zorqv ndaawitv nyei mienh daaih
 teix yietc buonc ninh mbuo nyei siaam yaac japv ninh mbuo nyei lui houx nangv taux ndaamv guh kuotv norm aengx bungx ninh mbuo nzuonx
maaih mienh zorqv naaiv deix mienh nyei sic mingh mbuox ndaawitv wuov zanc
 ndaawitv paaiv mienh mingh zipv ninh mbuo weic zuqc ninh mbuo za gengh
 nyaiv haic aqv
 hungh diex gorngv
gunv yiem ye li ko zuov siaam aengx ndaauv cingx nzuonx
ammon mienh hiuv duqv ndaawitv qiex jiez ninh mbuo
 ninh mbuo ziouc cingv yiem mbetc le hopc caux so mbaa nyei silie baeng
 se i waanc dauh yangh ndau baeng
 yaac cingv maa aa kaa hungh caux yietc cin dauh baeng
 aengx caux yiem topv deic bung daaih nyei yietc waanc i cin dauh
ndaawitv muangx haiz naaiv deix sic
 ninh paaiv yo aapc caux ninh nyei yietc zungv mborqv jaax henv nyei baeng cuotv mingh
ammon mienh cuotv daaih yiem ninh mbuo nyei zingh gaengh ndaangc ziux mborqv jaax nyei yietc nyeic mbaih jienv
 yiem so mbaa caux le hopc nyei silie mienh caux topv mienh
 maa aa kaa mienh aengx ganh yiem norm dorngx njang nyei
 se yiem norm dorngx nyei ndau huaang
yo aapc buatc mborqv jaax nyei mienh mbaih jienv yiem ninh nyei wuov ndaangc maengx caux ninh nyei nqa haav nqaang
 ninh ziouc ginv ziangx yiem i saa laa en gauh henv jiex nyei baeng bun ninh mbuo doix silie mienh mbaih jienv mborqv silie nyei baeng
zengc njiec nyei baeng ninh jiu bun ninh nyei youz
 aa mbi qai
 gunv yaac paaiv ninh mbuo mingh mborqv ammon mienh
yo aapc gorngv
se gorngv silie mienh nyei qaqv gauh henv jiex yie
 meih oix zuqc daaih tengx yie
 mv baac se gorngv ammon mienh nyei qaqv gauh henv jiex meih
 yie ziouc mingh tengx meih
oix zuqc henv yaac oix zuqc weic mbuo nyei mienh caux mbuo nyei tin hungh nyei zingh zoux jun zeiv mienh
 tov ziouv zoux ziux ninh buatc horpc zuqc zoux nyei
yo aapc caux gan ninh wuov deix baeng cuotv mingh mborqv silie mienh
 silie mienh ziouc yiem yo aapc nyei wuov ndaangc maengx tiux biaux
ammon mienh buatc silie mienh tiux biaux
 ninh mbuo yaac yiem yo aapc nyei youz
 aa mbi qai nyei wuov ndaangc maengx biaux bieqc zingh gu nyuoz
 yo aapc ziouc guangc maiv mborqv ammon mienh
 ninh nzuonx ye lu saa lem mi aqv
silie mienh buatc ninh mbuo ganh suei i saa laa en mienh
 ninh mbuo ziouc aengx gapv zunv daaih
haa ndatc e se hungh paaiv douc fienx mienh mingh lorz yu fe ditc ndaaih dong bung maengx nyei silie mienh daaih
 ninh mbuo ziouc daaih taux helaam yaac maaih haa ndatc e se nyei jun baeng nyei domh baeng bieiv
 so mbakc
 dorh ninh mbuo
maaih mienh gorngv mbuox ndaawitv
 ndaawitv ziouc heuc i saa laa en nyei zuangx mienh gapv zunv jiex wuov ngaanc ziqc jor ndaen ndaaih mingh caux silie mienh doix hmien ziux mborqv jaax nyei yietc nyeic mbaih jienv
 ndaawitv mbaih ziangx baeng ziouc mingh mborqv silie mienh
 silie mienh aengx caux ninh mbuo mborqv
mv baac silie mienh yiem i saa laa en mienh nyei wuov ndaangc maengx tiux biaux
 ndaawitv yaac daix silie mienh zaangv mborqv jaax nyei maaz cie nyei baeng cietv baeqv dauh
 caux geh maaz baeng biei waanc dauh
 aengx bun silie mienh nyei jun baeng bieiv
 so mbakc
 zuqc mun
 ninh ziouc yiem naaic mborqv jaax ciangv daic mi aqv
yiem haa ndatc e se nyei buoz ndiev wuov deix yietc zungv hungh buatc ninh mbuo zuqc i saa laa en mienh mborqv baaic
 ninh mbuo ziouc caux i saa laa en mienh gorngv horpc
 aengx yiem ninh mbuo nyei buoz ndiev
 weic naaiv
 nqa haav silie mienh maiv gaamv tengx ammon mienh aqv
