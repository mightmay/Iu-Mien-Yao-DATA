wuov zanc
 maaih deix faa li si mienh caux njaaux leiz nyei fin saeng yiem ye lu saa lem zingh daaih lorz yesu ziouc naaic
meih nyei sai gorx mbuo weic haaix diuc maiv gan mbuo nyei ong taaix nyei ei douh
 ninh mbuo maiv ei jienv leiz nzaaux buoz ndaangc cingx daaih nyanc hnaangx
yesu dau
meih mbuo weic haaix diuc baamz tin hungh nyei leiz latc
 weic gan meih mbuo ganh nyei ei douh hnangv
tin hungh gorngv
  oix zuqc tongx nimc meih mbuo nyei diex maac
  yaac gorngv
  haaix dauh zioux ninh nyei die fai maa
 oix zuqc daix wuov dauh guangc
mv baac meih mbuo gorngv
  se gorngv haaix dauh mienh gorngv mbuox ninh nyei die fai ninh nyei maa
yie maaih haih tengx duqv meih mbuo nyei haaix nyungc ga naaiv yie fungx bun tin hungh mi aqv
ninh ziouc maiv zuqc tongx nimc ninh nyei diex maac
 meih mbuo hnangv naaic gan meih mbuo nyei ei douh zoux se zoux bun tin hungh nyei waac maiv lamh longc
beih zaqc hnyouv njuotv nyei mienh aah
 i saa yaa douc tin hungh nyei waac wuov zanc ninh gorngv duqv meih mbuo zien haic aqv
 ninh gorngv
naaiv deix mienh longc nzuih taaih yie
 mv baac ninh mbuo nyei hnyouv leih duqv yie go haic
ninh mbuo zaangc yie se maiv lamh longc
 ninh mbuo zorqv mienh ganh liepc daaih nyei leiz dorngx yie nyei leiz njaaux
yesu heuc zuangx mienh daaih zunv ziouc mbuox ninh mbuo
meih mbuo muangx longx
 yaac oix zuqc bieqc hnyouv
nyanc bieqc nzuih nyei ga naaiv maiv haih bun mienh maaih uix
 se dongh yiem nzuih cuotv nyei bun mienh maaih uix hnangv
sai gorx mbuo ziouc daaih mbuox yesu
sai diex hiuv nyei fai
 sai diex gorngv wuov joux waac faa li si mienh mbuoqc maiv duqv
yesu dau
mouz nyungc ga naaiv maiv zeiz yie nyei tin dorngh diex zuangx nyei nor
 zungv oix zuqc baeng cuotv nzengc
sueih binc ninh mbuo aqv
 ninh mbuo zoux dorh jauv nyei mienh mv baac m zing maengh nyei
 se gorngv m zing maengh nyei mienh ken m zing maengh nyei mienh
 i dauh zungv zuqc ndortv kuotv aqv
bide gorngv
tov sai diex porv mengh naaiv diuh waac beiv bun yie mbuo hiuv oc
yesu gorngv
meih mbuo taux ih zanc corc hnangv wuov deix mienh nor maiv mengh baeqc
meih mbuo maiv hiuv duqv fai
 mienh nyanc haaix nyungc bieqc nzuih ziouc njiec ga sie
 nqa haav ziouc bungx cuotv mi aqv
mv baac yiem nzuih cuotv nyei
 se yiem hnyouv hnamv cuotv daaih
 dongh naaiv nyungc aqv
 bun mienh maaih uix
weic zuqc yiem mienh nyei hnyouv haih hnamv cuotv waaic nyei sic
 daix mienh
 hienx auv hienx nqox
 hienx sieqv hienx dorn
 zoux zaqc
 zoux jaav zorng zengx
 gorngv doqc mienh
dongh naaiv deix sic bun mienh maaih uix
 maiv zeiz laaix nyanc hnaangx maiv nzaaux buoz ndaangc mienh cingx daaih maaih uix
yesu cuotv wuov norm dorngx aengx mingh tailaqv caux sai ndorn zingh nyei deic
yiem wuov maaih dauh kaa naa an m sieqv dorn daaih heuc jienv gorngv
domh gorx aah
 ndaawitv nyei zeiv fun aah
 korv lienh yie maah
 yie nyei sieqv zuqc mienv muoqv kouv haic
mv baac yesu maiv dau yietc joux ninh
 sai gorx mbuo ziouc daaih tov yesu
zunc ninh biaux nqoi maah
 ninh heuc jienv gan jienv mbuo daaih
yesu dau
tin hungh paaiv yie daaih lorz i saa laa en mienh hnangv
 ninh mbuo se hnangv dingx laaih nyei ba gi yungh nor
naaiv dauh m sieqv dorn ziouc gueic njiec yesu nyei nza hmien yaac gorngv
domh gorx aah
 tov tengx yie maah
yesu dau
zorqv fu jueiv nyei hnaangx zoi bun juv nyanc se maiv horpc
wuov dauh janx muangz dau
domh gorx aac
 zeiz nyei
 mv baac liemh juv m daaih yiem ninh mbuo nyei ziouv nyei dieh ndiev nzauz hnaangx hmeiv ndortv nyanc
yesu ziouc dau ninh
meih naaiv dauh dorc za gengh sienx duqv longx haic
 ei meih oix longc nyei
 meih ziouc duqv aqv
 wuov dauh janx muangz nyei sieqv doix wuov norm ziangh hoc ziouc longx mi aqv
yesu cuotv wuov norm dorngx
 mingh taux gaa li li koiv dorn hlen aengx faaux mbong aiv zueiz jienv
maaih mienh camv nyei daaih lorz ninh yaac dorh jienv zaux mbai nyei
 m zing maengh nyei
 buoz zaux waaic nyei
 ga naaiv hngongx maiv haih gorngv waac nyei
 aengx caux butv baengc mienh camv nyei daaih taux yesu wuov
 an jienv yesu nyei zaux hlen
 yesu yaac zorc longx nzengc
zuangx mienh mbuoqc horngh haic
 buatc ga naaiv hngongx haih gorngv waac
 buoz zaux waaic nyei mienh yaac longx mi aqv
 zaux mbai nyei mienh haih yangh jauv aqv
 m zing maengh nyei haih mangc duqv buatc
 zuangx mienh ziouc ceng i saa laa en mienh nyei tin hungh
yesu heuc ninh nyei sai gorx mbuo daaih ninh wuov yaac mbuox ninh mbuo
yie haiz korv lienh haic naaiv deix mienh
 ninh mbuo daaih caux yie yiem duqv buo hnoi aqv
 ih zanc yaac maiv maaih haaix nyungc nyanc
 yie maiv oix bun ninh mbuo hnyouv sie jienv nzuonx
 nzauh heix taux ndaamv jauv mau haic
 haih king mv bei
sai gorx mbuo gorngv
yiem naaiv deic bung huaang yie mbuo hnangv haaix nor haih lorz duqv ga naaiv gaux uix ndongc naaic camv nyei mienh beuv
yesu naaic ninh mbuo
meih mbuo maaih mbu ziex norm njuov
 ninh mbuo dau
maaih siec norm njuov caux i ziex dauh mbiauz dorn hnangv
yesu ziouc heuc zuangx mienh zueiz jienv wuov ndau
ninh zorqv wuov deix siec norm njuov caux wuov deix mbiauz daaih laengz zingh tin hungh
 laengz zingh liuz ziouc maeqv nqoi bun ninh nyei sai gorx
 sai gorx mbuo aengx dorh mingh bun zuangx mienh nyanc
zuangx mienh nyanc beuv nzengc
 nyanc liuz
 sai gorx mbuo mingh siou zengc wuov deix dapv buangv siec norm ndaan
nyanc nyei mienh
 daan m jangc dorn hnangv
 maaih biei cin laanh
 m sieqv dorn caux fu jueiv maiv funx
yesu heuc zuangx mienh nzuonx nzengc
 ninh ziouc bieqc nzangv mingh maa gaa ndaan deic bung
