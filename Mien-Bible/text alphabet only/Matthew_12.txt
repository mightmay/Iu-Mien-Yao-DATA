nqa haav maiv nangc lauh
 maaih norm dingh gong hnoi
 yesu jiex mienh nyei mbiauh ndeic
 ninh nyei sai gorx mbuo hnyouv sie
 ziouc nietv mbiauh dorv nyanc
faa li si mienh buatc ziouc gorngv mbuox yesu
mangc gaax
 meih nyei sai gorx mbuo hnangv naaiv nor zoux
 ninh mbuo zoux dorngc dingh gong hnoi nyei leiz
yesu dau
meih mbuo maiv doqc jiex naaiv deix jauv fai
 ndaawitv hungh caux gan ninh wuov deix mienh hnyouv sie nyei ziangh hoc
 ninh mbuo hnangv haaix nor zoux
ndaawitv bieqc zaangc tin hungh nyei ndopv liuh zorqv gengx tin hungh wuov deix njuov nyanc
 ninh caux ninh nyei mienh yaac maiv maaih leiz nyanc wuov deix njuov
 kungx maaih sai mienh ganh maaih leiz nyanc hnangv
meih mbuo yaac maiv doqc jiex mose nyei leiz latc fai
 mouz norm dingh gong hnoi
 sai mienh yiem zaangc tin hungh nyei biauv zoux dorngc dingh gong hnoi nyei leiz mv baac ninh mbuo maiv maaih zuiz
yie mbuox meih mbuo
 yiem naaiv maaih dauh gauh hlo jiex zaangc tin hungh nyei biauv
ging sou gorngv
  yie oix mienh maaih hnyouv korv lienh mienh
 maiv zeiz oix mienh dorh saeng kuv daaih ziec yie
  se gorngv meih mbuo za gengh mengh baeqc naaiv joux waac nyei eix leiz
 meih mbuo maiv zorqv maiv zoux dorngc nyei mienh dingc zuiz
weic zuqc yie
 baamh mienh nyei dorn
 zoux dingh gong hnoi nyei ziouv
yesu cuotv wuov norm dorngx aengx mingh bieqc norm wuic dorngh
yiem wuov maaih dauh mienh maaih jieqv buoz waaic
 maaih deix mienh oix lorz jauv gox yesu
 ninh mbuo ziouc naaic gaax
longc dingh gong hnoi zorc baengc se dorngc mbuo nyei leiz fai maiv dorngc
yesu dau
se gorngv meih mbuo haaix dauh maaih dauh ba gi yungh
 dingh gong hnoi wuov dauh ba gi yungh ndortv kuotv mingh
 meih mbuo maiv zeiz mingh zorqv ninh baeng cuotv daaih fai
yietc laanh mienh se gauh jaaix jiex yietc dauh ba gi yungh
 hnangv naaic
 leiz latc bun mbuo longc dingh gong hnoi zoux kuv sic duqv nyei
yesu ziouc gorngv mbuox buoz waaic wuov dauh mienh
sung meih nyei buoz cuotv daaih maah
 ninh ziouc sung buoz cuotv daaih
 ninh nyei buoz ziouc longx nzengc hnangv longx wuov jieqv nor
faa li si mienh ziouc cuotv mingh caangh laangh hnangv haaix nor haih daix yesu
yesu hiuv duqv ninh mbuo hnangv naaiv nor daav za eix
 ninh ziouc cuotv wuov norm dorngx mi aqv
 mienh camv nyei gan jienv ninh mingh
 yesu yaac zorc longx nzengc dauh dauh nyei baengc
aengx hatc ninh mbuo maiv dungx gorngv mbuox mienh ninh dongh haaix dauh
ninh hnangv naaiv nor zoux weic bun sic cuotv daaih doix douc waac mienh
 i saa yaa
 douc daaih nyei waac
i saa yaa gorngv
mangc maah
 naaiv se yie nyei bou
 dongh yie ginv daaih wuov dauh
 yie hnamv haic ninh
 ninh yaac horpc yie nyei hnyouv haic
 yie oix zorqv yie nyei singx lingh ceix bun ninh
 ninh oix zunh yie zoux baengh fim nyei jauv bun maanc fingx muangx
ninh maiv nzaeng jaax yaac maiv heuc qiex mbui
 yaac maiv maaih haaix dauh haiz ninh yiem jaai horngc nyei qiex
luoqc diqc guaengv dopv mingh
 ninh yaac maiv aauv ndutv
 dang cov ganx nyei sioux ninh yaac maiv biomv daic
 ninh oix hnangv naaiv zoux jienv mingh taux baengh fim nyei jauv hingh
maanc fingx mienh yaac oix sienx kaux ninh ziouc maaih lamh hnamv dorngx aqv
wuov zanc mienh dorh dauh mienh daaih lorz yesu
 naaiv dauh mienh zuqc mienv muoqv ninh m zing maengh yaac muoqv ninh hngongx
 maiv haih gorngv waac
 yesu ziouc zorc longx daaih
 haih gorngv waac aqv
 m zing yaac haih mangc duqv buatc aqv
zuangx mienh mbuoqc horngh haic yesu zoux nyei sic
 laanh naaic laanh
naaiv dauh gengh ndaawitv hungh nyei zeiv fun fai ni
faa li si mienh haiz naaiv deix sic
 ninh mbuo gorngv
naaiv laanh mienh haih zunc mienv cuotv se laaix ninh longc mienv nyei hungh
 mbe en se mbun
 nyei lingc zunc hnangv
yesu hiuv duqv ninh mbuo hnangv haaix nor hnamv
 ninh ziouc gorngv
haaix norm guoqv bun nqoi zoux ziex jauv
 ganh nyei guoqv zaangc mienh caux ganh nyei guoqv zaangc mienh mborqv jaax
 wuov norm guoqv ziouc baaic nzengc aqv
 haaix norm mungv fai haaix biauv mienh maiv dongh hnyouv
 bun nqoi
 naaiv guanh caux wuov guanh mborqv jaax
 ziouc baaic mi aqv
hnangv naaic
 se gorngv saadaan zunc saadaan cuotv
 naaiv bun cing ninh nyei guoqv bun nqoi
 ninh nyei guoqv hnangv haaix nor haih yiem duqv wuonv
meih mbuo gorngv yie longc mbe en se mbun mienv nyei lingc zunc mienv cuotv
 wuov nyungc meih mbuo nyei sai gorx ni
 ninh mbuo longc haaix dauh nyei lingc zunc mienv cuotv
 meih mbuo nyei sai gorx zoux nyei sic bun cing meih mbuo dorngc aqv
yie kaux tin hungh nyei singx lingh zunc mienv cuotv
 naaiv bun cing tin hungh daaih yiem meih mbuo mbu ndongx zoux ziouv aqv
hnangv haaix nor haih bieqc mienh henv mienh nyei biauv caangv ninh nyei ga naaiv
 oix zuqc ndoh jienv wuov dauh mienh henv mienh ndaangc cingx daaih haih caangv duqv ninh nyei ga naaiv
haaix dauh maiv gan yie se caux yie doix dekc
 haaix dauh maiv tengx yie siou zunv
 wuov dauh zoux bun nzaanx nzengc mi aqv
weic naaiv yie mbuox meih mbuo
 mienh baamz nyei yietc zungv zuiz
 caux gorngv ki nyei yietc zungv waac
 tin hungh haih guangc nzengc
 mv baac haaix dauh gorngv ki singx lingh
 tin hungh maiv guangc wuov dauh nyei zuiz aqv
haaix dauh gorngv doqc yie
 baamh mienh nyei dorn
 tin hungh ziouc guangc wuov dauh nyei zuiz
 mv baac haaix dauh gorngv doqc singx lingh
 tin hungh maiv guangc wuov dauh nyei zuiz maiv gunv yiem naaiv gitv lungh ndiev fai nqa haav wuov gitv lungh ndiev
se gorngv ndiangx longx ziouc ziangh biouv longx
 maiv benx nyei ndiangx ziangh biouv maiv benx
 buatc haaix nyungc biouv ziouc hiuv duqv benx haaix nyungc ndiangx
meih mbuo naaic ndui naang doqc nyei buonv aah
 meih mbuo hnyouv waaic nyei mienh hnangv haaix nor haih gorngv kuv waac
 weic zuqc hnyouv zaangh buangv haaix nyungc
 nzuih ziouc gorngv cuotv wuov nyungc aqv
kuv mienh nyei hnyouv siou longx nyei ga naaiv
 zorqv cuotv daaih nyei yaac longx
 waaic nyei mienh siou waaic nyei ga naaiv
 zorqv cuotv daaih nyei yaac waaic
yie mbuox meih mbuo
 taux siemv zuiz wuov hnoi
 mouz laanh mienh gorngv nyei joux joux henh waac
 gorqv mienh ganh oix zuqc ndaam dorng
tin hungh oix longc meih ganh nyei waac dingc meih maaih zuiz fai maiv maaih zuiz
wuov zanc maaih deix njaaux leiz nyei fin saeng caux faa li si mienh gorngv mbuox yesu
fin saeng aac
 yie mbuo oix buatc norm meih bun daaih nyei jangx hoc
yesu gorngv
ih jaax nyei mienh waaic haic
 maaih hieh hnyouv
 meih mbuo tov jangx hoc mv baac cuotv liuz douc waac mienh
 yonaa
 nyei jangx hoc
 ganh norm meih mbuo maiv duqv mangc aqv
yonaa yiem domh mbiauz nyei ga sie buo hnoi buo muonz
 baamh mienh nyei dorn fih hnangv nyei oix zuqc yiem ndau ndiev buo hnoi buo muonz
taux tin hungh siemv zuiz wuov hnoi
 ni naa we mienh oix souv jiez daaih gox ih jaax mienh
 weic zuqc yonaa mingh zunh doz wuov zanc
 ninh mbuo zungv goiv hnyouv guangc zuiz mi aqv
 mangc maah
 ih zanc yiem naaiv corc maaih dauh gauh hlo jiex yonaa
taux tin hungh siemv zuiz wuov hnoi
 yiem naamh bung wuov dauh hungh maac oix souv jiez daaih gox ih jaax mienh
 weic zuqc wuov dauh hungh maac yiem lungh gorn daaih muangx saa lo morn hungh cong mengh nyei waac
 mangc maah
 ih zanc yiem naaiv maaih dauh gauh hlo jiex saa lo morn
hieh guaiv mienv yiem mienh nyei sin cuotv daaih wuov zanc ninh youh jienv deic bung haanz mingh lorz dorngx hitv
 mingh gau
 lorz maiv duqv dorngx hitv
mienv ziouc gorngv
  aa
 yie oix nzuonx yie nyei loz biauv yiem aqv
  ninh ziouc nzuonx mingh buatc ninh nyei loz biauv puotv njang nzengc
 mbenc sung
 henh henh wuov
ninh ziouc aengx mingh lorz siec dauh mienv gauh ciouv jiex ninh daaih
 ninh mbuo ziouc bieqc wuov dauh mienh nyei sin yiem
 wuov dauh mienh ziouc gauh kouv zinh ndaangc aqv
 meih mbuo naaiv doic hnyouv waaic nyei mienh yaac oix zuqc hnangv naaic
yesu corc caux zuangx mienh gorngv jienv waac wuov zanc
 yesu nyei maa caux ninh nyei youz mbuo taux aqv
 souv ga nyiec maengx oix caux yesu gorngv waac
maaih dauh yiem wuov nyei mienh ziouc mbuox yesu
meih nyei maa caux meih nyei youz mbuo souv jienv ga nyiec maengx
 oix caux meih gorngv waac
yesu dau
haaix dauh zoux yie nyei maa
 haaix dauh zoux yie nyei muoz doic
ninh ziouc nuqv jienv ninh nyei sai gorx mbuo yaac gorngv
mangc maah
 naaiv deix mienh se yie nyei maa caux yie nyei muoz doic
haaix dauh ei yie nyei tin dorngh diex nyei eix zoux
 wuov dauh zoux yie nyei muoz doic yaac zoux yie nyei maa
