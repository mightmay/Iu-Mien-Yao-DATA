yie hnamv nyei gorx youz aah
 ih zanc yie fiev bun meih mbuo naaiv zeiv fienx se da nyeic zeiv
 yie fiev naaiv deix i zeiv fienx weic tengx meih mbuo jangx jienv ziouc dongz zuqc meih mbuo nyei hnyouv ziepc zuoqv nyei hnamv taux naaiv deix jauv
yie oix meih mbuo jangx jienv loz hnoi tin hungh nyei cing nzengc douc waac mienh gorngv nyei waac
 yaac oix meih mbuo jangx jienv mbuo nyei njoux ziouv longc meih mbuo nyei gong zoh mbuo zunh mbuox meih mbuo wuov diuh lingc
da yietv longc jienv jiex
 meih mbuo oix zuqc bieqc hnyouv taux setv mueiz nyei hnoi nyieqc oix maaih deix mienh cuotv daaih kungx sueih ganh nyei hnyouv hanc zoux
 ninh mbuo oix guatc doqc jatv meih mbuo
yaac naaic gaax
ninh laengz ninh aengx daaih
 wuov nyungc
 ninh yiem haaix
 weic zuqc yiem mbuo nyei ong taaix mbuo daic mi aqv
 nyungc nyungc corc hnangv zeix lungh zeix ndau wuov zanc nor
ninh mbuo duqv eix la kuqv loz hnoi tin hungh gorngv cuotv waac
 lungh caux ndau ziouc cuotv daaih aqv
 ndau beih yiem wuom cuotv daaih
 yaac longc wuom zeix cuotv
yaac dongh wuov deix wuom yiemx nzengc
 mietc nzengc wuov gitv lungh ndiev
mv baac ih zanc nyei lungh caux ndau maaih tin hungh nyei waac beu jienv
 liouh jienv zuov taux maiv muangx tin hungh nyei waac nyei mienh zuqc siemv
 zuqc mietc wuov hnoi
 ziouc longc douz buov qui
hnamv nyei gorx youz aac
 maaih yietc nyungc sic meih mbuo maiv dungx la kuqv
 naaiv se ei ziouv mangc
 yietc hnoi se hnangv yietc cin hnyangx
 yietc cin hnyangx yaac hnangv yietc hnoi
ziouv za gengh ei ninh laengz nyei waac zoux
 ninh maiv ngaih hnangv maaih deix mienh hnamv daaih ninh ngaih nor
 daaux nzuonx ninh zoux hnyouv ndaauv zuov meih mbuo
 maiv oix haaix dauh zuqc mietc
 ninh oix dauh dauh goiv hnyouv guangc zuiz
mv baac ziouv aengx daaih nyei hnoi oix hnangv janx zaqc daaih wuov nor
 wuov hnoi lungh ziouc njunh njunh nyei jiex nzengc
 yiem lungh nyei yietc zungv zuqc douz buov yuqc
 ndau caux yiem ndau beih nyei nyungc nyungc ga naaiv yaac zuqc buov qui nzengc
naaiv deix yietc zungv oix hnangv naaiv nor zuqc mietc
 wuov nyungc meih mbuo horpc zuqc zoux haaix nyungc mienh
 oix zuqc zoux cing nzengc mienh yaac gan longx tin hungh
zuov jienv tin hungh siemv zuiz nyei hnoi taux
 yaac oix zuqc longc hnyouv zoux bun wuov norm hnoi daaih siepv
 wuov norm hnoi lungh zungv oix zuqc douz buov qui nzengc
 yiem lungh nyei nyungc nyungc yaac zuqc douz buov yuqc nzengc
mv baac ziux tin hungh laengz nyei waac mbuo zuov jienv siang lungh siang ndau
 yiem wuov kungx maaih zoux horpc nyei jauv hnangv
hnamv nyei gorx youz aac
 hnangv naaic meih mbuo zuov jienv naaiv deix sic cuotv
 oix zuqc yiem tin hungh nyei nza hmien longc hnyouv zoux cing nzengc
 maiv maaih dorngx nqemh
 yaac caux ninh horpc
oix zuqc funx mbuo nyei ziouv zoux hnyouv ndaauv weic bun meih mbuo maaih qangx duqv njoux
 hnangv mbuo hnamv haic nyei youz
 baulo
 longc tin hungh ceix nyei cong mengh fiev fienx mbuox meih mbuo wuov nor
yiem baulo fiev nyei zeiv zeiv fienx ninh yaac gorngv taux naaiv deix jauv
 fienx gu nyuoz maaih deix dorngx aqc duqv mengh baeqc
 aengx maaih deix mienh hiuv maiv toux yaac sienx maiv wuonv ziouc zorqv naaiv deix waac aaux benx jaav waac mi aqv
 hnangv ninh mbuo aaux camv douc ging sou nyei waac benx jaav nyei waac
 ninh mbuo ziouc zoux bun ninh mbuo ganh zuqc mietc
hnamv haic nyei zuangx gorx youz aac
 meih mbuo zungv hiuv naaiv deix sic
 hnangv naaic
 oix zuqc faix fim maiv dungx bun zoux waaic sic nyei mienh nduov meih mbuo gan jienv ninh mbuo zoux waaic sic ziouc bun meih mbuo wuonv nyei hnyouv ndortv mingh
oix zuqc yietc zei hiuv duqv mbuo nyei njoux ziouv yesu giduc caux ninh nyei en ceix camv jienv faaux
 mbuo ih zanc oix zuqc ceng ninh yaac yietc liuz ceng taux maanc gouv maanc doic
 aamen
