e hutv guei seix liuz
 nqa haav ziux ziouv mangc
 i saa laa en mienh aengx zoux waaic sic
weic naaiv ziouv  zorqv i saa laa en mienh jiu bun yiem kaa naa an nyei hungh
 yaa mbin nyei buoz ndiev
 yaa mbin yiem haaso zingh gunv
 ninh nyei domh baeng bieiv nyei mbuox heuc si se laa
 si se laa yiem haa lo setv haa go yim
weic zuqc yaa mbin hungh maaih juov baeqv jaax mborqv jaax nyei hlieqv maaz cie yaac qaqv zeix i saa laa en mienh nyic ziepc hnyangx
 i saa laa en mienh ziouc heuc jienv tov ziouv  tengx
wuov zanc lapv bi ndotc nyei auv
 mbuox heuc nde mbo laa
 zoux douc waac mienh
 dorh i saa laa en mienh
ninh yiem e faa im mbong aiv dorngx
 laamaa caux mbetc en zingh mbu ndongx
 zueiz jienv nde mbo laa nyei daau ndiangx ga ndiev
 i saa laa en mienh mingh wuov lorz ninh weic bun ninh dunx sic
nde mbo laa paaiv mienh mingh napv taa li deic
 ke ndetc zingh
 heuc aa mbi no am nyei dorn
 mbaalaakv
 daaih ziouc gorngv mbuox ninh
ziouv
  i saa laa en nyei tin hungh
 paaiv meih
  mingh aqv
 dorh yietc waanc dauh napv taa li fingx caux se mbu lun fingx nyei mienh mingh taa mbo mbong
yie zungv oix bun yaa mbin hungh nyei baeng bieiv
 si se laa
 liemh ninh mborqv jaax nyei maaz cie caux ninh nyei jun baeng
 mingh taux kison ndaaih
 yaac zorqv ninh jiu bun yiem meih nyei buoz ndiev
mbaalaakv gorngv mbuox nde mbo laa
se gorngv meih caux yie mingh
 yie mingh nyei
 meih maiv caux yie mingh nor
 yie maiv mingh aqv
nde mbo laa gorngv
duqv nyei
 yie caux meih mingh
 mv baac meih mingh nyei jauv
 meih maiv duqv mengh dauh
 weic zuqc ziouv  oix zorqv si se laa jiu bun yiem dauh m sieqv dorn nyei buoz ndiev
 nde mbo laa ziouc jiez sin caux jienv mbaalaakv mingh taux ke ndetc zingh
mbaalaakv ziouc heuc se mbu lun caux napv taa li mienh mingh ke ndetc
 maaih yietc waanc dauh mienh gan ninh mingh
 nde mbo laa yaac caux jienv mingh
kenai mienh
 he mbe
 leih nqoi mose nyei nauz
 ho mbapc
 nyei zeiv fun
 kenai mienh
 aengx corng ninh nyei ndopv liuh yiem saax nan nim deic
 nitv ke ndetc zingh
 yietc diuh domh mba ong zuei ndiangx ga hlen
maaih mienh mingh mbuox si se laa
aa mbi no am nyei dorn
 mbaalaakv
 taux taa mbo mbong mi aqv
si se laa ziouc heuc nzoih ninh nyei juov baeqv jaax mborqv jaax nyei hlieqv maaz cie
 caux gan ninh nyei yietc zungv jun baeng daaih zunv
 ziouc yiem haa lo setv haa go yim mingh taux kison ndaaih
nde mbo laa ziouc gorngv mbuox mbaalaakv
mingh aqv
 weic zuqc ih hnoi ziouv zorqv si se laa jiu bun yiem meih nyei buoz ndiev
 ziouv  mingh ndaangc meih
 mbaalaakv ziouc njiec taa mbo mbong yaac dorh jienv yietc waanc dauh mienh gan jienv ninh mingh
ziouv  zoux bun si se laa caux ninh nyei yietc zungv mborqv jaax nyei maaz cie caux jun baeng lunc nzengc ziouc zuqc mbaalaakv nyei nzuqc ndaauv daix
 si se laa ziouc njiec mborqv jaax nyei maaz cie tiux biaux mi aqv
mv baac mbaalaakv zunc jienv mborqv jaax nyei maaz cie caux jun baeng mingh taux haa lo setv haa go yim
 si se laa nyei jun baeng zuqc nzuqc ndaauv daic nzengc
 maiv zengc yietc dauh aqv
kungx maaih si se laa tiux biaux jienv mingh taux kenai mienh
 he mbe nyei auv
 yaa en
 nyei ndopv liuh weic zuqc haaso zingh nyei hungh
 yaa mbin
 caux kenai mienh nyei zeiv fun
 he mbe
 zoux doic horpc nyei
yaa en ziouc cuotv daaih zipv si se laa
 ninh gorngv
yie nyei ziouv aac
 bieqc maah
 gunv bieqc daaih maah
 maiv dungx gamh nziex oc
 si se laa ziouc bieqc yaa en nyei ndopv liuh mingh
 yaa en yaac zorqv suangx daaih tengx ninh homc jienv
si se laa gorngv mbuox yaa en
yie jaang nqaatv haic
 tov bun deix wuom yie hopv
 yaa en ziouc koi nyorx mbuoqc bun nyorx si se laa hopv liuz
 ziouc zorqv suangx homc jienv ninh
si se laa gorngv mbuox yaa en
tov meih souv jienv ndopv liuh nyei gaengh ndaangc
 se gorngv maaih mienh daaih naaic meih
  maaih haaix dauh daaih naaiv fai
  meih oix zuqc gorngv
  maiv maaih
mv baac si se laa m njormh duqv ndo haic
 weic zuqc ninh kouv haic
 he mbe nyei auv
 yaa en
 zorqv norm corng ndopv liuh nyei dongc caux zueih daaih heng heng mingh taux si se laa bueix nyei dorngx
 mborng dongc bieqc si se laa nyei mungh maih ga hlen
 mborng tong taux ga ndiev ndau
 si se laa ziang naaic daic mi aqv
mbaalaakv zunc jienv si se laa daaih taux wuov
 yaa en ziouc cuotv mingh zipv ninh yaac gorngv
bieqc maah
 yie nuqv dongh meih lorz wuov dauh mienh bun meih mangc
 mbaalaakv ziouc bieqc ndopv liuh
 buatc si se laa daic mi aqv
 bueix jienv wuov ndopv liuh gu nyuoz
 maaih corng ndopv liuh nyei dongc mborng tong ninh nyei mungh maih ga hlen
wuov hnoi
 tin hungh
 bun kaa naa an nyei hungh
 yaa mbin
 yiem i saa laa en mienh nyei nza hmien suei
i saa laa en mienh gunv zoux gunv henv
 zoux bun kaa naa an nyei hungh
 yaa mbin
 zungv zoux taux bun ninh zuqc mietc nzengc mi aqv
