hoz daaih ndaawitv mingh mborqv hingh fi li saa die mienh
 zorqv ninh mbuo yiem ninh nyei buoz ndiev
 ninh yaac caangv duqv fi li saa die mienh nyei gatc mungv caux huing gormx wuov norm mungv nyei fiuv laangz
ndaawitv yaac mborqv hingh mo apc mienh
 ninh mbuo ziouc zuqc yiem ninh nyei buoz ndiev yaac cuotv nzou bun ninh
ndaawitv aengx mingh mborqv so mbaa nyei hungh
 haa ndatc e se
 aengx mborqv jienv mingh taux haamatv
 doix haa ndatc e se cuotv mingh weic oix caangv oix gunv yu fe ditc ndaaih hlen nyei dorngx
ndaawitv caangv duqv ninh mbuo mborqv jaax nyei maaz cie yietc cin jaax
 zaangv maaz cie nyei baeng siec cin dauh
 caux yangh ndau nyei baeng i waanc dauh
 ninh hngaqv maaz nyei domh luangc jaan dangx
 kungx liouh mborqv jaax cie nyei maaz yietc baeqv dauh hnangv
ndaa matv gatc nyei silie mienh cuotv daaih tengx so mbaa nyei hungh
 haa ndatc e se
 ndaawitv daix ninh mbuo i waanc i cin dauh baeng daic
nqa haav ndaawitv liepc baeng ciangv yiem silie mienh nyei deic
 ndaa matv gatc zingh
 silie mienh ziouc zuqc yiem ndaawitv nyei buoz ndiev yaac cuotv nzou bun ninh
 maiv gunv ndaawitv mingh haaix
 ziouv bun ninh hingh jiex
ndaawitv yaac caangv haa ndatc e se nyei jien nanv jienv nyei jiem torngv baaih dorh mingh ye lu saa lem
ndaawitv aengx mingh haa ndatc e se nyei i norm zingh
 te mbaa caux kun
 caangv duqv dongh siqv camv haic
 nqa haav saa lo morn longc zoux domh dongh siqv bunh caux domh ndiouh caux ziex nyungc dongh siqv nyei jaa sic
haamatv nyei hungh
 to u
 haiz gorngv ndaawitv mborqv hingh so mbaa nyei hungh
 haa ndatc e se
 nyei yietc zungv jun baeng
ninh paaiv ninh nyei dorn
 haa ndo lam
 mingh wuic buangh ndaawitv hungh
 gorngv waac tengx ninh a hneiv weic ninh duqv mborqv hingh haa ndatc e se
 weic zuqc haa ndatc e se zanc zanc mingh caux to u mborqv jaax
 haa ndo lam yaac dorh jienv longc jiem nyaanh caux dongh siqv zoux daaih nyei nyungc nyungc jaa sic fungx bun ndaawitv
ndaawitv hungh zorqv naaiv deix jaa sic fungx bun ziouv caux jienv ninh zorqv yiem maanc guoqv
 se yiem e ndom
 mo apc
 ammon mienh
 fi li saa die mienh caux aa maa lekv mienh caangv daaih nyei jiem nyaanh fungx bun ziouv
se lu yaa nyei dorn
 aa mbi qai
 yiem nzauv horngz daix e ndom mienh yietc waanc hietc cin dauh
ninh liepc baeng ciangv yiem e ndom
 e ndom mienh ziouc zuqc yiem ndaawitv nyei buoz ndiev
 maiv gunv ninh mingh haaix
 ziouv  bun ndaawitv hingh jiex
hnangv naaic
 ndaawitv gunv gormx nzengc i saa laa en deic bung yaac weic ninh nyei zuangx baeqc fingx zoux horpc
 zoux baengh fim
se lu yaa nyei dorn
 yo aapc
 zoux gauh hlo jiex nyei domh baeng bieiv
 aa hi lutv nyei dorn
 ye ho saa fatv
 zoux fiev sou daan nyei jien
aa hi tupv nyei dorn
 saax ndokc
 caux aa mbi yaa taa nyei dorn
 aa hi me lekv
 zoux sai mienh
 saa waa saa zoux sou biuv
ye ho yaa ndaa nyei dorn
 mbe nai yaa
 gunv ke le ti mienh caux peletv mienh
 ndaawitv nyei dorn mbuo duqv zoux gauh hlo jiex nyei jien
