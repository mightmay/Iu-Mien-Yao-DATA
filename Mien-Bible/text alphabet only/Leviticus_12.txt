ziouv  gorngv mbuox mose
oix zuqc mbuox i saa laa en mienh
  se gorngv haaix dauh m sieqv dorn maaih gu nguaaz
 yungz duqv dauh dorn
 wuov dauh m sieqv dorn maaih uix siec hnoi hnangv sin yienc nyei hnoi nyieqc maaih uix wuov nor
taux da betv wuov hnoi
 oix zuqc tengx wuov dauh gu nguaaz dorn jiex gaatv nyei leiz
m sieqv dorn corc oix zuqc aengx zuov faah ziepc faam hnoi cingx daaih haih saax nzengc yungz gu nguaaz cuotv nziaamv nyei uix
 ninh yaac maiv dungx muoqv zuqc haaix nyungc cing nzengc nyei ga naaiv
 yaac maiv dungx bieqc zaangc tin hungh nyei ndopv liuh
 zuov taux yungz gu nguaaz cuotv nziaamv maaih uix nyei hnoi nyieqc buangv
mv baac yungz duqv gu nguaaz sieqv nor
 ziouc maaih uix i norm leiz baaix
 hnangv sin yienc nyei hnoi nyieqc maaih uix wuov nor
 oix zuqc aengx zuov luoqc ziepc luoqc hnoi taux yungz gu nguaaz cuotv nziaamv maaih uix nyei hnoi nyieqc buangv
+ taux saax uix nyei hnoi nyieqc buangv
 maiv gunv yungz duqv dorn fai sieqv
 ninh oix zuqc dorh dauh doix hnyangx nyei ba gi yungh dorn zoux buov ziec fongc horc nyei ga naaiv
 yaac oix zuqc dorh norm baeqc gopv lunx fai yietc norm norqc nqo ziec weic fiqv zuiz
 oix zuqc dorh taux wuic buangh ndopv liuh nyei gaengh ndaangc jiu bun sai mienh
sai mienh ziouc dorh naaiv deix ga naaiv yiem ziouv nyei nza hmien ziec tengx ninh saax nzengc yungz gu nguaaz cuotv nziaamv nyei uix
 naaiv se m sieqv dorn yungz gu nguaaz nyei leiz maiv gunv yungz dorn fai sieqv
se gorngv ninh maiv maaih nyaanh maaiz yietc dauh ba gi yungh dorn
 ninh oix zuqc dorh i norm norqc nqo fai i norm baeqc gopv lunx
 longc norm zoux buov ziec fongc horc nyei ga naaiv
 aengx longc norm fiqv zuiz
 bun sai mienh tengx ninh saax uix
 ninh ziouc cing nzengc mi aqv
