apc laam nyei auv
 saalaai
 maiv haih yungz fu jueiv bun apc laam
 saalaai maaih dauh nouh beiz
 mbuox heuc haagaa
 se i yipv mienh
saalaai ziouc gorngv mbuox apc laam
ziouv bun yie maiv haih duqv fu jueiv
 meih bieqc mingh caux yie nyei nouh beiz bueix maah
 nziex yie haih laaix ninh duqv fu jueiv mv bei
 apc laam muangx saalaai nyei waac
apc laam nyei auv
 saalaai
 ziouc zorqv ninh nyei nouh beiz wuov dauh i yipv mienh
 haagaa
 bun ninh nyei nqox longc zoux auv
wuov zanc apc laam yiem kaa naa an deic bung duqv ziepc hnyangx
apc laam caux haagaa bueix
 haagaa ziouc maaih jienv sin aqv
 haagaa hiuv duqv ganh maaih jienv sin
 ninh ziouc mangc maiv faaux mueic ninh nyei ziouv
 saalaai
saalaai gorngv mbuox apc laam
se laaix meih yie cingx zuqc haagaa mangc yie maiv jiez
 yie zorqv yie nyei nouh beiz bun meih qam jienv
 ih zanc ninh hiuv duqv ninh maaih jienv sin ninh ziouc mangc piex yie
 tov ziouv siemv mangc gaax
 yie zoux duqv horpc fai meih zoux duqv horpc
apc laam dau
ninh m daaih zoux meih nyei nouh beiz
 yiem meih nyei buoz ndiev
 meih oix hnangv haaix nor zoux bun ninh
 sueih meih zoux aqv maah
 saalaai zoux doqc haagaa
 haagaa ziouc biaux mi aqv
ziouv nyei fin mienh buangh haagaa yiem deic bung huaang mingh suwaa zingh wuov diuh jauv nyei wuom zingv hlen
ziouc naaic ninh
saalaai nyei nouh beiz
 haagaa aah
 meih yiem haaix daaih
 oix mingh haaix
 haagaa dau
yie biaux yie nyei ziouv
 saalaai aqv
ziouv nyei fin mienh aengx gorngv
meih oix zuqc nzuonx meih nyei ziouv wuov yaac mbuoqc ninh gunv
ziouv nyei fin mienh aengx gorngv mbuox ninh
yie oix bun meih nyei zeiv fun hiaangx daaih zungv saauv maiv hingh
ziouv nyei fin mienh aengx gorngv mbuox haagaa
meih ih zanc maaih jienv sin
 oix yungz duqv dauh dorn
 meih oix zuqc tengx ninh cuotv mbuox heuc i saa maa en
 weic zuqc ziouv haiz liuz meih nyei kouv naanc aqv
meih nyei dorn oix hnangv dauh hieh lorh nor
 ninh nyei buoz oix mborqv zuangx mienh
 zuangx mienh yaac oix mborqv ninh
 caux ninh nyei yietc zungv muoz doic yaac maiv haih horpc
haagaa ziouc cuotv mbuox bun ziouv
 dongh caux ninh gorngv waac wuov dauh
 ninh gorngv
meih se mangc duqv buatc yie wuov dauh tin hungh
 aengx gorngv
yie yiem naaiv buatc liuz mangc duqv buatc yie wuov dauh mv baac corc maaih maengc ziangh nyei
hnangv naaiv nor yiem kaa ndetc caux mbeletv mbu ndongx wuov norm wuom kuotv
 mienh cuotv mbuox heuc mbe e laa hai loi
nqa haav haagaa yungz duqv dauh dorn bun apc laam
 apc laam ziouc tengx ninh nyei dorn cuotv mbuox heuc i saa maa en
haagaa yungz i saa maa en bun apc laam wuov zanc apc laam nyei hnyangx jeiv duqv betv ziepc luoqc hnyangx
