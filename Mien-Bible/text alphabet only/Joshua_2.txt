nun nyei dorn
 yo su waa
 ziouc paaiv i laanh mienh yiem sitv tim bingx jienv mingh caaiv juoqv
 ninh gorngv
oix zuqc mingh zaah mangc wuov norm deic bung
 lengc jeiv zaah ye li ko zingh
 naaiv deix i laanh mienh ziouc mingh aqv
 mingh taux
 ninh mbuo bieqc dauh maaic buonv sin nyei m sieqv dorn
 mbuox heuc laa hapc
 nyei biauv
 hitv wuov
maaih mienh mbuox ye li ko zingh nyei hungh diex
mangc gaax
 ih muonz maaih deix i saa laa en mienh nyei m jangc dorn daaih naaiv weic zaah deic bung
ye li ko zingh nyei hungh ziouc paaiv mienh mingh mbuox laa hapc
daaih meih naaiv aengx bieqc meih nyei biauv wuov deix mienh
 oix zuqc dorh cuotv daaih maah
 weic zuqc ninh mbuo daaih zaah gormx mbuo nyei deic bung
mv baac laa hapc dorh wuov deix i dauh m jangc dorn mingh bingx mi aqv
 ninh gorngv
za gengh maaih mienh daaih yie naaiv mv baac ninh mbuo yiem haaix daaih yie maiv hiuv
aav lamh deix hmuangx
 taux guon zingh gaengh nyei ziangh hoc
 ninh mbuo cuotv mi aqv
 ninh mbuo mingh haaix bung yie yaac maiv hiuv
 gaanv jienv mingh zunc
 daaix haih zunc duqv zaaic nyei
mv baac laa hapc zungv dorh wuov deix i laanh mienh faaux gu nguaaic biauv ngorh bun ninh mbuo bingx jienv ninh pui la maah guaengv ga ndiev maengx
zunc nyei mienh yietv cuotv zingh mingh
 mienh ziouc guon jienv zingh gaengh aqv
 zunc nyei mienh ziouc gan mingh jor ndaen ndaaih wuov diuh jauv zunc jienv ninh mbuo i laanh mingh taux jiex ndaaih nyei jauv bouc
wuov deix i laanh maiv gaengh bueix m njormh
 laa hapc faaux gu nguaaic biauv ngorh lorz ninh mbuo
laa hapc gorngv mbuox wuov deix mienh
yie hiuv duqv ziouv  zungv zorqv naaiv norm deic bung jiu bun meih mbuo
 yie mbuo yietc zungv gamh nziex haic meih mbuo
 naaiv norm guoqv nyei zuangx baeqc fingx gengh
 gamh nziex gau meih mbuo
 mba nziu yuqc nzengc
weic zuqc yie mbuo haiz gorngv meih mbuo biaux cuotv i yipv deic bung wuov zanc
 ziouv  hnangv haaix nor yiem meih mbuo nyei nza hmien bun koiv siqv nqaai
 yie mbuo aengx haiz gorngv meih mbuo hnangv haaix nor zoux bun yiem jor ndaen ndaaih dong bung maengx wuov deix aa mo lai mienh nyei i dauh hungh
 si honx caux okc
 dongh meih mbuo zorqv ninh mbuo mietc nzengc
yie mbuo yietv haiz naaiv deix sic
 yie mbuo gamh nziex haic
 mba nziu yuqc nzengc
 laaix meih mbuo zoux nyei sic maiv maaih yietc laanh mienh maiv gamh nziex
 weic zuqc ziouv
 meih mbuo nyei tin hungh
 zoux gu nguaaic lungh caux ga ndiev ndau nyei tin hungh
ih zanc tov meih mbuo ziangv jienv ziouv laengz jienv weic zuqc yie zoux longx bun meih mbuo
 meih mbuo oix zoux longx bun yie nyei yietc biauv mienh
 yaac tov bun norm jangx hoc
 bun yie hiuv duqv dingc yie kaux duqv wuonv meih mbuo
weic bun cing meih mbuo oix siex cuotv yie nyei diex maac
 muoz doic
 caux ninh mbuo nyei yietc zungv mienh nyei maengc
 bun yie mbuo maiv zuqc daic
wuov deix mienh gorngv mbuox ninh
meih nyei maengc se dorngx yie mbuo nyei maengc
 se gorngv meih maiv gorngv cuotv yie mbuo zoux nyei sic
 zuov ziouv zorqv naaiv norm deic bung jiu bun yie mbuo wuov zanc
 yie mbuo ziouc ziepc zuoqv nyei zoux longx bun meih
laa hapc ziouc longc hlaang bungx ninh mbuo i laanh yangh fong muonh cuotv njiec ga ndiev
 weic zuqc laa hapc nyei biauv yietc bung se zingh laatc
 ninh ziouc yiem zingh laatc gu nyuoz
laa hapc gorngv mbuox ninh mbuo
oix zuqc faaux wuov jiex mbong aiv nyei dorngx mingh
 nzauh heix zunc meih mbuo wuov deix mienh haih lorz buatc meih mbuo
 oix zuqc bingx jienv wuov buo hnoi
 zuov zunc meih mbuo wuov deix mienh nzuonx daaih
 nqa haav meih mbuo m daaih cuotv jauv mingh
wuov deix m jangc dorn gorngv mbuox laa hapc
yie mbuo zungv maiv bungx ndortv dongh meih heuc yie mbuo houv nyei waac
zuov yie mbuo bieqc naaiv norm deic bung wuov zanc
 meih oix zuqc zorqv naaiv diuh hlaang siqv ndoh jienv dongh meih bungx yie mbuo njiec wuov norm fong muonh
 yaac oix zuqc dorh meih nyei diex maac
 muoz doic
 caux meih nyei die nyei biauv zong mienh yietc zungv daaih gapv zunv yiem meih nyei biauv
se gorngv haaix dauh cuotv meih nyei biauv nyei gaengh ka ndau mingh wuov jauv hlen
 ninh zuqc daix daic nor
 zuiz ndortv zuqc ninh ganh aqv
 maiv ndortv zuqc yie mbuo
 mv baac se gorngv haaix dauh njiec buoz daix caux meih yiem biauv gu nyuoz nyei mienh nor
 yie mbuo ganh oix zuqc ndaam dorng
mv baac se gorngv meih dorh yie mbuo zoux nyei sic mingh gorngv mbuox mienh nor
 dongh meih heuc yie mbuo houv bun meih nyei waac ziouc baac mi aqv
laa hapc gorngv
hnangv meih mbuo gorngv nyei waac nor
 horpc nyei
 ninh ziouc bun wuov deix i laanh mingh
 ninh mbuo ziouc mingh mi aqv
 laa hapc aengx zorqv wuov diuh hlaang siqv ndoh jienv wuov fong muonh
ninh mbuo i laanh cuotv mingh ziouc faaux wuov jiex mbong aiv yiem wuov buo hnoi
 zuov taux zunc ninh mbuo wuov deix mienh nzuonx mingh
 zunc nyei mienh zueih jauv lorz nzengc yaac lorz maiv buatc ninh mbuo
wuov deix i laanh mienh ziouc yiem mbong njiec daaih
 ninh mbuo jiex ndaaih mingh taux nun nyei dorn
 yo su waa wuov
 yaac gorngv nzengc ninh mbuo buangh nyei sic bun yo su waa muangx
ninh mbuo gorngv mbuox yo su waa
yie mbuo hiuv dingc ziouv  za gengh zorqv wuov norm deic bung jiu bun mbuo nzengc mi aqv
 maiv daan mbuoqc naaiv
 wuov norm deic bung nyei zuangx mienh gamh nziex gau mbuo
 mba nziu yuqc nzengc
