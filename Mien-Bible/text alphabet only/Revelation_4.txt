naaiv deix sic jiex liuz
 yie mangc ziouc buatc wuov tin dorngh maaih dauh gaengh nqoi nyei
 zinh ndaangc haiz qiex hnangv nzatc nyei qiex nor mbui caux yie gorngv waac
 yie ih zanc aengx haiz wuov nyungc qiex gorngv
faaux naaiv daaih maah
 yie oix bun meih mangc nqa haav hingv oix cuotv nyei sic
liemh zeih singx lingh daaih gunv jienv yie
 yie ziouc buatc yiem wuov tin dorngh maaih norm hungh weic
 aengx maaih dauh zueiz jienv weic
zueiz jienv weic wuov dauh nyei mou zeiv buatc hnangv maeng luoqc caux siqv nyei la bieiv jaaix
 aengx maaih diuh jung hnangv la bieiv jaaix ndiemh maeng nyei
 nzang nyei
 kuing gormx weic
wuov norm hungh weic maaih nyic ziepc feix norm weic weih gormx
 aengx maaih nyic ziepc feix dauh mienh gox zueiz jienv wuov deix weic
 ninh mbuo zuqv lui houx baeqc
 m nqorngv yaac ndongx jienv jiem ningv
yiem hungh weic borngz mba lingc cuotv njapc njapc nyei
 maaih ziex nyungc qiex mbui
 mba ong mbui paengz paengz nyei
 yiem weic nza hmien maaih siec baav douz
 dongh tin hungh nyei wuov deix siec norm lingh wuonh
yiem weic nza hmien yaac buatc hnangv longc gingx zoux daaih nyei koiv
 nzang nzang nyei hnangv gingx zaanv nor
 wuov norm weic nyei biei bung
 yietc bung maaih dauh nangh nyei ga naaiv
 wuov deix ga naaiv nza hmien caux nqa haav maengx maaih m zing buangv nzengc
da yietv dauh nangh nyei ga naaiv buatc hnangv sienh nor
 da nyeic dauh buatc hnangv ngongh gouv
 da faam dauh maaih hmien hnangv baamh mienh nyei hmien
 da feix dauh buatc hnangv ndaix jienv nyei domh jaangv nor
naaiv deix biei dauh nangh nyei ga naaiv dauh dauh maaih juqv kuaaiv ndaatv
 yaac maaih m zing buangv nzengc sin
 liemh gu nyuoz ga nyiec
 ninh mbuo ziangh hnoi ziangh muonz maiv dingh liouh nyei baaux nzung gorngv
cing nzengc
 cing nzengc
 cing nzengc
 nernh jiex nyei ziouv tin hungh
 dongh zinh ndaangc yiem
 ih zanc yiem
 nqa haav oix daaih wuov dauh
haaix zanc naaiv deix biei dauh nangh nyei ga naaiv ceng
 taaih
 laengz zingh zueiz jienv hungh weic
 dongh yietc liuz ziangh jienv taux maanc gouv maanc doic wuov dauh
wuov deix nyic ziepc feix dauh mienh gox ziouc gueic njiec baaix zueiz jienv hungh weic
 dongh yietc liuz ziangh taux maanc gouv maanc doic wuov dauh
 ninh mbuo muonx ganh nyei ningv hietv jienv wuov norm weic nyei nza hmien yaac baaux nzung gorngv
yie mbuo nyei ziouv
 yie mbuo nyei tin hungh aah
 meih puix duqv yie mbuo ceng
 puix duqv yie mbuo taaih
 puix duqv zipv lingc
 weic zuqc meih zeix maanc muotc cuotv daaih
 maanc muotc ei meih nyei eix duqv zeix cuotv daaih
 yaac duqv ziangh jienv
