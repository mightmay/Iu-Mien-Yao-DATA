yesu bieqc ye li ko zingh
 oix yangh zingh jiex
yiem wuov maaih dauh mienh zoux siou nzou zinh nyei bieiv zeiv
 mbuox heuc sakc kietv
 ninh yaac butv zoih mienh
ninh oix mangc gaax yesu hnangv haaix nor
 mv baac sakc kietv aiv haic
 mienh camv torngv jienv ninh
 ninh mangc maiv buatc yesu
ninh ziouc caangv jiex ndaangc faaux ngongh nyorx ndiangx
 yiem wuov zuov jienv mangc yesu
 weic zuqc yesu oix yangh naaiv diuh jauv jiex
yesu jiex taux ndiangx gorn ziouc cau hmien gorngv mbuox sakc kietv
sakc kietv aac
 gaanv njiec daaih maah
 ih hnoi yie oix zuqc mingh hitv meih nyei biauv
sakc kietv huaang huaang zaang zaang nyei njiec daaih
 a hneiv nyei zipv yesu
zuangx mienh buatc naaiv deix sic ninh mbuo ziouc ngopv gorngv
naaic laanh mienh mingh zoux zuiz mienh nyei kaeqv aqv loh
sakc kietv souv jiez daaih gorngv mbuox ziouv
ziouv aah
 yie maaih nyei yietc zungv ga naaiv yie oix zorqv yietc buonc bun mienh jomc mienh
 se gorngv yie pienx haaix dauh nyei haaix nyungc
 yietc gouv yie oix buih biei gouv ninh mbuo
yesu gorngv mbuox ninh
ih hnoi njoux en daaih taux naaiv buonc mienh
 naaiv laanh mienh yaac zoux apc laa ham nyei zeiv fun
 baamh mienh nyei dorn
 daaih lorz yaac njoux dingx laaih nyei mienh
zuangx mienh corc muangx jienv naaiv deix waac
 yesu aengx gorngv diuh waac beiv
 wuov zanc ninh aav lamh deix taux ye lu saa lem zingh
 mienh laaic tin hungh zoux ziouv gunv mienh nyei ziangh hoc taux aqv mv bei
yesu ziouc gorngv
maaih dauh jien oix cuotv mingh go nyei guoqv zipv lingc zoux hungh
 zipv liuz ninh aengx nzuonx daaih
oix mingh wuov zanc ninh heuc ninh nyei ziepc dauh bou daaih
 yietc dauh bun diuh nyaanh
 ninh gorngv
  dorh naaiv deix nyaanh mingh zoux saeng eix taux yie nzuonx
wuov dauh jien nyei baeqc fingx nzorng haic ninh ziouc paaiv mienh gan nqaang mingh gorngv
  yie mbuo maiv oix longc naaiv laanh mienh zoux yie mbuo nyei hungh
mv baac wuov dauh jien duqv lingc zoux hungh aengx nzuonx daaih aqv
 ninh ziouc heuc dongh ninh bun nyaanh wuov deix bou
 daaih mangc gaax ninh mbuo zornc duqv mbu ziex
da yietv dauh bou daaih gorngv
  ziouv aah
 meih bun yie wuov diuh nyaanh yie zornc duqv ziepc diuh
ziouv dau
  longx aqv
 meih za gengh hnyouv zingx nyei bou
 deix baav faix fiuv sic meih zungv goux ndongc naaic longx
 yie bun meih gunv ziepc norm zingh
da nyeic dauh bou daaih gorngv
  ziouv aah
 meih bun yie wuov diuh nyaanh yie aengx zornc duqv biaa diuh
ziouv mbuox ninh
  yie bun meih gunv biaa norm zingh
aengx maaih dauh bou daaih gorngv
  ziouv aah
 naaiv
 meih bun yie wuov diuh nyaanh
 yie longc siqc jaauv beu jienv siou longx nyei
yie gamh nziex haic meih
 yie hiuv duqv meih maiv sie haaix dauh
 maiv zeiz meih ganh nyei ga naaiv meih yaac zorqv
 meih ganh maiv zuqc ndortv qaqv zuangx mv baac meih yaac siou
ziouv gorngv mbuox ninh
  meih waaic haic nyei bou aah
 yie longc meih ganh nyei waac dingc meih nyei zuiz
 meih hiuv duqv yie maiv sie haaix dauh
 meih yaac hiuv duqv maiv zeiz yie nyei ga naaiv yie yaac zorqv
 maiv zeiz yie ndortv qaqv zuangx yie yaac siou
hnangv naaic meih zoux haaix nyungc maiv dorh yie nyei nyaanh mingh dapv nyaanh lamz
 yie nzuonx daaih yie duqv buonv zinh yaac duqv deix leic zinh caux jienv niaa
ziouv aengx mbuox souv ga hlen wuov deix mienh
  zorqv ninh wuov diuh nyaanh bun maaih ziepc diuh wuov dauh maah
wuov deix gorngv
  ziouv aah
 ninh zungv maaih ziepc diuh niaa
wuov dauh hungh dau
  yie mbuox meih mbuo
 haaix dauh maaih nyei
 oix jaa bun ninh maaih gauh camv
 haaix dauh maiv maaih
 liemh ninh maaih deix baav
 zungv oix zuqc zorqv mingh
mv baac maiv oix yie zoux hungh wuov deix win wangv dorh daaih naaiv yiem yie nyei nza hmien daix guangc
yesu gorngv liuz naaiv deix waac ninh ziouc mingh ndaangc
 sai gorx mbuo gan jienv mingh ye lu saa lem zingh
mingh taux ga lanv mbong
 leih mbetc faa yi caux mbe taa ni laangz maiv go
 ninh paaiv i dauh sai gorx mingh ndaangc
ninh gorngv mbuox ninh mbuo
meih mbuo mingh taux nza hmien maengx wuov norm laangz
 bieqc laangz mingh ziouc buatc dauh maaz li dorn ndoh jienv wuov
 mienh maiv gaengh geh jiex
 jaiv ken jienv daaih oc
se gorngv maaih mienh naaic
  meih mbuo jaiv maaz li dorn zoux haaix nyungc
  oix zuqc mbuox ninh mbuo
  ziouv qiemx zuqc longc
ninh mbuo ziouc mingh ndaangc
 buatc nyungc nyungc doix yesu gorngv nyei waac
ninh mbuo jaiv maaz li dorn wuov zanc
 maaz li nyei ziouv naaic gaax
meih mbuo jaiv maaz li dorn zoux haaix nyungc
ninh mbuo dau
ziouv qiemx zuqc longc
ninh mbuo ziouc ken maaz li dorn mingh yesu wuov
 aengx zorqv ganh nyei domh lui dimc jienv
 yaac baav yesu faaux mingh geh jienv maaz li nyei diqc daanz
geh jienv mingh wuov zanc
 zuangx mienh zorqv ninh mbuo nyei domh lui dimc jienv wuov jauv
yesu taux fatv ye lu saa lem zingh
 njiec ga lanv mbong wuov zanc
 zuangx sai gorx ziouc lomh nzoih njien youh nyei longc qiex hlo nyei ceng tin hungh weic ninh mbuo buatc jiex yietc zungv mbuoqc horngh haic nyei sic
 ninh mbuo ziouc heuc
tov tin hungh ceix fuqv dengv ziouv nyei mbuox daaih naaiv dauh hungh
 tin dorngh maaih baengh orn
 yiem hlang jiex nyei dorngx maaih njang laangc
yiem wuov maaih deix faa li si mienh gorngv mbuox yesu
fin saeng aah
 hatc meih nyei sai gorx mbuo sekv maah
yesu dau
yie mbuox meih mbuo
 se gorngv ninh mbuo maiv ko lo
 la bieiv zungv oix zuqc heuc jiez daaih
yesu mingh aav lamh taux ye lu saa lem zingh
 mangc buatc zingh ninh ziouc weic wuov norm zingh nyiemv
ninh yaac gorngv
feix duqv ih hnoi meih hiuv duqv haaix nyungc haih bun meih maaih baengh orn
 mv baac ih zanc naaiv deix sic gem jienv
 meih nyei m zing mangc maiv buatc
ziangh hoc oix taux
 meih nyei win wangv oix wetv nie ndui huing gormx meih
 ninh mbuo oix weic jienv biei bung kuonx jienv meih
liemh meih ganh caux yiem meih nyei zingh laatc gu nyuoz nyei mienh yietc zungv ninh mbuo oix mietc nzengc
 maiv liouh yietc kuaaiv la bieiv lapv jienv
 weic zuqc meih zieqv maiv duqv tin hungh daaih njoux meih nyei ziangh hoc
yesu bieqc zaangc tin hungh nyei biauv mingh ziouc zunc maaiz maaic nyei mienh cuotv mingh
yaac mbuox ninh mbuo
ging sou fiev jienv gorngv
  yie nyei biauv oix zuqc zoux daux gaux nyei biauv
  mv baac meih mbuo longc zoux  janx zaqc bingx nyei kuotv
yesu hnoi hnoi yiem wuov zaangc tin hungh nyei biauv njaaux mienh
 sai mienh bieiv caux njaaux leiz nyei fin saeng caux gunv baeqc fingx nyei bieiv oix daix yesu
mv baac ninh mbuo lorz maiv duqv qangx weic zuqc zuangx mienh a hneiv muangx yesu njaaux
 yaac maiv oix bungx ndortv yietc joux ninh nyei waac
