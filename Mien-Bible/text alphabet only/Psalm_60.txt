tin hungh aah
 meih guangc yie mbuo
 mborqv baaic yie mbuo mi aqv
 meih qiex jiez yie mbuo
 tov bun yie mbuo nzuonx daaih hnangv loz wuov nor
meih bun ndau dongz
 mbaaix nqoi mi aqv
 tov zorc mbaaix nyei dorngx weic zuqc ndau lungh lungh laih laih nyei
meih bun meih nyei baeqc fingx zuqc diev kouv
 meih bun yie mbuo hopv diuv nquin
 yangh jauv lingh lingh king king nyei
meih cie jienv geh bun taaih meih wuov deix mienh daaih gapv zunv leih buonv juang zinx nyei mienh
 selaa
tov dau yie mbuo
 longc meih nyei mbiaauc jieqv buoz njoux yie mbuo
 tengx meih hnamv nyei mienh duqv njoux
tin hungh yiem ninh nyei singx dinc gorngv
yie oix a hneiv nyei zorqv sekem bun nqoi
 yaac ndorqc sukc kotv horngz paaiv bun nqoi
gi le aatc se yie nyei
 maa natv se yaac yie nyei
 e faa im se yie mborqv jaax nyei muoc
 yu ndaa se yie nyei hungh biaav
mo apc se yie nyei nzaaux buoz zaux bunh
 yie yaac zoi yie nyei heh njiec e ndom
 yie heuc jienv gorngv
  fi li saa die aah
 yie hingh jiex meih aqv
haaix dauh oix dorh yie mingh taux wuov norm weih wuonv nyei zingh
 haaix dauh oix dorh yie mingh taux e ndom deic bung
o tin hungh aah
 meih maiv zeiz guangc yie mbuo fai
 o tin hungh aah
 meih maiv caux yie mbuo nyei jun baeng guanh cuotv mingh mborqv jaax fai
tov meih tengx yie mbuo mborqv win wangv
 weic zuqc baamh mienh tengx se maiv lamh longc
yie mbuo kaux tin hungh yie mbuo ziouc duqv hingh jiex
 se dongh ninh oix caaiv yie mbuo nyei win wangv njiec
