si saa li yaa zingh maaih dauh lomaa janx
 mbuox heuc ko ne li atc
 ninh zoux dauh
 dongh mienh heuc 
i daa li wuov guanh
 nyei baeng bieiv
 gunv yietc baeqv dauh baeng
ninh caux ninh nyei yietc biauv mienh gan longx tin hungh
 taaih tin hungh
 ninh yaac cuotv fim tengx yiutai fingx nyei mienh jomc mienh camv nyei
 yaac zanc zanc daux gaux
maaih hnoi
 njiec aanx leih maiv go buo norm ziangh hoc
 ko ne li atc buatc tin hungh nyei fin mienh hinc yaangh
 buatc duqv mengh
 nyei
 fin mienh bieqc daaih gorngv mbuox ninh
ko ne li atc aah
haeqv ko ne li atc gamh nziex haic
 nuqv nuqv nyei mangc fin mienh
 ninh naaic gaax
ziouv aah
 haaix nyungc
 fin mienh gorngv
tin hungh muangx haiz meih daux gaux nyei waac
 yaac buatc meih cuotv fim tengx mienh jomc mienh nyei sic
 ninh ziouc jangx taux meih
ih zanc meih oix zuqc bun mienh mingh yapv faa mungv lorz dongh maaih mbuox heuc simon bide wuov dauh daaih naaiv
ninh yiem koiv hlen
 wuov dauh ndopv zaangc
 simon
 nyei biauv
caux ninh gorngv waac nyei fin mienh leih nqoi mi aqv
 ko ne li atc ziouc heuc i dauh ninh nyei bou caux dauh ninh nyei sin hlen baeng daaih
 wuov dauh baeng yaac gan longx tin hungh
ko ne li atc zorqv fin mienh mbuox nyei waac gorngv bun ninh mbuo muangx
 ziouc paaiv ninh mbuo mingh yapv faa mungv
da nyeic hnoi ninh mbuo gan jauv mingh taux fatv deix yapv faa mungv aqv
 lungh aav lamh aanx
 bide faaux biauv ngorh
 bingx laangh nyei dorngx
 daux gaux
ninh haiz hnyouv sie nyei
 oix nyanc hnaangx
 wuov zanc yiem biauv nyei mienh liuc leiz jienv lai hnaangx
 bide buatc hinc yaangh nyei sic hnangv mbeix mbeix nor
buatc lungh gaengh nqoi
 aengx maaih nyungc ga naaiv hnangv yietc kuaaiv ndie jangv nyei
 yaac hnangv nanv jienv biei norm gorqv bungx njiec taux ndau nor
wuov kuaaiv ndie gu nyuoz maaih nyungc nyungc saeng kuv
 nyungc nyungc hieh zoih
 nyorng ndau nyei ga naaiv
 caux ndaix ndaamv lungh nyei norqc
ninh aengx haiz qiex gorngv
bide aah
 jiez sin daaih daix naaiv deix ga naaiv nyanc aqv
mv baac bide gorngv
ziouv aah
 maiv horpc nyanc saah
 oix zuqc gec nyei caux maaih uix nyei ga naaiv yie maiv nyanc jiex
aengx maaih qiex gorngv da nyeic nzunc mbuox ninh
tin hungh bun haaix nyungc cing nzengc
 maiv dungx funx maaih uix
hnangv naaiv buo nzunc liuz
 wuov kuaaiv ga naaiv ziouc siou faaux lungh mi aqv
bide buatc liuz naaiv deix hinc yaangh nyei sic
 ninh corc hnamv maiv tong naaiv deix sic maaih haaix nyungc eix leiz mv bei
 doix wuov norm ziangh hoc
 ko ne li atc paaiv daaih nyei mienh naaic jienv daaih lorz buatc simon nyei biauv
 zungv souv jienv wuov laatc gaengh ndaangc
ninh mbuo ziouc heuc naaic gaax
maaih laanh mienh
 mbuox heuc simon bide
 hitv naaiv fai
wuov zanc bide corc hnamv maiv tong ninh buatc liuz wuov deix hinc yaangh nyei sic
 singx lingh gorngv mbuox ninh
muangx gaax
 maaih buo laanh mienh daaih lorz meih
meih jiez sin daaih njiec aqv
 maiv dungx samh soqv
 gunv gan ninh mbuo mingh aqv
 weic zuqc yie paaiv ninh mbuo daaih
bide ziouc njiec mingh mbuox wuov deix mienh
yie se dongh meih mbuo lorz wuov laanh mienh
 meih mbuo daaih lorz yie maaih deix haaix nyungc jauv fai
ninh mbuo dau
ko ne li atc baeng bieiv heuc yie mbuo daaih
 ninh zoux dauh kuv mienh yaac gan longx tin hungh
 yietc fingx yiutai mienh taaih ninh
 maaih dauh cing nzengc fin mienh daaih mbuox ninh oix zuqc tov meih mingh ninh nyei biauv weic bun ninh muangx meih gorngv nyei waac
bide ziouc heuc wuov deix mienh bieqc biauv caux ninh hitv wuov
 da nyeic hnoi bide mbenc daaih caux jienv ninh mbuo mingh aqv
 aengx maaih deix yapv faa mungv nyei gorx youz yaac caux ninh mingh
aengx jiex daaih yietc hnoi
 bide mbuo mingh taux si saa li yaa zingh mi aqv
 taux wuov buatc ko ne li atc caux jienv hmuangv doic cien ceqv aengx caux ninh heuc daaih wuov deix loz gaeng doic yiem wuov zuov jienv ninh
bide bieqc biauv wuov zanc
 ko ne li atc mingh zipv
 ziouc puoqv njiec ninh nyei zaux hlen baaix
mv baac bide ken ninh jiez sin yaac gorngv
jiez sin daaih maah
 yie mv baac baamh mienh hnangv lorqc
bide caux ko ne li atc gorngv jienv waac bieqc biauv mingh ziouc buatc mienh camv nyei gapv zunv yiem wuov
ninh gorngv
meih mbuo hiuv duqv
 ei yie mbuo nyei leiz
 yiutai mienh maiv haih bieqc janx nyei dorngx
 maiv haih caux janx jiu tong
 mv baac tin hungh bun yie hiuv duqv maiv horpc zuqc funx haaix dauh maiv cing nzengc
 fai maaih uix
hnangv naaic
 meih mbuo paaiv mienh mingh heuc yie daaih
 yie maiv naaic haaix nyungc ziouc daaih aqv
 ih zanc yie naaic gaax meih mbuo
 meih mbuo weic haaix diuc heuc yie daaih
ko ne li atc gorngv
zinh ndaangc biei hnoi
 leih maiv go naaiv norm ziangh hoc
 se doix njiec aanx buo norm ziangh hoc nyei dorngx
 yie yiem yie nyei biauv daux gaux
 liemh zeih maaih dauh mienh zuqv jienv lui houx njang nyei
 youc
 youc wuov
 daaih souv jienv yie nyei nza hmien
ninh gorngv
  ko ne li atc aah
 dongh meih tov tin hungh wuov deix waac
 tin hungh haiz mi aqv
 yaac buatc meih cuotv fim tengx mienh jomc mienh
meih oix zuqc paaiv mienh mingh yapv faa mungv lorz laanh mienh
 mbuox heuc simon bide
 daaih
 ih zanc ninh yiem wuov koiv hlen
 simon ndopv zaangc nyei biauv
yie ziouc liemh zeih paaiv mienh mingh lorz meih
 meih ziouc daaih aqv
 za gengh
 longx haic
 ih zanc yie mbuo yietc zungv yiem naaiv tin hungh nyei nza hmien
 oix muangx ziouv paaiv meih gorngv nyei yietc zungv waac
bide ziouc gorngv
ih zanc yie hiuv duqv tin hungh maiv mangc haaix dauh nyei hmien
maiv gunv haaix fingx mienh
 haaix dauh gamh nziex ninh
 yaac zoux horpc nyei jauv
 tin hungh ziouc zipv wuov dauh aqv
meih mbuo hiuv duqv ninh jiu bun i saa laa en mienh nyei doz
 dongh mienh kaux yesu giduc haih duqv baengh orn wuov nyungc kuv fienx
 yesu giduc zoux maanc muotc nyei ziouv
meih mbuo yaac hiuv duqv yiem yo han zunh mbuox mienh jiex wuom nyei leiz
 nqa haav yiem gaa li li jiez gorn cuotv daaih gormx yu ndie saengv nyei sic
meih mbuo yaac hiuv duqv naa saa letv mungv nyei yesu nyei jauv louc
 yaac hiuv duqv tin hungh ceix singx lingh caux domh qaqv bun ninh
 tin hungh caux ninh yiem
 ninh ziouc mingh norm norm dorngx zoux kuv sic yaac zorc longx yietc zungv zuqc mienv nyei hungh hoic nyei mienh
ninh yiem ye lu saa lem zingh yaac yiem yiutai mienh nyei deic bung zoux nyei yietc zungv sic
 yie mbuo buatc yaac tengx ninh zoux zorng zengx
mienh yaac zorqv yesu ding yiem ziepc nzaangc jaax daic
mv baac nqa haav buo hnoi tin hungh bun ninh nangh daaih ziouc hinc bun mienh buatc
maiv zeiz hinc bun dauh dauh mienh duqv buatc
 kungx dongh zinh ndaangc tin hungh ginv yie mbuo daaih tengx zoux zorng zengx nyei mienh duqv buatc hnangv
 se ninh daic mingh aengx nangh daaih
 yie mbuo duqv caux ninh juangc nyanc juangc hopv nyei mienh
ninh mbuox yie mbuo oix zuqc zunh ninh nyei kuv fienx bun mienh hiuv duqv ninh se tin hungh paaiv daaih zoux siemv zuiz jien
 siemv ziangh jienv nyei mienh caux daic mingh nyei mienh nyei zuiz
yietc zungv douc waac mienh yaac tengx ninh zoux zorng zengx
 ninh mbuo gorngv
 haaix dauh sienx yesu
 yaac kaux ninh nyei mbuox ziouc duqv tin hungh guangc zuiz
bide corc gorngv jienv waac wuov zanc
 singx lingh liemh zeih njiec daaih yiem ninh mbuo dauh dauh muangx leiz nyei mienh nyei sin
yiem yapv faa mungv gan bide daaih wuov deix yiutai mienh
 dongh sienx yesu wuov deix mienh
 za gengh mbuoqc horngh haic tin hungh bun singx lingh janx
ninh mbuo haiz janx gorngv ganh nyungc waac
 yaac ceng tin hungh weih hlo
bide gorngv
naaiv deix mienh zipv singx lingh hnangv yie mbuo nor
 wuov nyungc maaih haaix dauh haih laanh jienv maiv bun ninh mbuo jiex wuom nyei leiz fai
ninh ziouc hatc ninh mbuo oix zuqc dengv yesu giduc nyei mbuox jiex leiz
 wuov deix mienh aengx tov bide caux ninh mbuo yiem i ziex hnoi
