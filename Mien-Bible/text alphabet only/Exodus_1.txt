naaiv se yaakopv nyei dorn nyei mbuox
 dongh caux yaakopv bieqc i yipv deic bung
 gorqv mienh dorh gorqv mienh nyei hmuangv doic gan jienv mingh
ninh nyei dorn nyei mbuox heuc lu mben
 si me on
 lewi
 yu ndaa
itc saax kaa
 se mbu lun
 mben yaa min
ndaan
 napv taa li
 gaatc caux aa se
yaakopv nyei dorn jueiv fun faqv yietc zungv maaih cietv ziepc dauh
 maaih yosepv wuov dauh zungv yiem i yipv deic bung mi aqv
hoz daaih
 yosepv caux ninh nyei muoz doic
 liemh wuov doic mienh yietc zungv
 guei seix nzengc mi aqv
mv baac i saa laa en mienh maaih fun faqv camv
 youc hiaangx youc henv
 ziouc yiem buangv wuov norm deic bung
nqa haav ganh maaih dauh siang hungh gunv i yipv deic bung
 ninh maiv hiuv yietc deix taux yosepv
wuov dauh hungh diex gorngv mbuox ninh nyei baeqc fingx
naaiv deix i saa laa en mienh gauh camv mbuo yaac gauh henv mbuo
daaih maah
 mbuo oix zuqc longc guv guaix nyei za eix bun ninh mbuo maiv haih hiaangx
 maiv zeiz nor
 ninh mbuo haih hiaangx camv jienv faaux
 nqa haav se gorngv cuotv mborqv domh jaax nyei sic
 ninh mbuo haih caux mbuo nyei win wangv dongh hnyouv daaih mborqv mbuo yaac haih biaux cuotv mbuo nyei deic bung
i yipv mienh ziouc paaiv gong bou bieiv gunv jienv i saa laa en mienh
 aapv ninh mbuo zoux gong kouv
 ninh mbuo ceix bitom caux laa maa setc zoux faalo hungh siou ga naaiv nyei zingh
i yipv mienh yietc zei zoux hoic
 i saa laa en mienh yietc zei camv jienv faaux
 hiaangx jienv cuotv
 i yipv mienh ziouc gamh nziex haic i saa laa en mienh
qaqv hoic ninh mbuo zoux gong kouv
i yipv mienh hoic i saa laa en mienh zoux gong kouv
 bun ninh mbuo maiv benx haaix nyungc maengc aqv
 aapv ninh mbuo zoux nie zun
 naetv nie zun
 yaac hoic ninh mbuo zoux nyungc nyungc liangx ndeic gong
 ninh mbuo zuqc hoic zoux gong kouv taux ndoqv
i yipv deic bung nyei hungh gorngv mbuox tengx hipv lu mienh yungz gu nguaaz wuov deix m sieqv dorn
 maaih dauh nyei mbuox heuc sipv faa
 maaih dauh heuc pu aa
meih mbuo tengx hipv lu mienh yungz gu nguaaz
 buatc yungz duqv gu nguaaz dorn nor
 daix guangc aqv
 gu nguaaz sieqv nor
 liouh ninh nyei maengc
mv baac tengx yungz gu nguaaz nyei m sieqv dorn gamh nziex tin hungh
 taaih tin hungh
 ziouc maiv ei i yipv hungh nyei waac
 ninh mbuo liouh gu nguaaz dorn nyei maengc
i yipv hungh ziouc heuc tengx yungz gu nguaaz wuov deix m sieqv dorn daaih
 naaic ninh mbuo
meih mbuo weic haaix diuc hnangv naaiv nor zoux
 weic haaix diuc liouh cuotv gu nguaaz dorn nyei maengc
wuov deix m sieqv dorn dau
hipv lu mienh m sieqv dorn maiv hnangv i yipv mienh m sieqv dorn
 ninh mbuo yungz gu nguaaz siepv haic
 yie mbuo mingh maiv gaengh taux
 ninh mbuo zungv yungz ndaangc mi aqv
tin hungh ziouc zoux longx bun tengx yungz gu nguaaz wuov deix m sieqv dorn
 i saa laa en mienh aengx jaa hiaangx jienv faaux yaac henv jienv faaux
weic zuqc tengx yungz gu nguaaz wuov deix m sieqv dorn gamh nziex tin hungh
 taaih tin hungh
 tin hungh bun ninh mbuo ganh yaac haih maaih jaa junx
zoux gau
 faalo hungh hatc ninh nyei zuangx baeqc fingx
oix zuqc zorqv hipv lu mienh yungz nyei yietc zungv siang gu nguaaz dorn guangc nai aa ndaaih nzengc
 sieqv nor
 liouh jienv
