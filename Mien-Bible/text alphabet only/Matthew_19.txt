yesu gorngv liuz naaiv deix waac ziouc cuotv gaa li li saengv mingh yu ndie saengv jiex wuov ngaanc ziqc jor ndaen ndaaih
mienh camv haic gan jienv yesu mingh
 ninh ziouc yiem wuov zorc longx ninh mbuo nyei baengc
maaih deix faa li si mienh daaih seix yesu ziouc naaic
maiv gunv nqox weic haaix nyungc gorn baengx leih ninh nyei auv
 se horpc mbuo nyei leiz fai
yesu dau
meih mbuo maiv doqc jiex naaiv douc ging sou fai
  zinh ndaangc tin hungh zeix lungh zeix ndau wuov zanc
 ninh zeix cuotv mienh daaih benx m jangc m sieqv
tin hungh yaac gorngv
  weic naaiv m jangc dorn dorng jaa
 leih ninh nyei diex maac
 caux ninh nyei auv gapv jienv
 i dauh ziouc benx yietc norm sin mi aqv
hnangv naaic ninh mbuo maiv zeiz i dauh aqv
 benx yietc dauh hnangv
 weic naaiv
 tin hungh gapv daaih nyei cai doix
 mienh maiv dungx caeqv nqoi
faa li si mienh aengx naaic yesu
wuov nyungc
 mose weic haaix diuc mbuox nqox bun zeiv leih cai sou ninh nyei auv ziouc heuc auv mingh aqv
yesu dau
se laaix meih mbuo hnyouv ngaengc haic mose cingx daaih bun meih mbuo haih leih duqv meih mbuo nyei auv
 mv baac zinh ndaangc
 zeix lungh zeix ndau wuov zanc
 maiv zeiz hnangv naaic
yie mbuox meih mbuo
 haaix dauh leih ninh nyei auv
 yaac maiv zeiz laaix ninh nyei auv hienx nqox nor
 aengx mingh longc siang auv
 ninh se hienx auv hnangv
sai gorx mbuo gorngv mbuox yesu
se gorngv longc auv longc nqox nyei jauv hnangv naaic nor
 yietc liuz maiv dungx longc gauh longx
yesu dau
naaiv deix njaaux nyei waac
 maiv zeiz dauh dauh haih ei jienv zoux
 kungx dongh duqv tin hungh nyei en nyei mienh haih ei jienv zoux hnangv
weic zuqc maaih camv diuc jauv bun mienh maiv haih dorng jaa
 maaih deix cuotv seix ziangh ziouc maiv haih dorng jaa
 maaih deix zuqc mienh im dov mingh
 maaih deix weic zoux tin hungh nyei guoqv nyei gong maiv dorng jaa
 haaix dauh haih ei jienv naaiv deix waac
 oix zuqc ei jienv zoux aqv
maaih deix mienh dorh fu jueiv daaih lorz yesu
 oix yesu maan jienv ninh mbuo
 tengx ninh mbuo daux gaux
 mv baac sai gorx mbuo gorngv hemx naaiv deix mienh
yesu gorngv
gunv bun fu jueiv daaih lorz yie
 maiv dungx laanh ninh mbuo saa
 weic zuqc haaix dauh longc tin hungh zoux ziouv gunv ninh
 wuov dauh se hnangv naaiv deix fu jueiv nor
yesu maan liuz naaiv deix fu jueiv ninh ziouc mingh mi aqv
maaih nzunc maaih dauh mienh daaih naaic yesu
fin saeng aac
 yie horpc zuqc zoux haaix nyungc longx nyei sic cingx duqv yietc liuz nyei maengc
yesu dau
meih weic haaix diuc naaic yie taux longx nyei sic
 kungx maaih nduqc dauh longx hnangv
 se gorngv meih oix duqv yietc liuz nyei maengc
 oix zuqc ei jienv leiz latc zoux
wuov dauh naaic
haaix deix leiz latc
 yesu dau
maiv dungx daix mienh
 maiv dungx hienx auv
 maiv dungx zoux zaqc yaac maiv dungx zoux jaav zorng zengx
oix zuqc tongx nimc meih nyei diex maac
 yaac hnamv mienh hnangv hnamv ganh nor
wuov dauh mienh lunx mienh gorngv
naaiv deix yietc zungv nyei leiz yie muangx nzengc aqv
 aengx caa haaix nyungc oix zuqc zoux fai
yesu mbuox ninh
se gorngv meih oix zoux dunh yunh nyei mienh
 oix zuqc mingh maaic nzengc meih maaih nyei ga naaiv
 zorqv wuov deix nyaanh bun mienh jomc mienh
 hnangv naaiv meih ziouc maaih jaaix nyei ga naaiv siou jienv wuov tin dorngh
 zoux liuz
 daaih gan yie oc
wuov dauh mienh lunx mienh haiz naaiv deix waac
 ninh ziang naaic nzauh nzauh nyei mingh mi aqv
 weic zuqc ninh maaih jaa dingh hoz haic
yesu aengx gorngv mbuox ninh nyei sai gorx
yie gorngv zien mbuox meih mbuo
 butv zoih mienh aqc duqv bieqc tin hungh nyei guoqv
yie aengx gorngv nzunc mbuox meih mbuo
 lorh torh cunx jiex sim mbiuic corc gauh hungh hec butv zoih mienh bieqc tin hungh nyei guoqv
sai gorx mbuo haiz liuz naaiv deix waac ninh mbuo mbuoqc horngh haic aqv
 ninh mbuo naaic gaax
wuov nyungc
 haaix dauh haih duqv njoux
yesu mangc jienv ninh mbuo yaac gorngv
mienh maiv haih njoux ganh mv baac maanc sic tin hungh haih zoux duqv nyei
bide ziouc gorngv
sai diex aah
 yie mbuo guangc nzengc nyungc nyungc daaih gan meih
 wuov nyungc
 yie mbuo haih duqv haaix nyungc
yesu mbuox ninh mbuo
yie gorngv zien mbuox meih mbuo
 maaih siang lungh siang ndau wuov zanc
 yie
 baamh mienh nyei dorn
 zueiz jienv yie njang laangc nyei weic nyei ziangh hoc
 meih mbuo gan yie nyei mienh ziouc duqv zueiz jienv ziepc nyeic norm weic siemv wuov deix ziepc nyeic fingx i saa laa en mienh
haaix dauh weic yie guangc ninh nyei biauv
 muoz doic
 diex maac
 fu jueiv fai lingh deic
 wuov dauh guangc yietc gouv ziouc duqv yietc baeqv gouv yaac duqv yietc liuz nyei maengc
mv baac maaih zoux hlo nyei mienh camv oix zuqc zoux faix
 zoux faix nyei maaih camv yaac duqv zoux hlo
