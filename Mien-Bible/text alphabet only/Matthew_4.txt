yesu jiex liuz wuom nyei leiz
 singx lingh ziouc dorh ninh mingh deic bung huaang zuqc mienv nyei hungh seix
feix ziepc hnoi feix ziepc muonz yesu zei maiv nyanc haaix nyungc
 hnyouv ziouc sie aqv
mienv nyei hungh ziouc daaih lorz ninh yaac gorngv
meih za gengh tin hungh nyei dorn nor
 heuc naaiv deix la bieiv benx njuov daaih maah
yesu dau
ging sou fiev jienv gorngv
  mienh maiv zeiz kungx kaux nyanc hopv yungz maengc hnangv
 mv baac oix zuqc kaux tin hungh gorngv nyei joux joux waac
mienv nyei hungh ziouc dorh yesu mingh cing nzengc nyei zingh
 ye lu saa lem
 bun ninh yiem zaangc tin hungh nyei biauv hlang jiex nyei dorngx
gorngv mbuox ninh
meih za gengh tin hungh nyei dorn nor
 biu njiec gaax
 weic zuqc ging sou fiev jienv gorngv
  tin hungh oix paaiv ninh nyei fin mienh goux jienv meih
 ninh mbuo ziouc longc buoz bouh jienv meih
 maiv bun meih nyei zaux zong zuqc la bieiv
yesu dau
mv baac ging sou yaac fiev jienv gorngv
  maiv dungx seix ziouv
 meih nyei tin hungh
mienv nyei hungh aengx dorh yesu faaux norm hlang haic nyei mbong
 bun ninh mangc lungh ndiev maanc guoqv yaac mangc maanc guoqv nyei njang laangc
mienv nyei hungh gorngv
se gorngv meih gueic njiec baaix yie
 yie ziouc zorqv naaiv deix yietc zungv bun meih
yesu ziouc dau
saadaan aah
 biaux nqoi maah
 ging sou fiev jienv gorngv
  oix zuqc baaix ziouv
 meih nyei tin hungh
 kungx oix zuqc fu sux ninh nduqc dauh hnangv
mienv nyei hungh ziang naaic leih nqoi yesu mi aqv
 fin mienh ziouc daaih liuc leiz yesu
yesu haiz gorngv yo han zuqc wuonx loh
 ninh ziouc mingh gaa li li saengv mi aqv
yesu maiv yiem naa saa letv mungv
 ninh mingh yiem kaa be naa um mungv
 gaa li li koiv dorn hlen
 se mbu lun caux napv taa li deic nyei gapv jaaix dorngx
hnangv naaic cuotv daaih se weic bun zinh ndaangc tengx tin hungh douc waac wuov dauh i saa yaa nyei waac doix nzengc
i saa yaa gorngv
se mbu lun caux napv taa li deic
 yiem wuov ngaanc ziqc jor ndaen ndaaih
 dongh mingh koiv wuov diuh jauv
 se janx yiem nyei deic bung
 gaa li li
yiem hmuangx gu nyuoz nyei baeqc fingx
 zungv duqv buatc domh njang
 yiem zuqc daic nyei dongh linh gu nyuoz wuov deix
 maaih njang cuotv daaih ziux jienv ninh mbuo
yangh naaiv mingh yesu jiez gorn zunh doz
 ninh gorngv
oix zuqc goiv hnyouv guangc zuiz
 tin hungh daaih zoux ziouv gunv mienh nyei hnoi taux fatv aqv
yesu yangh jauv gan gaa li li koiv dorn hlen mingh
 buatc maaih i muoz dorn
 ninh mbuo zoux zorqv mbiauz nyei mienh
 yiem wuov koiv borngz mbiauz
 maaih dauh heuc simon
 aengx maaih norm mbuox heuc bide
 caux jienv ninh nyei youz
 an ndaa lu
yesu mbuox ninh mbuo
meih mbuo daaih gan yie oc
 yie oix njaaux meih mbuo lorz mienh
 hnangv ih zanc meih mbuo lorz mbiauz nor
ninh mbuo liemh zeih guangc ninh mbuo nyei mungz gan jienv yesu mingh aqv
yesu jiex mingh deix aengx buatc se mbe ndi nyei i dauh dorn
 yaagorpc caux yo han
 naaiv deix i muoz caux ninh mbuo nyei die yiem wuov nzangv liuc leiz mungz
 yesu heuc ninh mbuo daaih
ninh mbuo liemh zeih guangc jienv ninh mbuo nyei die
 guangc jienv nzangv
 gan yesu mingh aqv
yesu mingh gormx gaa li li saengv
 yiem ninh mbuo nyei wuic dorngh njaaux mienh
 yaac zunh tin hungh zoux ziouv gunv mienh nyei kuv fienx
 ninh yaac zorc longx zuangx mienh nyei nyungc nyungc baengc
yesu nyei mengh dauh sing buangv silie deic bung
 mienh ziouc dorh yietc zungv baengc mienh daaih lorz yesu
 se dorh butv nyungc nyungc baengc caux zuqc diev mun nyei
 zuqc mienv muoqv nyei
 butv dungz ndin nyei
 caux butv baengc mbai nyei mienh daaih
 yesu yaac zorc longx ninh mbuo
mienh camv haic gan jienv yesu mingh
 maaih deix yiem gaa li li saengv
 maaih deix yiem totv mbu li saengv
 maaih deix yiem ye lu saa lem zingh
 maaih deix yiem yu ndie saengv
 aengx maaih deix yiem jor ndaen ndaaih nyei dong bung maengx gan jienv yesu mingh
