yie oix longc nzengc hnyouv dor ziec ziouv
  yie oix zunh meih zoux yietc zungv mbuoqc horngh nyei sic
yie oix weic meih a hneiv njien youh
 o yiem hlang jiex wuov dauh aac
 yie oix baaux nzung ceng meih nyei mengh
yie nyei win wangv daaux sin tuix nzuonx nyei ziangh hoc
 ninh mbuo yiem meih nyei nza hmien ndiqv zuqc ndorpc yaac zuqc mietc
meih zueiz jienv siemv zuiz nyei weic baengh fim nyei siemv
 meih yaac baengh fim siemv bun yie duqv longx
meih hemx ganh fingx mienh
 bun orqv mienh zuqc mietc
 meih sortv ninh mbuo nyei mbuox guangc taux maanc gouv maanc doic
win wangv zuqc baaic zuqc mbaang taux yietc liuz
 meih baaic waaic ninh mbuo nyei yietc zungv zingh hnangv liemh nzungh baeng cuotv nor
 liemh maiv maaih haaix dauh jangx ninh mbuo
mv baac ziouv yietc liuz zueiz jienv ninh nyei weic gunv
 ninh liepc ninh nyei weic daaih siemv zuiz
ninh baengh fim nyei siemv lungh ndiev mienh
 hnyouv zingx nyei siemv maanc fingx
ziouv zoux wuonv nyei dorngx bun zuqc zeix zuqc hoic nyei mienh kaux
 zuqc kuonx naanh nyei ziangh hoc maaih lamh kaux dorngx
o ziouv aac
 nyiemc meih nyei mbuox wuov deix oix kaux meih
 weic zuqc meih maiv guangc lorz meih wuov deix mienh
oix zuqc baaux nzung ceng yiem si on nyei ziouv
  oix zuqc yiem maanc fingx mbu ndongx zunh ninh zoux nyei jauv louc
weic zuqc ninh zoux jaauv mienh maengc win wuov dauh
 yaac jangx ninh mbuo
 ninh maiv la kuqv zuqc zeix zuqc hoic
 heuc jienv tov nyei mienh
o ziouv aah
 tov meih korv lienh yie
 tov meih mangc nzorng yie wuov deix mienh bun yie zuqc nyei kouv naanc
 se meih njoux yie yiem zuqc daic nyei gaengh cuotv daaih
weic bun yie yiem si on nyei zingh gaengh
 zunh yaangh ceng meih nyei sic
 yaac orn lorqc haic weic zuqc meih njoux yie
maanc fingx mienh ndortv njiec ninh mbuo ganh wetv nyei kuotv
 ninh mbuo nyei zaux yaac zuqc ninh mbuo ganh zaeng nyei mungz nzenc jienv
ziouv bun mienh hiuv duqv ninh ganh
 ninh baengh fim nyei siemv zuiz
 orqv mienh nyei buoz zoux nyei sic hlopv jienv ninh mbuo ganh
 hikv gai on
     selaa
orqv mienh
 se la kuqv tin hungh nyei fingx fingx mienh
 zungv zuqc mingh yiem yiemh gen
ninh maiv zeiz yietc liuz la kuqv dangx donx nyei mienh
 mienh jomc mienh maiv zeiz yietc liuz maiv lamh hnamv dorngx
o ziouv aah
 daaih maah
 maiv dungx bun baamh mienh duqv hingh
 tov bun maanc fingx yiem meih nyei nza hmien zuqc siemv
o ziouv aah
 tov bun ninh mbuo gamh nziex
 tov bun maanc fingx zieqv duqv ninh mbuo benx baamh mienh hnangv
 selaa
