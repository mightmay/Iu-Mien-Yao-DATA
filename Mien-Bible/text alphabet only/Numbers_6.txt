ziouv  gorngv mbuox mose
oix zuqc mbuox i saa laa en mienh
  maiv gunv m jangc m sieqv
 haaix dauh oix lengc jeiv nyei laengz jiez ngaengc waac
 zorqv ganh fungx bun ziouv weic zoux naasi mienh
wuov dauh oix zuqc gec
 maiv dungx hopv a ngunc diuv fai haaix nyungc diuv
 yaac maiv dungx hopv longc a ngunc diuv fai haaix nyungc diuv zoux daaih nyei wuom sui
 maiv dungx hopv a ngunc biouv nyei wuom fai nyanc a ngunc biouv
 maiv gunv biouv nyiemz fai biouv nqaai
yiem zoux jienv naasi mienh nyei ziangh hoc
 maiv dungx nyanc yiem a ngunc hmei cuotv daaih nyei haaix nyungc ga naaiv
 maiv gunv a ngunc nyim fai a ngunc biouv nyei ndopv
 maiv dungx nyanc
+ yiem laengz jienv zoux naasi mienh nyei ziangh hoc maiv dungx teix m nqorngv
 oix zuqc zuov taux dingc daaih nyei hnoi nyieqc buangv
 ninh oix zuqc cing nzengc
 zuov taux fungx ganh bun ziouv  nyei hnoi nyieqc buangv
 oix zuqc liouh mba biei caux siaam ndaauv
yiem ninh fungx ganh bun ziouv  nyei ziangh hoc maiv kuh mingh fatv janx daic nyei sei
liemh ganh nyei die fai maa
 gorx fai youz
 dorc fai muoc daic
 maiv dungx laaix ninh mbuo bun ganh maaih uix
 weic zuqc zorqv ganh fungx bun tin hungh nyei jangx hoc se yiem ninh nyei m nqorngv
da faanh yiem fungx ganh bun ziouv  nyei hnoi nyieqc
 ninh benx ziouv nyei cing nzengc mienh
+ se gorngv yiem ninh nyei ga hlen maaih mienh liemh zeih daic
 ninh fungx bun ziouv  nyei m nqorngv ziouc maaih uix
 taux saax uix nyei hnoi
 se da cietv hnoi wuov hnoi
 oix zuqc teix nzengc m nqorngv
taux da betv hnoi wuov hnoi
 ninh oix zuqc dorh i norm norqc nqo fai i norm baeqc gopv lunx taux wuic buangh ndopv liuh nyei gaengh ndaangc jiu bun sai mienh
sai mienh ziouc zorqv norm ziec weic fiqv zuiz
 aengx zorqv norm buov ziec weic wuov laanh mienh nitv zuqc janx daic ziouc maaih nyei uix
 dongh wuov hnoi ninh yaac oix zuqc saax m nqorngv nyei uix
oix zuqc weic dingc daaih nyei hnoi nyieqc aengx zorqv ganh fungx bun ziouv
  yaac oix zuqc dorh dauh yietc hnyangx nyei ba gi yungh gouv daaih ziec weic ninh zoux dorngc nyei sic
 zinh ndaangc nyei hnoi nyieqc maiv funx aqv
 weic zuqc fungx ganh bun ziouv  nyei ziangh hoc zuqc maaih uix mi aqv
+ naasi mienh nyei leiz
 dongh ninh zorqv ganh fungx bun ziouv nyei hnoi nyieqc buangv
 se hnangv naaiv
 oix zuqc dorh ninh mingh taux wuic buangh ndopv liuh nyei gaengh ndaangc
yiem naaic ninh oix zuqc zorqv ga naaiv weic fongc horc bun ziouv
  longc dauh doix hnyangx
 maiv waaic fangx nyei ba gi yungh gouv weic buov ziec
 caux dauh doix hnyangx
 maiv waaic fangx nyei ba gi yungh zeic ziec weic fiqv zuiz
 caux dauh maiv waaic fangx nyei ba gi yungh gouv ziec weic jiu tong
yaac maaih ziec nyei laangh ziqc caux ciev ziec nyei ga naaiv yietc njiec ziec
 aengx maaih yietc ndaan maiv an bingv nyei njuov
 mbuonv muonc zorpc jienv ga lanv youh nyei njuov
 caux maiv an bingv nyei njuov bieqc nzaatv jienv ga lanv youh
+ sai mienh ziouc zorqv naaiv deix ga naaiv daaih yiem ziouv nyei nza hmien ziec fiqv zuiz caux buov ziec
ninh aengx zorqv wuov dauh ba gi yungh gouv caux wuov ndaan maiv an bingv nyei njuov fongc horc ziec bun ziouv weic jiu tong
 yaac maaih ziec nyei laangh ziqc caux ciev ziec nyei ga naaiv yietc njiec ziec
+ naasi mienh oix zuqc yiem wuic buangh ndopv liuh nyei gaengh ndaangc teix nzengc dongh zoux jangx hoc bun cing ninh zorqv ganh fungx bun ziouv nyei mba biei caux siaam
 oix zuqc zorqv wuov deix mba biei daaih dapv ziec weic jiu tong wuov deix ga naaiv ga ndiev maengx nyei douz
+ naasi mienh teix liuz fungx bun ziouv  nyei mba biei
 sai mienh ziouc zorqv norm wuonh zuoqc nyei ba gi yungh gouv nyei buoz zuih
 aengx zorqv norm yiem ndaan gu nyuoz maiv an bingv nyei njuov
 caux norm maiv an bingv nyei njuov bieqc
 an jienv naaiv dauh naasi mienh nyei buoz gu nyuoz
naaiv deix ga naaiv sai mienh ziouc zorqv daaih yiem ziouv  nyei nza hmien cunv ging weic zoux fongc horc nyei ga naaiv
 naaiv deix ga naaiv se cing nzengc nyei
 yaac benx sai mienh nyei mi aqv
 liemh cunv ging fongc horc liuz nyei lorqc hiuang orv caux fongc horc liuz nyei zuih
 yiem naaic mingh
 naasi mienh hopv duqv a ngunc diuv aqv
+ naaiv se naasi mienh nyei leiz
 dongh ninh zorqv ganh fungx bun ziouv  wuov zanc laengz jiez ngaengc waac oix fongc horc haaix nyungc bun ziouv
  se gorngv haih laengz bun gauh camv naaic
 ninh oix zuqc ei ninh laengz nyei waac zoux nzengc
ziouv  gorngv mbuox mose
oix zuqc gorngv mbuox aalon caux ninh nyei dorn
  meih mbuo oix zuqc hnangv naaiv nor buang waac i saa laa en mienh
 oix zuqc gorngv
tov ziouv ceix fuqv bun meih
 ziux goux meih
tov ziouv  zoux longx bun meih
 ceix en bun meih
tov ziouv  huin hmien mangc meih
 bun meih maaih baengh orn
hnangv naaic
 se gorngv ninh mbuo dengv yie nyei mbuox buang waac i saa laa en mienh
 yie ziouc ceix fuqv bun ninh mbuo
