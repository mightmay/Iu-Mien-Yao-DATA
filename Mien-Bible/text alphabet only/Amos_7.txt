ziouv tin hungh hinc bun yie buatc ninh zeix cuotv yietc domh guanh jopv nyeic doix zuqc jang jang cuotv da nyeic torngx ga naaiv zuangx
 se hungh diex gaatv liuz daauh torngx aengx cuotv da nyeic torngx nyei ziangh hoc
jopv nyeic nyanc nzengc wuov norm deic bung nyei miev
 yie gorngv
ziouv tin hungh aac
 tov guangc nqoi meih nyei baeqc fingx nyei zuiz
 ninh mbuo hnangv haaix nor haih duqv maengc cuotv
 ninh mbuo youc faix youc zoqc
ziouv ziouc goiv ninh nyei hnyouv
   ziouv gorngv
naaiv deix sic maiv hnangv naaic cuotv aqv
ziouv tin hungh hinc bun yie buatc
 ziouv tin hungh heuc longc douz dingc zuiz
 douz ziouc buov nzengc ndo nyei koiv yaac buov jienv ndau beih
yie ziouc gorngv
ziouv tin hungh aah
 tov meih dingh njiec maah
 meih nyei baeqc fingx hnangv haaix nor haih duqv maengc cuotv
 ninh mbuo youc faix youc zoqc
ziouv aengx goiv ninh nyei hnyouv
 ziouv tin hungh gorngv
naaiv deix sic maiv hnangv naaic cuotv aqv
ziouv aengx bun yie mangc yietc nyungc
 yie buatc ziouv souv jienv longc dingc zaqc nyei hlaang zoux daaih nyei zingh laatc ga hlen
 buoz nanv jienv dingc zaqc nyei hlaang
ziouv naaic yie
aamotv aac
 meih buatc haaix nyungc
 yie dau
buatc diuh dingc zaqc nyei hlaang
 ziouv gorngv
mangc maah
 yie zorqv diuh dingc zaqc nyei hlaang ndiux yie nyei baeqc fingx
 i saa laa en mienh mbu ndongx
 yiem naaiv mingh yie maiv liouh ninh mbuo aqv
i sakc nyei zeiv fun yiem hlang zaangc zienh nyei dorngx yie oix baaic huaang
 yaac bun i saa laa en nyei norm norm singx dinc zuqc baaic waaic
 aengx longc nzuqc ndaauv caux ye lo mbo am nyei zeiv fun mborqv jaax
mbetc en nyei sai mienh
 aa maa si yaa
 paaiv mienh mingh lorz i saa laa en nyei hungh
 ye lo mbo am
 gorngv
aamotv yiem i saa laa en mienh mbu ndongx daav za eix ngaengc hungh diex
 ninh gorngv nyei yietc zungv waac naaiv norm deic bung ndaam maiv jiez
weic zuqc aamotv hnangv naaiv gorngv
+ ye lo mbo am zungv oix zuqc nzuqc ndaauv daix
 i saa laa en mienh zungv oix zuqc guaatv mingh
 leih nqoi ganh nyei deic bung
aa maa si yaa gorngv mbuox aamotv
meih naaiv dauh douc waac mienh aah
 mingh aqv
 biaux mingh yiem yu ndaa deic bung
 yiem wuov bun ninh mbuo juang meih aengx yiem naaic douc waac aqv
yiem naaiv mingh maiv dungx aengx yiem mbetc en douc meih nyei waac
 weic zuqc yiem naaiv maaih hungh diex nyei singx dinc
 yaac benx hungh diex mingh zaangc zienh nyei dorngx
aamotv gorngv mbuox aa maa si yaa
yie maiv zeiz douc waac mienh
 yaac maiv zeiz douc waac mienh nyei dorn
 yie zoux dauh goux saeng kuv nyei mienh caux fioux ngongh nyorx biouv nyei mienh
ziouv dorh yie cuotv daaih
 maiv gan yungh guanh
 ziouv gorngv mbuox yie
 mingh douc waac bun yie nyei baeqc fingx
 i saa laa en mienh
weic naaiv ih zanc muangx ziouv nyei waac maah
 meih gorngv
+ maiv dungx douc waac gorngv i saa laa en
 yaac maiv dungx zunh jienv gorngv i sakc nyei zeiv fun
weic naaiv ziouv hnangv naaiv gorngv
+ meih nyei auv oix yiem zingh gu nyuoz zoux maaic sin nyei m sieqv dorn
 meih nyei naamh nyouz zungv oix zuqc nzuqc ndaauv daix daic
 meih nyei ndau
 mienh oix baeng hlaang ndorqc bun nqoi
 meih ganh oix zuqc daic yiem maaih uix nyei deic bung
 i saa laa en mienh zungv oix zuqc caangv mingh leih nqoi ninh mbuo nyei buonv deic bung
