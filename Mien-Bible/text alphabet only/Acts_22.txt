ninh gorngv
yietc zuangx gorx youz caux mienh gox mienh aah
 tov meih mbuo muangx yie gorngv deix yie nyei jauv louc
mienh haiz ninh gorngv hipv lu waac ninh mbuo ziouc aengx gauh sekv
 baulo gorngv jienv mingh
yie se yiutai mienh
 yiem si li sie saengv
 taasatv zingh cuotv seix
 mv baac yie yiem naaiv ye lu saa lem zingh hlo daaih
 gaa maa li en zoux yie nyei sai diex yaac njaaux yie hoqc duqv nzengc mbuo nyei ong taaix nyei leiz
 yie yaac jorm hnyouv gan tin hungh hnangv meih mbuo ih hnoi yiem naaiv nyei dauh dauh mienh nor
yie zoux doqc gan naaiv diuh jauv nyei mienh
 hoic ninh mbuo taux daic
 maiv gunv m jangc m sieqv yie zorqv daaih ndoh jienv wuonx loh
domh sai mienh caux gunv sic wuic nyei zuangx mienh gox haih zoux zorng zengx weic zuqc yie mingh ninh mbuo wuov zorqv sou dorh mingh bun ndaa matv gatc zingh nyei gorx youz
 yie ziouc mingh ndaa matv gatc oix zorqv gan naaiv diuh jauv nyei mienh ndoh jienv limc dorh ninh mbuo nzuonx naaiv ye lu saa lem dingc zuiz
yie mingh gau
 leih ndaa matv gatc zingh maiv nangc go
 wuov norm ziangh hoc aav lamh deix lungh aanx aqv
 liemh zeih yiem wuov lungh cuotv norm domh njang ziux njiec gormx yie nyei sin
yie king njiec ndau mingh
 haiz maaih qiex gorngv
  saulo aah
 saulo
 meih weic haaix diuc zoux doqc yie
yie ziouc naaic
  ziouv aah
 meih dongh haaix dauh
ninh dau
  yie se naa saa letv mungv wuov dauh yesu
 dongh meih zoux doqc wuov dauh
caux yie mingh wuov deix mienh kungx buatc njang hnangv
 maiv haiz caux yie gorngv waac wuov dauh nyei qiex
yie aengx naaic
  ziouv aah
 yie oix zuqc hnangv haaix nor zoux
ziouv gorngv
  meih oix zuqc jiez sin mingh ndaa matv gatc zingh
 taux wuov maaih mienh mbuox meih tin hungh dingc ziangx bun meih zoux nyei nyungc nyungc sic
laaix naaiv henv haic nyei njang aengv yie nyei m zing yie mangc maiv buatc
 gan yie mingh nyei mienh ziouc ken yie bieqc ndaa matv gatc zingh
yiem ndaa matv gatc zingh maaih laanh mienh
 mbuox heuc aa naa nie
 ninh jorm hnyouv zaangc tin hungh
 gan longx leiz latc
 yiem wuov nyei yiutai mienh haaix dauh yaac taaih ninh
aa naa nie daaih lorz yie
 ninh souv jienv yie nyei ga hlen gorngv
  saulo youz aah
 aengx mangc duqv buatc aqv
  wuov zanc yie ziouc mangc duqv buatc ninh aqv
ninh yaac gorngv
  mbuo nyei ong taaix nyei tin hungh ginv meih daaih bun meih hiuv duqv ninh nyei za eix
 bun meih buatc baengh fim wuov dauh yaac haiz ninh ganh nyei nzuih gorngv nyei waac
weic zuqc ninh oix meih gan ninh zoux zorng zengx mbuox zuangx mienh meih buatc jiex caux haiz jiex nyei sic
ih zanc meih zoux haaix nyungc ngaih
 jiez sin daaih dengv yesu nyei mbuox jiex wuom nyei leiz
 nzaaux guangc meih nyei zuiz
nqa haav yie nzuonx ye lu saa lem
 yiem zaangc tin hungh nyei biauv daux gaux
 buatc hinc yaangh nyei sic
wuov zanc ziouv gorngv mbuox yie
  meih oix zuqc gaanv biaux cuotv ye lu saa lem zingh
 meih tengx yie zoux zorng zengx mv baac yiem naaiv nyei mienh maiv oix muangx
yie dau
  ziouv aac
 naaiv deix mienh hiuv duqv yie mingh norm norm wuic dorngh zorqv sienx yesu nyei mienh
 maaih deix wuonx loh
 maaih deix yaac mborqv
tengx meih zoux zorng zengx wuov dauh saa te fen zuqc mienh daix wuov zanc
 yie souv jienv wuov yaac a hneiv nyei
 zungv tengx mangc daix ninh wuov deix mienh nyei lui
ziouv aengx mbuox yie
  mingh aqv
 yie oix paaiv meih mingh go nyei dorngx lorz maanc fingx janx
zuangx mienh muangx taux baulo gorngv naaiv joux waac ziouc nih nungx nauc nyei heuc jienv gorngv
naaiv dauh ga naaiv yiem waaic hungh diex nyei ndau beih hnangv
 maiv dungx bun ninh ziangh lungh ndiev aqv
mienh nauc jienv mingh
 jaiv lui fengx tin deic nyei
 nyau nie mbung faatv faaux lungh
domh baeng bieiv ziouc mbuox baeng dorh baulo bieqc baeng yiem nyei dorngx gu nyuoz
 yaac heuc ninh mbuo longc biaav bin mborqv zaah naaic
 mangc gaax ninh zoux haaix nyungc zuangx mienh cingx daaih hnangv naaiv nor heuc
baeng longc ndopv hlaang ndoh jienv oix mborqv wuov zanc
 baulo naaic souv ga hlen wuov dauh baeng bieiv
maiv gaengh siemv zuiz mv baac longc biaav bin mborqv lomaa mienh se horpc leiz nyei fai
baeng bieiv haiz baulo hnangv naaiv gorngv
 ninh mingh naaic wuov dauh domh baeng bieiv
meih oix hnangv haaix nor zoux
 wuov laanh mienh mv baac lomaa mienh
domh baeng bieiv ziouc mingh naaic gaax baulo
meih za gengh lomaa mienh fai
 mbuox yie maah
 baulo dau
zeiz nyei
domh baeng bieiv aengx gorngv
yie longc nyaanh camv nyei maaiz zoux lomaa mienh
 baulo gorngv
yie cuotv seix daaih benx lomaa mienh
oix zaah naaic baulo wuov deix mienh liemh zeih simv nqoi
 domh baeng bieiv hiuv duqv baulo se lomaa mienh ninh ziouc gamh nziex haic weic zuqc longc hlieqv limc ndoh jienv
da nyeic hnoi
 domh baeng bieiv oix hiuv duqv yiutai mienh weic haaix diuc gox baulo
 ninh ziouc heuc baeng jaiv nqoi limc yaac heuc sai mienh bieiv caux yiutai mienh nyei gunv sic wuic nyei mienh gapv zunv
 ninh ziouc dorh baulo mingh souv jienv ninh mbuo nyei nza hmien
