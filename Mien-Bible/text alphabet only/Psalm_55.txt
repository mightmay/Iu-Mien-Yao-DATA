tin hungh aah
 tov baeng m normh muangx yie daux gaux nyei waac
 maiv dungx bingx
 maiv muangx yie tov nyei waac
tov muangx yie yaac dau yie oc
 yie hnyouv faanv lunc nzengc
weic haiz win wangv nyei qiex
 yaac weic orqv mienh zeix yie
 weic zuqc ninh mbuo zorqv zeqc naanc jaa bun yie
 ninh mbuo qiex jiez
 nzorng yie
yie nyei hnyouv gu nyuoz za gengh
 mun haic
 zuqc daic nyei jauv haeqv yie gamh nziex gau
yie gengh
 gamh nziex
 sin zinx nyanh nyanh nyei
 gamh nziex gau
 siangx cuotv hanc namx nyei
yie gorngv
feix duqv yie maaih ndaatv hnangv baeqc gopv nor
 yie ziouc ndaix mingh lorz dorngx hitv
yie oix youh jienv mingh go nyei dorngx
 mingh yiem wuov deic bung huaang
 selaa
yie oix gaanv jienv lorz dorngx bingx
 biaux ndutv domh nziaaux jieqv caux mbiungc
o ziouv aah
 tov bun ninh mbuo nyei za eix waaic aengx bun ninh mbuo nyei waac lunc nzengc
 weic zuqc yie buatc yiem zingh gu nyuoz maaih qangv maanh zoux doqc nyei sic
ninh mbuo ziangh hnoi ziangh muonz yiem zingh laatc gu nguaaic youh jienv mingh huing gormx
 yiem zingh gu nyuoz maaih baamz zuiz nyei sic caux waaic sic buangv nzengc
yiem zingh gu nyuoz maaih zoux waaic nyei jauv
 hei zaangc maaih hoic mienh
 pienx mienh nyei sic buangv nzengc
se maiv zeiz win wangv jatv yie
 hnangv naaic yie diev duqv nyei
 yaac maiv zeiz nzorng yie nyei mienh ceng hlo cuoqv yie
 hnangv naaic yie haih bingx ninh
mv baac se meih
 dongh caux yie wuov horngh mienh
 se caux yie zoux doic mienh
 zuoqc haic nyei loz gaeng doic
zinh ndaangc yie mbuo laanh caux laanh gorngv waac zuoqc haic
 yie mbuo caux mienh camv yiem zaangc tin hungh nyei biauv yangh jiex mingh jiex daaih
ninh mbuo jangx maiv zaaic nyei ziangh hoc tov bun ninh mbuo zuqc mietc
 bun ninh mbuo liemh nangh nyei zuqc njiec mingh yiem yiemh gen
 weic zuqc ninh mbuo nyei biauv gu nyuoz caux ninh mbuo nyei hnyouv orqv haic
mv baac yie jouh tin hungh
   ziouv  zungv oix njoux yie
maiv gunv lungh ndorm lungh muonz fai lungh aanx yie njunh jienv gorngv yie kouv nyei jauv
 ninh zungv muangx haiz yie nyei qiex
ninh njoux yie nyei maengc leih ndutv caux yie mborqv jaax nyei mienh
 bun yie duqv baengh orn
 weic zuqc caux yie mborqv jaax wuov deix camv haic
tin hungh
 dongh yiem loz hnoi zueiz jienv weic gunv wuov dauh
 oix baeng m normh muangx yie aengx zatv ninh mbuo njiec
 weic zuqc ninh mbuo maiv kangv goiv hnyouv yienc eix
 yaac maiv gamh nziex tin hungh
 selaa
caux yie zoux doic nyei mienh sung ninh nyei buoz mborqv ninh nyei loz gaeng doic
 yaac baamz ninh laengz nyei ngaengc waac
ninh nyei nzuih gauh mbiaangc jiex ngongh nyorx hmei
 mv baac hnyouv gu nyuoz mborqv jienv jaax yiem
 ninh nyei waac gauh mau jiex hmei
 mv baac hnangv baeng cuotv daaih nyei nzuqc ndaauv nor
zorqv meih nyei kouv naanc fungx bun ziouv
 ninh zungv oix baav jienv meih
 ninh yietc liuz maiv bun kuv mienh zuqc ndanc dongz
mv baac tin hungh aah
 meih oix zorqv orqv mienh zoi njiec taux yiemh gen
 daix mienh nyei mienh caux maaic mienh nyei mienh zungv maiv ziangh taux ndaamv seix
 mv baac yie ganh aeqv
 yie oix kaux meih
