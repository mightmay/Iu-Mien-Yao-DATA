jiex liuz yietc caamx
 taux gaatv mbiauh witv nyei ziangh hoc
 saem sanx dorh dauh yungh dorn mingh lorz ninh nyei auv
 ninh gorngv
yie oix bieqc gen mingh lorz yie nyei m sieqv dorn
 mv baac ninh nyei ong daa maiv bun ninh bieqc
ninh nyei ong daa gorngv
yie hnamv daaih meih za gengh
 nzorng yie naaiv dauh sieqv
 yie ziouc bungx ninh jiu bun meih nyei doic mi aqv
 ninh nyei nziez gauh nzueic ninh maiv zeiz
 longc ninh nyei nziez div ninh nyei dorc maah
saem sanx gorngv
naaiv nzunc yie za gengh oix zoux bun fi li saa die mienh
 ninh mbuo maiv lamh guaix dorngx aqv
saem sanx ziouc mingh caa duqv faam baeqv dauh hieh juv daaih
 zorqv dueiv borqv jienv yietc doix yietc doix nyei
 yaac zorqv douz baav nyatv jienv doix doix hieh juv nyei dueiv mbu ndongx
ninh yaac diemv zieqc wuov deix douz baav
 ziouc bungx hieh juv tiux bieqc fi li saa die mienh nyei ndeic mingh
 wuov zanc fi li saa die mienh nyei mbiauh witv corc ziangh jienv nyei
 douz ziouc buov nzengc ziangh jienv nyei caux gaatv daaih nyei mbiauh zeiv caux ga lanv biouv nyei ndeic
fi li saa die mienh ziouc naaic
haaix dauh hnangv naaiv nor zoux
 ninh mbuo dau
tim naa haa mienh nyei laangh
 saem sanx
 zoux
 weic zuqc ninh nyei ong daa zorqv saem sanx nyei auv jiu bun saem sanx nyei doic mi aqv
 fi li saa die mienh ziouc longc douz buov saem sanx nyei auv caux ninh nyei ong daa daic nzengc
saem sanx ziouc gorngv mbuox wuov deix fi li saa die mienh
meih mbuo hnangv naaiv nor zoux
 yie houv jienv waac
 yie zungv oix jaauv win bun meih mbuo liuz cingx daaih guangc
saem sanx hngaqv duqv wuov deix mienh doqc haic yaac daix daic camv nyei
 ninh ziouc mingh yiem wuov edaam nyei mbaengx kuotv
fi li saa die mienh ziouc mingh liepc ciangv yiem yu ndaa deic ziouc nzaanx mingh mborqv hingh le hi zingh
yu ndaa mienh ziouc naaic ninh mbuo
meih mbuo weic haaix diuc daaih mborqv yie mbuo
 fi li saa die mienh dau
yie mbuo daaih ndoh saem sanx
 oix zoux bun ninh hnangv ninh zoux bun yie mbuo nor
maaih buo cin dauh yu ndaa mienh
 mingh edaam mbaengx kuotv gorngv mbuox saem sanx
meih maiv hiuv fai
 fi li saa die mienh gunv jienv yie mbuo
 meih hnangv haaix nor zoux bun yie mbuo
 saem sanx dau
ninh mbuo hnangv haaix nor zoux bun yie
 yie ziouc hnangv wuov nor zoux bun ninh mbuo
wuov deix mienh gorngv mbuox saem sanx
yie mbuo daaih ndoh meih
 oix zorqv meih jiu bun fi li saa die mienh
 saem sanx gorngv mbuox ninh mbuo
meih mbuo oix zuqc houv jienv laengz meih mbuo ganh maiv daix yie
ninh mbuo dau saem sanx
yie mbuo maiv hoic meih
 yie mbuo oix ndoh jienv meih dorh mingh jiu bun fi li saa die mienh hnangv
 yie mbuo laengz maiv daix meih
 ninh mbuo ziouc zorqv i diuh siang hlaang daaih ndoh jienv saem sanx
 dorh ninh yiem mbaengx kuotv cuotv daaih
saem sanx taux fatv deix le hi zingh wuov zanc
 fi li saa die mienh mbiouh mbiouh nyei nauc
 hungx jienv ninh daaih
 ziouv  nyei singx lingh bun saem sanx maaih qaqv henv
 ndoh jienv ninh nyei buoz nyei hlaang ziouc hnangv douz buov nyei la maah hlaang nor
 dangx ndutv nzengc mi aqv
ninh buatc maaih norm maiv gaengh nqaai nyei lorh haah baah mbungv
 ziouc mbienc buoz zorqv daaih mborqv daic yietc cin dauh fi li saa die mienh
saem sanx gorngv
yie longc lorh nyei haah baah mbungv daix mienh daic ndui ndui nyei
 yie longc lorh nyei haah baah mbungv daix yietc cin dauh mienh
gorngv liuz naaiv deix waac ninh ziouc guaengx lorh nyei haah baah mbungv guangc mi aqv
 wuov norm dorngx mienh ziouc cuotv mbuox heuc laamaatv lehi
saem sanx haiz jaang za gengh nqaatv haic
 ziouc heuc jienv tov ziouv
  ninh gorngv 
ziouv  aah
 meih longc meih nyei bou nyei buoz zoux hlo nyei sic mborqv hingh win wangv
 ih zanc yie oix zuqc jaang nqaatv daic ziouc ndortv njiec maiv jiex gaatv nyei leiz nyei mienh nyei buoz ndiev fai
tin hungh ziouc bun yiem le hi yietc norm njongz nyei dorngx mbaaix
 wuom baetv cuotv daaih
 saem sanx hopv liuz wuom
 ninh nyei hnyouv ziouc fingv jiez daaih haiz kuh yiem nzengc
 weic naaiv
 wuov norm dorngx mienh cuotv mbuox heuc en hakc ko
 wuov wuom zingv corc yiem le hi taux ih jaax hnoi
doix fi li saa die mienh gunv deic bung nyei ziangh hoc
 saem sanx zoux domh jien gunv i saa laa en mienh nyic ziepc hnyangx
