baamh mienh aah
 meih oix zuqc douc waac gorngv gokc
 oix zuqc gorngv
  ziouv tin hungh hnangv naaiv gorngv
mesekv caux tu mban nyei domh bieiv zeiv
 gokc
 aah
 yie caux meih zoux win wangv aqv
yie oix guinh meih nzuonx
 zunc meih hungx jienv wuov ndaangc mingh
 yie oix dorh meih yiem baqv bung go jiex nyei dorngx mingh taux i saa laa en nyei mbong
yie oix mborqv meih nyei zaaix jieqv buoz nanv nyei juang zinx ndortv yaac bun yiem meih nyei mbiaauc jieqv buoz nyei forng ndortv mingh
meih caux meih nyei yietc zungv jun baeng
 liemh caux meih gapv doic nyei ziex guoqv mienh
 oix yiem i saa laa en nyei mbong zuqc daic
 yie oix zorqv meih jiu bun nyungc nyungc domh jaangv caux lomc huaang nyei hieh zoih zoux nyanc nyei ga naaiv
meih oix zuqc yiem lomc huaang king njiec weic zuqc yie gorngv liuz aqv
 naaiv se ziouv tin hungh  gorngv nyei waac
yie oix bun douz njiec maagokc caux baengh orn yiem koiv hlen nyei mienh
 wuov zanc ninh mbuo ziouc hiuv duqv yie se ziouv
yie oix yiem yie nyei baeqc fingx
 i saa laa en mienh
 mbu ndongx bun ninh mbuo hiuv duqv yie nyei cing nzengc mbuox
 yiem naaiv mingh yie maiv bun yie nyei cing nzengc mbuox zuqc maaih uix
 maanc guoqv mienh ziouc hiuv duqv yie
 ziouv
 se yiem i saa laa en mbu ndongx zoux cing nzengc wuov dauh
ziouv tin hungh gorngv
wuov norm hnoi oix taux
 ndongc haaix zungv oix cuotv daaih
 naaiv se yie gorngv nyei hnoi
+ yiem i saa laa en nyei norm norm zingh nyei mienh oix cuotv mingh zorqv wuoqc ginc buov douz
 se zorqv domh torngv baaih
 fiuv torngv baaih
 juang zinx caux forng
 ndiangx ndonx caux cang
 longc dorngx zaangh buov buangv siec hnyangx
ninh mbuo maiv zuqc yiem lomc huaang fai gemh gaeqv zaangh
 weic zuqc ninh mbuo maaih wuov deix wuoqc ginc dorngx zaangh buov
 ninh mbuo ziouc caangv dongh caangv ninh mbuo nyei ga naaiv wuov deix
 yaac luv dongh luv ninh mbuo wuov deix mienh
 naaiv se ziouv tin hungh  gorngv nyei waac
+ taux wuov hnoi yie oix bun gokc yiem i saa laa en maaih zouv gemh
 se yiem koiv nyei dong bung maengx
 mienh jiex mingh jiex daaih nyei horngz
 zouv gemh ziouc dangv jienv jiex mingh jiex daaih nyei mienh
 weic zuqc gokc caux ninh nyei zuangx mienh camv zungv zangx jienv wuov
 mienh oix cuotv mbuox heuc wuov norm dorngx benx haamon gokc horngz
+ i saa laa en nyei zeiv fun oix zuqc longc siec hlaax nyieqc biopv ninh mbuo weic saax deic bung cing nzengc daaih
deic bung nyei zuangx mienh ziouc biopv ninh mbuo
 dongh yie bun mienh buatc yie nyei njang laangc wuov hnoi
 ninh mbuo ziouc duqv mengh dauh
 naaiv se ziouv tin hungh  gorngv nyei waac
+ ninh mbuo oix paaiv deix mienh zanc zanc youh mingh youh daaih gormx deic bung biopv dongh zengc njiec yiem jienv ndau beih nyei sei
 weic saax deic bung cing nzengc
 wuov deix siec hlaax nyieqc jiex liuz
 ninh mbuo oix zuqc cuotv mingh lorz
wuov deix mienh yiem deic bung jiex mingh jiex daaih nyei ziangh hoc
 da faanh buatc diuh mienh nyei mbungv
 ninh ziouc zoux norm jangx hoc yiem mbungv nyei ga hlen
 nqa haav zangx sei nyei mienh daaih dorh mingh zangx yiem haamon gokc nyei horngz
yiem naaic aengx maaih norm zingh heuc haa mo naa
 ninh mbuo ziouc hnangv naaic saax deic bung
baamh mienh aah
 ziouv tin hungh  hnangv naaiv gorngv
 meih oix zuqc heuc nyungc nyungc norqc caux lomc huaang nyei yietc zungv hieh zoih
 oix zuqc gorngv
  meih mbuo gapv zunv daaih maah
 yiem faam bung feix louc daaih nyanc yie weic meih mbuo liuc leiz ziec liuz nyei orv
 se yiem i saa laa en nyei mbong domh ziec
 yiem wuov meih mbuo duqv nyanc orv hopv nziaamv
meih mbuo duqv nyanc henv haic nyei baeng nyei orv
 hopv lungh ndiev nyei domh bieiv zeiv nyei nziaamv
 hnangv ninh mbuo benx ba gi yungh gouv caux ba gi yungh dorn
 yungh caux ngongh gouv
 naaiv deix yietc zungv benx mbaasaan junc nyei saeng kuv
meih mbuo nyanc dongh yie weic meih mbuo liuc leiz fongc horc ziec nyei
 meih yaac duqv nyanc orv junc beuv taux zungx yaac hopv nziaamv taux nquin
yiem yie mbenc nyei dieh meih mbuo duqv nyanc maaz caux geh maaz baeng
 caux henv haic nyei mienh caux nyungc nyungc mborqv jaax henv nyei baeng nyei orv
  naaiv se ziouv tin hungh  gorngv nyei waac
ziouv gorngv
  yie oix bun yie nyei njang laangc hinc cuotv yiem maanc guoqv mbu ndongx
 maanc fingx mienh ziouc buatc yie hnangv haaix nor dingc zuiz yaac longc qaqv zoux bun ninh mbuo
yiem naaiv hnoi mingh
 nqa haav i saa laa en nyei zeiv fun ziouc hiuv duqv yie se ziouv
 ninh mbuo nyei tin hungh
maanc guoqv mienh ziouc hiuv duqv i saa laa en nyei zeiv fun zuqc guaatv mingh se laaix ninh mbuo nyei zuiz
 weic zuqc ninh mbuo maiv ziepc zuoqv nyei zoux bun yie
 yie ziouc buang hmien maiv mangc ninh mbuo
 yaac zorqv ninh mbuo jiu bun yiem ninh mbuo nyei win wangv nyei buoz ndiev
 ninh mbuo yietc zungv ziouc zuqc nzuqc ndaauv daix
yie ziux ninh mbuo maiv cing nzengc nyei jauv caux ninh mbuo zoux dorngc nyei sic zoux bun ninh mbuo
 yie yaac buang yie nyei hmien
 maiv mangc ninh mbuo
weic naaiv ziouv tin hungh  hnangv naaiv gorngv
  ih zanc yie oix bun yaakopv nyei zeiv fun duqv longx hnangv loz wuov nor
 da faanh i saa laa en nyei zeiv fun yie oix korv lienh
 yaac oix beu jienv yie nyei cing nzengc mbuox
ninh mbuo duqv baengh orn nyei yiem ninh mbuo ganh nyei deic bung yaac maiv maaih haaix dauh haeqv ninh mbuo gamh nziex wuov zanc
 ninh mbuo ziouc la kuqv zinh ndaangc ninh mbuo maiv ziepc zuoqv nyei zoux bun yie caux ninh mbuo ganh zuqc nyaiv nyei jauv aqv
yie yiem maanc fingx dorh ninh mbuo nzuonx yaac yiem ninh mbuo nyei win wangv nyei deic bung siou ninh mbuo zunv wuov zanc
 yie oix longc ninh mbuo dorng jienv ziex guoqv mienh biux mengh yie cing nzengc
wuov zanc ninh mbuo ziouc hiuv duqv yie se ziouv
 ninh mbuo nyei tin hungh
 weic zuqc maiv gunv yie bun ninh mbuo zuqc guaatv mingh maanc guoqv mienh mbu ndongx
 nqa haav yie aengx siou zunv ninh mbuo
 dorh ninh mbuo nzuonx ninh mbuo nyei buonv deic bung
 yie maiv liouh yietc dauh yiem ganh guoqv mienh mbu ndongx
yie dox yie nyei singx lingh njiec i saa laa en nyei zeiv fun wuov zanc
 yie maiv aengx buang yie nyei hmien maiv mangc ninh mbuo
  naaiv se ziouv tin hungh  gorngv nyei waac
