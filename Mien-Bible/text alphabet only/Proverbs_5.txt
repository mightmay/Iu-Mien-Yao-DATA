yie nyei dorn aah
 oix zuqc longc hnyouv zipv yie cong mengh nyei waac
 baeng m normh muangx yie bieqc hnyouv nyei waac
hnangv naaic meih haih ei jienv guai nyei jauv
 meih nyei nzuih meix beu jienv wuonh zaang
weic zuqc hienx nqox nyei m sieqv dorn nyei nzuih meix ndiepv jienv mueiz dorngh
 ninh nyei waac gauh mbiaangc ga lanv youh
mv baac setv mueiz ninh ndongc yangh meuz im
 yaac laic hnangv i maengx nzuqc laic
ninh nyei zaux njiec mingh zuqc daic
 ninh nyei zaux mbiec hungx jienv yiemh gen mingh
ninh yaac maiv hengx lorz duqv maengc ziangh nyei jauv
 ninh nyei jauv youh mingh youh daaih
 ninh ganh yaac maiv hiuv
yie nyei dorn aah
 ih zanc muangx yie maah
 maiv dungx bungx ndortv yie nyei nzuih gorngv nyei waac
meih nyei jauv oix zuqc leih go naaiv dauh m sieqv dorn
 maiv dungx mingh nitv fatv ninh nyei biauv nyei gaengh
nziex meih zorqv meih nyei njang laangc jiu bun ganh dauh
 zorqv meih nyei hnyangx soux bun maiv korv lienh nyei mienh
nziex maiv hiuv nyei mienh nyanc nzengc meih nyei qaqv
 meih laauh luic duqv daaih nyei yaac bieqc ganh fingx mienh nyei biauv
taux meih nyei setv mueiz hnoi
 orv caux sin yuqc nzengc
 meih ziouc njunh jienv yiem
meih ziouc gorngv
zinh ndaangc yie nzorng haic mborqv njaaux nyei jauv
 yie nyei hnyouv yaac mangc piex gorngv njaaux nyei waac
yie maiv muangx yie nyei fin saeng nyei waac yaac maiv bungx m normh muangx njaaux yie wuov deix
yie yiem gapv zunv nyei zuangx mienh mbu ndongx aav lamh zuqc baaic waaic
meih oix zuqc hopv ganh nyei siou wuom kuotv nyei wuom
 hopv ganh nyei wuom zingv nyei wuom daaih
meih nyei wuom zingv mienz cuotv ga nyiec
 meih nyei ndoqv liouc njiec jaai horngc se horpc nyei fai
kungx oix zuqc weic meih ganh nduqc dauh hnangv
 maiv dungx bun ga nyiec nyei mienh juangc jienv longc
tov bun meih nyei wuom zingv duqv fuqv
 yaac a hneiv meih lunx nyei ziangh hoc duqv daaih nyei auv
ninh se nzueic haic
 ziangh duqv sung nyei m sieqv dorn
 ninh nyei nyorx zanc zanc bun meih buangv hnyouv
 ninh hnamv haic ziouc bun meih njien youh taux daauh
yie nyei dorn aah
 meih fungc oix zuqc bun hienx nqox nyei m sieqv dorn wakv meih
 weic haaix diuc qam jienv buangh liouh nyei auv
weic zuqc ziouv nyei m zing mangc jienv mienh nyei jauv
 ninh zaah mangc mienh nyei yietc zungv jauv louc
orqv mienh zoux nyei orqv sic hlopv zuqc ninh
 ninh nyei zuiz hnangv hlaang nor ndoh jienv ninh
ninh maiv longc mienh njaaux nyei waac ziouc zuqc daic
 laaix ninh ba laqc hngongx
 ninh zuqc mingh dorngc jauv
