ninh gorngv mbuox yie
baamh mienh aah
 gunv nyanc cunv bun meih nyei ga naaiv
 se nyanc naaiv njunc sou
 nyanc liuz mingh caux i saa laa en nyei zeiv fun gorngv
yie ziouc morngx nqoi nzuih
 ninh yaac bun yie nyanc wuov njunc sou
ninh aengx gorngv mbuox yie
baamh mienh aah
 meih oix zuqc nyanc yie bun meih naaiv njunc sou
 nyanc njiec buangv meih nyei ga sie
 yie ziouc nyanc
 yiem nzuih haiz hnangv mueiz dorngh nor gaam
ninh aengx gorngv mbuox yie
baamh mienh aah
 meih oix zuqc mingh i saa laa en nyei zeiv fun wuov
 dorh yie nyei waac mbuox ninh mbuo
meih maiv zeiz zuqc paaiv mingh taux gorngv ganh fingx mienh nyei waac fai aqc duqv gorngv nyei waac
 yie paaiv meih mingh se mingh lorz i saa laa en nyei zeiv fun
maiv zeiz paaiv meih mingh taux gorngv ganh fingx mienh nyei waac fai aqc duqv gorngv nyei waac
 dongh meih maiv haih bieqc hnyouv nyei waac
 se gorngv yie paaiv meih mingh lorz naaiv nyungc mienh
 daaix ninh mbuo zungv oix muangx meih
mv baac i saa laa en nyei zeiv fun maiv kangv muangx meih gorngv weic zuqc ninh mbuo maiv kangv muangx yie
 i saa laa en nyei yietc zungv zeiv fun m daaih benx m normh hoz
 hnyouv ngaengc nyei mienh
yie oix bun meih ngaengc duqv jienv ninh mbuo
 yaac oix bun meih nyei m nqorngv gauh ngaengc jiex ninh mbuo nyei m nqorngv
yie bun meih nyei m nqorngv ngaengc
 gauh ngaengc jiex ngaengc haic nyei la bieiv
 zungv gauh ngaengc douz lau
 buatc ninh mbuo nyei hmien maiv dungx gamh nziex
 maiv dungx hnyouv huaang maiv gunv ninh mbuo se hnyouv ngaengc nyei zeiv fun
tin hungh aengx gorngv mbuox yie
baamh mienh aah
 meih oix zuqc longc m normh muangx yaac longc hnyouv jangx jienv yie gorngv nyei yietc zungv waac
mingh aqv
 mingh meih nyei buonv guoqv zuqc guaatv mingh nyei mienh wuov caux ninh mbuo gorngv
 maiv gunv ninh mbuo muangx fai maiv muangx oix zuqc gorngv mbuox ninh mbuo
  ziouv tin hungh  hnangv naaiv nor gorngv
wuov zanc singx lingh bouh yie faaux
 ziouv nyei njang laangc yiem ninh nyei dorngx faaux wuov zanc
 yie haiz yiem yie nyei nqa haav nqaang maaih qiex lomz lomz nyei mbui
yie haiz wuov deix qiex se wuov deix nangh nyei ga naaiv nyei ndaatv corh jaax
 aengx caux yiem ninh mbuo nyei ga hlen wuov deix yienh nyei qiex lomz lomz nyei mbui hnangv ndau dongz
singx lingh bouh yie faaux aengx dorh yie mingh
 yie haiz hnyouv youc kouv youc qiex jiez nyei
 mv baac ziouv nyei domh qaqv yiem yie nyei sin
yie ziouc taux zuqc guaatv mingh nyei mienh yiem ten aa mbipc
 ke mbaa ndaaih hlen wuov
 yie yiem ninh mbuo mbu ndongx zueiz jienv you you yieqv yieqv siec hnoi
wuov deix siec hnoi jiex liuz
 yie aengx duqv zipv ziouv nyei waac gorngv
baamh mienh aah
 yie liepc meih zoux siouv gaeng mienh siouv i saa laa en nyei zeiv fun
 meih haaix zanc haiz yie gorngv
 meih oix zuqc dorh yie nyei waac tengx yie donv ninh mbuo
se gorngv yie mbuox orqv mienh
  meih ndongc haaix zungv oix zuqc daic
  meih yaac maiv donv ninh yaac maiv kuinx ninh guangc nqoi ninh zoux orqv nyei jauv weic njoux ninh nyei maengc nor
 wuov dauh orqv mienh zungv oix zuqc laaix ninh nyei zuiz daic
 mv baac weic ninh zuqc daic yie bun meih ndaam dorng
mv baac se gorngv meih donv orqv mienh
 ninh yaac maiv guangc ninh zoux nyei orqv sic
 yaac maiv guangc ninh zoux orqv nyei jauv
 ninh oix zuqc laaix ninh ganh nyei zuiz zuqc daic
 mv baac meih duqv njoux cuotv meih ganh nyei maengc
aengx maaih diuc
 se gorngv maaih dauh kuv mienh guangc ninh zoux nyei kuv sic aengx baamz zuiz
 yie ziouc zorqv nyungc bun ninh ndiqv zuqc ndorpc
 ninh yaac zuqc daic
 weic zuqc meih maiv donv ninh
 ninh oix zuqc laaix ninh nyei zuiz daic
 ninh zoux jiex nyei kuv sic maiv maaih haaix dauh jangx
 weic ninh zuqc daic
 yie bun meih ndaam dorng
mv baac se gorngv meih donv kuv mienh maiv dungx baamz zuiz
 ninh yaac maiv baamz zuiz
 ninh ndongc haaix zungv duqv maengc ziangh
 weic zuqc ninh duqv zipv meih donv nyei waac
 meih yaac duqv njoux meih ganh nyei maengc
yiem wuov ziouv nyei qaqv njiec daaih yiem yie
 ninh gorngv mbuox yie
jiez daaih mingh wuov ndau baengh
 yiem wuov yie oix caux meih gorngv waac
hnangv naaic yie jiez daaih mingh wuov ndau baengh
 maaih ziouv  nyei njang laangc yiem wuov
 hnangv yiem ke mbaa ndaaih hlen yie buatc jiex nyei njang laangc nor
 yie ziouc puoqv njiec ndau
mv baac singx lingh bieqc yie
 tengx yie souv jiez sin daaih
 ziouv caux yie gorngv waac aengx mbuox yie
nzuonx biauv mingh zorqv ganh wuonx jienv
baamh mienh aah
 mienh oix zorqv hlaang ndoh jienv meih
 meih ziouc zuqc ndoh
 maiv haih cuotv mingh yiem mienh mbu ndongx
yie oix bun meih nyei mbietc naetv jienv nzuih dungz
 meih ziouc hngongx mingh
 maiv haih gorngv ninh mbuo
 weic zuqc ninh mbuo m daaih hnyouv ngaengc nyei zeiv fun
mv baac yie caux meih gorngv waac nyei ziangh hoc
 yie oix bun meih nyei nzuih nqoi
 meih ziouc mbuox ninh mbuo
  ziouv tin hungh  hnangv naaiv gorngv
  haaix dauh muangx
 gunv bun ninh muangx
 haaix dauh ngaengc jienv maiv muangx
 sueih ninh ngaengc
 weic zuqc ninh mbuo m daaih hnyouv ngaengc nyei zeiv fun
