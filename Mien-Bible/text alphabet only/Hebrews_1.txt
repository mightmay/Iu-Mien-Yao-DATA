loz hnoi tin hungh longc ninh nyei zuangx douc waac mienh yaac longc camv nyungc za eix caux mbuo nyei ong taaix mbuo gorngv camv nzunc
mv baac yiem naaiv deix setv mueiz nyei hnoi tin hungh longc ninh nyei dorn caux mbuo gorngv
 naaiv dauh dorn tin hungh longc zeix maanc muotc yaac paaiv ninh nzipc maanc muotc benx ninh nyei jaa dingh
ninh aengv tin hungh nyei njang laangc
 yaac zuangv nzengc tin hungh
 aengx longc ninh maaih lingc nyei waac bouh jienv maanc muotc
 ninh nzaaux liuz baamh mienh nyei zuiz
 nqa haav yiem tin dorngh zueiz jienv maaih haangh daauh nyei tin hungh nyei mbiaauc maengx
naaiv dauh dorn duqv zoux gauh hlo jiex fin mienh ndongc tin hungh cuotv bun ninh wuov norm mbuox gauh hlo jiex zuangx fin mienh nyei mbuox
weic zuqc tin hungh maiv mbuox jiex haaix dauh fin mienh
meih zoux yie nyei dorn
 ih hnoi yie benx meih nyei die
 ninh yaac maiv nuqv jiex haaix dauh fin mienh gorngv
yie oix zoux ninh nyei die
 ninh oix benx yie nyei dorn aqv
aengx maaih nzunc
 dongh tin hungh oix paaiv ninh nyei dorn la gauv bieqc baamh gen wuov zanc
 ninh gorngv
tin hungh nyei zuangx fin mienh oix zuqc baaix ninh
gorngv taux fin mienh wuov zanc tin hungh gorngv
tin hungh bun ninh nyei fin mienh benx nziaaux
 yaac bun ninh nyei bou benx douz mbietc
mv baac gorngv taux ninh nyei dorn wuov zanc
 tin hungh gorngv
tin hungh aac
 meih nyei weic oix yietc liuz yiem taux maanc gouv maanc doic
 meih yaac oix baengh fim nyei gunv meih nyei guoqv
zoux horpc nyei jauv meih hnamv
 zoux orqv nyei meih nzorng
 weic naaiv
 tin hungh
 dongh meih nyei tin hungh
 longc orn mienh nyei youh hietv meih
 orn meih zoux gauh hlo jiex meih nyei yietc zungv doic
tin hungh yaac gorngv
ziouv aac
 yiem gorn wuov zanc meih zeix cuotv ndau nyei gorn ndoqv daaih
 yaac longc ganh nyei buoz zeix cuotv lungh
lungh ndau zungv oix zuqc mietc
 mv baac meih yietc liuz yiem
 lungh ndau oix hnangv lui houx nor
 loz nzengc
meih oix zorqv lungh ndau njunc jienv hnangv njunc domh lui
 lungh ndau ziouc goiv yienc hnangv yienc lui mv baac meih yietc liuz hnangv loz wuov nor
 meih nyei hnyangx jeiv yietc liuz yaac maiv jomc
tin hungh maiv mbuox jiex haaix dauh fin mienh
zueiz jienv yie nyei mbiaauc maengx
 zuov yie bun meih nyei win wangv njiec meih nyei zaux ndiev zoux lorngx zaux nyei dorngx
wuov nyungc
 fin mienh hnangv haaix nor
 fin mienh maiv maaih sin
 mienh yaac mangc maiv buatc
 ninh mbuo yaac fu sux tin hungh
 tin hungh paaiv ninh mbuo mingh tengx oix duqv njoux nyei mienh
