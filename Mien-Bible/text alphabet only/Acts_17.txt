baulo caux silaa jiex am fi mbu li mungv caux aa bor lo nie mungv daaih taux te saa lo ni gaa zingh
 yiem wuov maaih norm yiutai mienh nyei wuic dorngh
baulo hnangv yietc gau nor
 mingh wuov norm wuic dorngh
 ninh linh jienv buo norm dingh gong hnoi longc ging sou caux mienh luonx leiz
baulo gorngv mengh ging sou bun ninh mbuo hiuv dingc giduc oix zuqc siouc kouv taux daic aengx nangh daaih
 baulo yaac gorngv
dongh yie zunh mbuox meih mbuo naaiv dauh yesu se dongh giduc
maaih deix wuov deix mienh muangx liuz yaac sienx ziouc caux baulo caux silaa juangc jauv
 aengx maaih zaangc tin hungh nyei janx gikc camv caux maaih mengh hoc nyei m sieqv dorn camv nyei yaac gan ninh mbuo
mv baac yiutai mienh hanc baulo mbuo
 ninh mbuo ziouc mingh wuov hei horngc lorz mengh dauh waaic
 hnyouv maiv benx nyei mienh
 gapv zunv doic zoux yietc guanh ceux yietc zingh mienh lunc nzengc
 ninh mbuo yaac borngz bieqc yaasonx nyei biauv
 oix zorqv baulo caux silaa dorh cuotv bun zuangx mienh
lorz gau baulo mbuo maiv buatc
 ninh mbuo ziouc zorqv yaasonx aengx caux i ziex laanh sienx yesu nyei mienh tor mingh wuov norm zingh nyei gunv sic jien
 yaac heuc jienv gorngv
faanv lungh ndiev naaiv deix mienh ih zanc faanv taux naaiv daaih aqv
yaasonx yaac zipv ninh mbuo yiem ninh nyei biauv
 ninh mbuo yietc zungv yaac ngaengc jienv sisaa hungh nyei lingc
 ninh mbuo gorngv aengx maaih ganh dauh hungh
 mbuox heuc yesu
zuangx baeqc fingx caux gunv zingh nyei jien haiz naaiv deix waac
 yietc zungv ziouc lunc nzengc
wuov deix jien aapv yaasonx mbuo an jienv ndapv ornx nyaanh ziouc bungx ninh mbuo nzuonx
dongh naaic hnoi hmuangx
 gorx youz mbuo fungx baulo caux silaa cuotv jauv mingh mbe lo aa zingh
 taux wuov norm zingh
 baulo mbuo mingh yiutai mienh nyei wuic dorngh
naaiv deix yiutai mienh gauh hnamv duqv nqoi wuov deix te saa lo ni gaa mienh
 weic zuqc ninh mbuo jorm hnyouv nyei muangx doz
 hnoi hnoi zaah ging sou mangc gaax baulo nyei waac doix fai maiv doix
maaih mienh camv nyei sienx yesu
 maaih mengh hoc nyei janx gikc m sieqv dorn sienx camv
 aengx maaih janx gikc m jangc dorn yaac sienx camv
mv baac yiem te saa lo ni gaa nyei yiutai mienh hiuv duqv baulo yiem mbe lo aa zingh zunh doz
 ninh mbuo aengx gan nqaang mingh coqv wuov norm zingh nyei mienh lunc nzengc
sienx yesu nyei mienh liemh zeih fungx baulo mingh wuov koiv hlen
 mv baac silaa caux ti mo tai corc yiem wuov mbe lo aa zingh
fungx baulo wuov deix mienh fungx ninh mingh taux aaten zingh ziouc daaux nqaang nzuonx
 baulo jaa waac mbuox silaa caux ti mo tai gaanv daaih caux ninh gapv doic
baulo yiem aaten zingh zuov silaa caux ti mo tai wuov zanc
 buatc wuov norm zingh maaih miuc fangx buangv nzengc
 haiz hnyouv mun haic
 nzauh haic
ninh ziouc yiem wuov wuic dorngh caux yiutai mienh caux zaangc tin hungh nyei janx gikc luonx leiz
 ninh mbuo yaac hnoi hnoi yiem domh zuangx zaamc caux mingh wuov nziaauc nyei mienh luonx leiz
maaih guanh e bi ku lien fin saeng caux guanh saa do ikc fin saeng daaih caux baulo bungx leiz
 maaih deix gorngv
 naaiv laanh mienh la guaih gorngv naaiv deix henh waac zoux haaix nyungc laeh
 aengx maaih deix gorngv
haiz hnangv ninh dorh ganh fingx mienh nyei zienh daaih gorngv hnangv
 ninh mbuo hnangv naaiv nor gorngv weic zuqc baulo zunh gorngv taux yesu yaac gorngv ninh nangh daaih nyei kuv fienx
ninh mbuo ziouc dorh baulo mingh aa le o baa gatc
 dongh wuov norm zingh nyei gunv sic wuic
 gorngv mbuox ninh
yie mbuo oix hiuv duqv meih gorngv naaiv deix siang njaaux nyei waac
meih gorngv nyei sic maaih deix yie mbuo haiz ganh nyungc haic
 oix hiuv duqv eix leiz hnangv haaix nor
ninh mbuo hnangv naaiv nor gorngv weic zuqc aaten buonv zingh nyei mienh caux daaih yiem jienv wuov deix ganh fingx mienh maiv longc ninh mbuo nyei ziangh hoc zoux haaix nyungc
 kungx oix gorngv
 oix muangx siang leiz hnangv
baulo ziouc yiem aa le o baa gatc nyei wuic mbu ndongx souv jiez daaih gorngv
aaten nyei zuangx mienh aah
 ei yie buatc
 meih mbuo yiem maanc sic se fiou zienh gengx singx nyei mienh
yie mingh saau
 samx mangc meih mbuo zaangc nyei ga naaiv
 ziouc buatc norm ziec dorngh ndingh jienv nzaangc gorngv
  weic maiv hiuv duqv wuov dauh zienh nyei ziec dorngh
   dongh meih mbuo zaangc jienv mv baac maiv hiuv wuov dauh zienh
 yie ih zanc zunh mbuox meih mbuo
tin hungh
 dongh zeix baamh gen caux yiem baamh gen nyei maanc muotc wuov dauh
 zoux lungh caux ndau nyei ziouv
 ninh maiv yiem baamh mienh zoux daaih nyei dinc
ninh yaac maiv longc baamh mienh nyei buoz fu sux ninh hnangv ninh qiemx zuqc haaix nyungc nor
 daaux nzuonx ninh ganh bun mbuo maaih maengc
 maaih qiex tauv
 yaac ceix maanc muotc bun maanc mienh
tin hungh longc yietc laanh mienh zoux buonv zeix cuotv maanc fingx bun yiem buangv lungh ndiev
 ninh jaa ndaangc dingc ziangx ziangh hoc caux ninh mbuo yiem nyei gapv jaaix
tin hungh hnangv naaiv nor zoux weic bun baamh mienh lorz ninh
 nziex haih hluo duqv zuqc ninh mv bei
 mv baac tin hungh za gengh leih mbuo dauh dauh maiv go
maaih dauh mienh gorngv
  mbuo yiem ninh ziangh jienv
 haih nangh
 haih mingh mingh daaih daaih
  yaac hnangv maaih deix meih mbuo nyei mienh tih fei gorngv
  mbuo yaac zoux ninh nyei naamh nyouz
hnangv naaic mbuo zoux tin hungh nyei naamh nyouz
 mbuo maiv horpc zuqc hnamv tin hungh nyei fiem fingx se hnangv za eix longx
 maaih buoz dauh nyei mienh longc jiem
 longc nyaanh fai longc la bieiv zoux daaih nyei miuc fangx
zinh ndaangc mienh maiv hiuv nyei ziangh hoc
 tin hungh maiv zorqv ninh mbuo nyei zuiz
 mv baac ih zanc tin hungh hatc yietc zungv lungh ndiev norm norm dorngx nyei mienh oix zuqc goiv hnyouv guangc zuiz
weic zuqc tin hungh dingc ziangx hnoi siemv lungh ndiev mienh nyei zuiz
 ninh yaac longc ninh ginv daaih nyei mienh baengh fim nyei siemv
 naaiv dauh mienh daic mingh mv baac tin hungh bun ninh nangh daaih bun zuangx mienh hiuv dingc naaiv deix sic
yietv haiz baulo gorngv taux mienh daic aengx nangh daaih nyei sic
 maaih deix mienh jatv ninh mv baac maaih deix gorngv
yie mbuo aengx oix muangx meih gorngv nzunc naaiv deix sic
baulo ziouc cuotv wuic mi aqv
maaih deix mienh gan baulo mingh yaac sienx yesu
 maaih dauh se aa le o baa gatc gunv sic wuic nyei mienh
 mbuox heuc ndi o ni si atc
 aengx maaih dauh m sieqv dorn
 mbuox heuc ndaa maa litv
 caux jienv camv laanh mienh sienx
