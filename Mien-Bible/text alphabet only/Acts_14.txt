taux i ko ni yum zingh
 baulo caux mbaa naa mbatc hnangv yietc gau nor
 mingh yiutai mienh nyei wuic dorngh
 ninh mbuo zunh doz maaih eix leiz haic ziouc maaih yiutai mienh caux janx sienx camv nyei
mv baac maiv sienx wuov deix yiutai mienh coqv janx bun ninh mbuo maaih hnyouv oix zoux doqc wuov deix gorx youz
baulo caux mbaa naa mbatc yiem wuov lauh nyei
 bungx laangc nyei gorngv ziouv nyei doz
 ziouv yaac bun ninh mbuo zoux jangx hoc caux mbuoqc horngh haic nyei sic camv nyei
 bun cing ninh mbuo zunh ziouv ceix en nyei doz se zien nyei
zingh nyei zuangx mienh ziouc bun nqoi nzengc
 maaih deix gan yiutai mienh
 maaih deix gan gong zoh mbuo
wuov zanc
 maaih deix janx caux yiutai mienh caux ninh mbuo zoux hlo nyei mienh caangh laangh zoux doqc baulo caux mbaa naa mbatc
 oix zorqv la bieiv zong ninh mbuo
mv baac gong zoh mbuo hiuv duqv ziouc biaux mingh li kaa o nie deic nyei li saa daa mungv caux nde mbi zingh caux huing nzuonx wuov deix dorngx
yiem wuov zunh kuv fienx
yiem li saa daa mungv maaih laanh yiem toi zaux waaic nyei mienh zueiz jienv wuov
 maiv yangh jiex jauv
ninh zueiz jienv wuov muangx baulo gorngv
 baulo nuqv nuqv nyei mangc
 buatc ninh maaih sienx fim haih zorc duqv zaux longx
ziouc longc qiex hlo nyei gorngv
jiez sin daaih souv jienv zaqc nyei maah
 wuov laanh mienh ziouc liemh zeih nquaqv jiez sin daaih yangh jauv
zuangx mienh buatc
 ninh mbuo longc li kaa o nie waac nauc nauc nyei heuc
maaih zienh huaax benx mienh nyei sin njiec mbuo naaiv daaih aqv loh
mbaa naa mbatc ninh mbuo cuotv mbuox heuc sutv
 baulo ninh mbuo heuc hemetv
 weic zuqc ninh zunh doz gauh camv
sutv zienh nyei miuc biauv yiem zingh ga nyiec
 sutv nyei sai mienh dorh ngongh gouv
 dorh biangh daaih taux zingh gaengh oix caux zuangx mienh ziec bun baulo mbuo
mbaa naa mbatc caux baulo haiz mienh gorngv ninh mbuo oix hnangv naaiv nor zoux
 ninh mbuo ziouc betv ganh nyei lui
 tiux bieqc zuangx mienh gu nyuoz mingh
 nauc nauc nyei heuc jienv gorngv
meih mbuo weic haaix diuc hnangv naaiv zoux laeh
 yie mbuo yaac baamh mienh hnangv meih mbuo nor
 yie mbuo daaih zunh kuv fienx mbuox meih mbuo guangc nqoi naaiv deix henh sic aengx lorz ziangh jienv nyei tin hungh
 dongh zeix lungh zeix ndau zeix koiv yaac zeix yiem naaiv deix gu nyuoz nyei maanc muotc ga naaiv wuov dauh
loz hnoi tin hungh bun maanc fingx sueih ninh mbuo ganh nyei hnyouv zoux
mv baac ninh haaix zanc zoux longx bun mbuo
 zoux zorng zengx biux mengh ninh ziangh jienv nyei
 ninh bun lungh duih mbiungc
 bun gaeng zuangx ei cun ciou cuotv duqv horpc
 ninh yaac bun meih mbuo nyanc beuv
 njien youh haic
gong zoh mbuo gorngv naaiv deix waac donv ninh mbuo mv baac kaav deix gorngv maiv hingh
 zuangx mienh corc oix dorh ga naaiv daaih ziec bun ninh mbuo
maaih deix yiutai mienh yiem an ti okc caux i ko ni yum daaih nduov zuangx mienh caux ninh mbuo dongh hnyouv longc la bieiv zong baulo
 zong liuz
 tor cuotv ga nyiec ziqc zingh
 laaic ninh daic mi aqv
mv baac sienx yesu nyei gorx youz daaih weih jienv ninh
 ninh ziouc jiez sin daaih aengx bieqc mungv
 da nyeic hnoi ninh caux mbaa naa mbatc aengx mingh nde mbi zingh
baulo caux mbaa naa mbatc yiem nde mbi zingh zunh kuv fienx ziouc duqv mienh camv nyei daaih zoux sai gorx
 nqa haav baulo mbuo nzuonx li saa daa mungv
 i ko ni yum zingh caux bi si ndie deic nyei an ti okc zingh
yiem wuov deix dorngx tengx sai gorx mbuo sienx wuonv yaac kuinx ninh mbuo haaix zanc oix zuqc gan longx sienx yesu nyei jauv
 yaac mbuox ninh mbuo
mbuo oix zuqc diev camv nyungc kouv naanc cingx daaih haih duqv bieqc tin hungh nyei guoqv
yiem norm norm jiu baang ninh mbuo orn mienh zoux mienh gox
 ninh mbuo daux gaux
 zei maiv nyanc haaix nyungc ziouc zorqv naaiv deix mienh gox fungx bun ninh mbuo sienx kaux wuov dauh ziouv
baulo caux mbaa naa mbatc aengx jiex bi si ndie deic bung mingh taux bam fi lie
yiem wuov begaa zingh zunh liuz doz
 ninh mbuo ziouc njiec taux atc taa li yaa mungv
yiem naaic bieqc nzangv nzuonx silie deic bung
 an ti okc zingh mi aqv
 naaiv norm zingh se dongh zinh ndaangc sai gorx mbuo zorqv baulo mbuo fungx bun tin hungh ei ninh nyei en goux
 tengx ninh mbuo haih zoux cuotv ih zanc zoux ziangx naaiv deix gong
nzuonx taux an ti okc
 baulo mbuo heuc zuangx jiu baang gapv zunv
 ninh mbuo ziouc gorngv tin hungh tengx ninh mbuo zoux nyei jauv louc
 yaac gorngv tin hungh hnangv haaix nor koi jauv bun janx sienx yesu
ninh mbuo yaac caux sai gorx mbuo yiem lauh nyei
