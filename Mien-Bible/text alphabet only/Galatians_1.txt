 baulo
 zoux gong zoh
 maiv zeiz baamh mienh paaiv yie zoux fai orn yie zoux
 se yesu giduc caux yesu giduc daic mingh bun ninh nangh daaih nyei zaangc diex tin hungh
 paaiv yie zoux
yie caux yiem naaiv nyei gorx youz fiev fienx bun meih mbuo gaa laa tie saengv nyei zuangx jiu baang
tov mbuo nyei zaangc diex tin hungh caux ziouv yesu giduc ceix en ceix baengh orn bun meih mbuo
giduc weic mbuo nyei zuiz siev ninh ganh nyei maengc weic njoux mbuo leih ndutv naaiv hiuang orqv nyei lungh ndiev
 naaiv se ei mbuo nyei die
 tin hungh
 nyei za eix
oix zuqc yietc liuz ceng tin hungh taux maanc gouv maanc doic
 aamen
yie mbuoqc horngh haic meih mbuo guangc longc giduc nyei en heuc meih mbuo daaih wuov dauh ndongc naaic siepv
 aengx mingh gan ganh nyungc kuv fienx
zungv maiv maaih ganh nyungc kuv fienx
 yie hnangv naaiv nor gorngv weic zuqc maaih deix mienh jiuv lunc meih mbuo
 yaac oix goiv pien giduc nyei kuv fienx
maiv gunv yie mbuo fai yiem tin dorngh daaih nyei fin mienh zunh ganh nyungc kuv fienx
 maiv hnangv yie mbuo zunh bun meih mbuo wuov nyungc kuv fienx nor
 bun ninh zuqc zioux aqv
yie mbuo zungv gorngv jiex nyei
 ih zanc yie aengx gorngv nzunc
 se gorngv haaix dauh zunh ganh nyungc kuv fienx bun meih mbuo muangx
 maiv hnangv meih mbuo zinh ndaangc zipv wuov nyungc kuv fienx nor
 tov bun wuov dauh zuqc zioux aqv
yie hnangv naaiv nor gorngv se oix duqv mienh ceng yie fai oix bun tin hungh ceng
 yie oix zoux bun mienh a hneiv yie fai
 se gorngv yie corc oix zoux bun mienh a hneiv nor
 yie ziouc maiv zeiz giduc nyei bou
gorx youz aac
 yie oix meih mbuo hiuv duqv yie zunh nyei kuv fienx se maiv zeiz baamh mienh hnamv cuotv daaih nyei kuv fienx
naaiv kuv fienx yie maiv zeiz yiem haaix laanh mienh zipv daaih
 yaac maiv zeiz mienh njaaux yie
 se yesu giduc ganh laauc yaangh bun yie
meih mbuo haiz jiex yie zinh ndaangc gan longx yiutai mienh sienx nyei jauv wuov zanc
 yie maiv nyaangc zingh hoic tin hungh nyei jiu baang
 oix mietc nzengc jiu baang
caux yie dongh baan yiutai mienh
 ei yiutai mienh sienx nyei jauv yie gauh bieqc bouc jiex
 yaac gauh jorm hnyouv jiex gan ong taaix mbuo nyei ei douh
mv baac yie maiv gaengh cuotv seix wuov zanc
 tin hungh ginv yie daaih yaac ei ninh nyei en heuc yie fu sux ninh
 ninh a hneiv
zorqv ninh nyei dorn laauc yaangh weic bun yie zunh ninh nyei dorn nyei kuv fienx bun maanc fingx janx muangx
 wuov zanc yie maiv caux haaix dauh baamh mienh caangh laangh
yie yaac maiv mingh ye lu saa lem zingh lorz dongh zoux gong zoh ndaangc yie wuov deix
 yie siepv siepv nyei mingh aa laa mbie deic bung
 nqa haav aengx nzuonx ndaa matv gatc zingh
jiex liuz buo hnyangx yie cingx daaih mingh ye lu saa lem zingh lorz bide yaac caux ninh yiem wuov ziepc hmz hnoi
mv baac cuotv liuz ziouv nyei youz
 yaagorpc
 yie maiv buatc ganh dauh gong zoh aqv
yie dorng jienv tin hungh mbuox meih mbuo
 yie fiev naaiv deix waac se zien nyei
 yie maiv gorngv baeqc
nqa haav yie aengx mingh silie caux si li sie deic nyei horngc zaangc
wuov zanc yiem yu ndie saengv zuangx jiu baang nyei giduc mienh maiv buatc jiex yie
ninh mbuo kungx haiz mienh gorngv
zinh ndaangc zoux doqc yie mbuo wuov dauh
 ih zanc ninh zunh mbuox mienh sienx dongh zinh ndaangc ninh zoux doqc oix mietc nyei doz leiz
hnangv naaic
 ninh mbuo weic yie ceng tin hungh
