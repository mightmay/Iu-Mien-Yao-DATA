ziouv  gorngv mbuox mose
oix zuqc weic i saa laa en mienh jaauv win bun mi ndien mienh
 nqa haav meih ziouc guei seix aqv
mose ziouc gorngv mbuox baeqc fingx
oix zuqc ginv deix meih mbuo nyei mienh
 yaac liuc leiz wuoqc ginc bun ninh mbuo dorh mingh caux mi ndien mienh mborqv jaax weic tengx ziouv  jaauv win
fingx fingx i saa laa en mienh
 yietc fingx oix zuqc paaiv yietc cin dauh
hnangv naaic
 mouz fingx i saa laa en mienh ginv cuotv yietc cin dauh
 yietc zungv maaih yietc waanc i cin dauh dorh jienv mborqv jaax nyei wuoqc ginc
mose ziouc paaiv ninh mbuo cuotv mingh mborqv jaax
 yietc fingx yietc cin dauh
 aengx maaih e le aa saa sai mienh nyei dorn
 fi ne hatc
 dorh jienv singx dinc nyei jaa sic yaac nanv jienv nzatc biomv weic zoux jangx hoc
ninh mbuo ziux ziouv  mbuox mose nyei waac mborqv mi ndien mienh
 yaac daix nzengc ninh mbuo nyei dauh dauh m jangc dorn
yiem ninh mbuo daix nyei naaiv deix mienh
 maaih mi ndien mienh nyei biaa dauh hungh
 ewi
 lekem
 sux aa
 hu aa caux le mbaa
 ninh mbuo yaac longc nzuqc ndaauv daix mbe o nyei dorn
 mbaa laa am
i saa laa en mienh zorqv mi ndien m sieqv dorn caux fu jueiv yaac guaatv nzengc mi ndien mienh nyei saeng kuv
 ngongh guanh yungh guanh
 yaac luv nzengc ninh mbuo nyei yietc zungv ga naaiv
i saa laa en mienh yaac buov nzengc mi ndien mienh nyei zingh caux yietc zungv ndopv liuh ciangv
ninh mbuo zorqv nzengc ninh mbuo caangv daaih luv daaih nyei ga naaiv
 liemh mienh
 liemh saeng kuv
dorh taux mose caux e le aa saa sai mienh caux i saa laa en zuangx mienh nyei ndopv liuh ciangv wuov
 yiem mo apc ndau baengh
 jor ndaen ndaaih hlen
 ye li ko zingh doix ngaanc
mose caux e le aa saa sai mienh caux zuangx mienh nyei bieiv zeiv cuotv ndopv liuh ciangv mingh buangh ninh mbuo
mose qiex jiez haic naaiv deix mborqv jaax nzuonx daaih nyei baeng bieiv
 dongh gunv yietc cin dauh baeng caux yietc baeqv dauh baeng nyei baeng bieiv
mose naaic ninh mbuo
meih mbuo weic haaix diuc liouh jienv naaiv deix m sieqv dorn nyei maengc
se dongh naaiv deix m sieqv dorn muangx mbaa laa am nyei waac
 yiem be o wuov zanc dorh i saa laa en mienh leih tin hungh ziouc maaih domh wuon baengc hoic ziouv  nyei mienh
weic naaiv oix zuqc daix nzengc naaiv deix yietc zungv dorn caux bueix jiex m jangc dorn nyei m sieqv dorn
mv baac maiv bueix jiex m jangc dorn wuov deix sieqv se liouh jienv weic meih mbuo ganh
da faanh daix mienh fai muoqv zuqc janx daic wuov deix
 oix zuqc yiem ga nyiec ziqc ndopv liuh ciangv buangv siec hnoi
 da faam hnoi caux da cietv hnoi oix zuqc saax nzengc ganh nyei uix caux caangv daaih wuov deix mienh nyei uix
yaac oix zuqc saax deix deix lui houx caux yietc zungv longc ndopv
 yungh biei fai ndiangx zoux daaih nyei ga naaiv
e le aa saa sai mienh yaac mbuox mingh mborqv jaax nzuonx daaih nyei baeng
naaiv se ziux ziouv  jiu bun mose nyei leiz
jiem
 nyaanh
 dongh siqv
 hlieqv
 yangh tiec
 caux jungz
da faanh haih zuqc duqv douz nyei yietc zungv oix zuqc jiex douz
 ziouc cing nzengc aqv
 mv baac corc oix zuqc longc saax uix nyei wuom saax
 zuqc maiv duqv douz nyei
 oix zuqc jiex wuom
taux da cietv hnoi wuov hnoi oix zuqc nzox nzengc lui houx
 meih mbuo ziouc cing nzengc mi aqv
 bieqc ndopv liuh ciangv duqv aqv
ziouv  gorngv mbuox mose
meih caux e le aa saa sai mienh caux baeqc fingx nyei zuangx bieiv zeiv oix zuqc saauv nzengc caangv daaih nyei ga naaiv
 liemh mienh liemh saeng kuv
oix zuqc bun nqoi zoux i gouv
 bun yietc gouv mingh mborqv jaax nyei baeng
 bun yietc gouv zuangx mienh
mingh mborqv jaax nyei baeng duqv nyei buonc
 maiv gunv mienh
 ngongh
 lorh
 ba gi yungh fai yungh
 hmz baeqv dauh oix zuqc maeqv cuotv dauh weic fungx bun ziouv
yiem baeng nyei buonc maeqv cuotv naaiv deix
 oix zuqc jiu bun e le aa saa sai mienh benx ziouv  nyei buonc
yiem i saa laa en mienh nyei buonc
 liemh mienh
 ngongh
 lorh
 ba gi yungh
 yungh caux nyungc nyungc saeng kuv
 hmz ziepc dauh oix zuqc maeqv cuotv yietc dauh bun lewi mienh
 dongh goux ziouv nyei ndopv liuh nyei mienh
mose caux e le aa saa sai mienh ziouc ei jienv ziouv mbuox mose nyei waac zoux
cih cuotv baeng ganh longc nyei
 caangv daaih zengc njiec nyei ba gi yungh maaih juqv sinx siec waanc biaa cin dauh
ngongh
 siec waanc i cin dauh
lorh
 juqv waanc yietc cin dauh
maiv bueix jiex m jangc dorn nyei sieqv
 buo waanc i cin dauh
mingh mborqv jaax nyei baeng duqv nyei buonc se hnangv naaiv
 ba gi yungh
 duqv buo sinx buo waanc siec cin hmz baeqv dauh
fungx bun benx ziouv  nyei buonc maaih luoqc baeqv cietv ziepc hmz dauh
ngongh
 duqv buo waanc juqv cin dauh
 fungx bun benx ziouv nyei buonc maaih cietv ziepc nyeic dauh
lorh
 duqv buo waanc hmz baeqv dauh
 fungx bun benx ziouv nyei buonc maaih luoqc ziepc yietv dauh
mienh
 duqv yietc waanc juqv cin dauh
 fungx bun benx ziouv nyei buonc maaih faah ziepc nyeic dauh
mose zorqv maeqv daaih fungx bun ziouv nyei buonc jiu bun e le aa saa sai mienh ziux ziouv mbuox mose nyei waac
mose zorqv mingh mborqv jaax caangv daaih nyei ga naaiv maeqv daaih bun yietc buonc i saa laa en mienh
zuangx baeqc fingx duqv nyei buonc
 ba gi yungh maaih buo sinx buo waanc siec cin hmz baeqv dauh
ngongh
 buo waanc juqv cin dauh
lorh
 buo waanc hmz baeqv dauh
mienh
 yietc waanc juqv cin dauh
ziux ziouv  nyei waac
 yiem i saa laa en mienh nyei buonc
 liemh mienh
 liemh saeng kuv
 hmz ziepc dauh maeqv cuotv dauh jiu bun lewi mienh
 dongh goux zaangc ziouv nyei ndopv liuh nyei mienh
gunv baeng guanh nyei zuangx baeng bieiv
 dongh gunv yietc cin dauh nyei bieiv caux yietc baeqv dauh nyei bieiv
 mingh taux mose wuov
gorngv mbuox ninh
yie mbuo
 meih nyei bou
 saauv nzengc yiem yie mbuo nyei buoz ndiev nyei baeng
 yaac maiv zitc yietc dauh
yie mbuo gorqv mienh ziouc dorh yie mbuo duqv daaih nyei jiem siou setv
 se kou buoz nyei kou
 jiemh
 maaih yienx nyei buoz ndoqv nzaeng
 m normh hiun
 caux limc
 fongc horc bun ziouv  weic yiem ziouv nyei nza hmien fiqv yie mbuo nyei zuiz
mose caux e le aa saa sai mienh ziouc zipv ninh mbuo jiu bun nyei jiem
 se daav daaih nyei siou setv
gunv yietc cin dauh baeng caux yietc baeqv dauh baeng nyei baeng bieiv jiu bun mose caux e le aa saa weih fongc horc bun ziouv
 nyei yietc zungv jiem
 nziang daaih maaih yietc baeqv ziepc juov joih
naaiv deix mborqv jaax nyei baeng
 gorqv mienh caangv daaih nyei ga naaiv gorqv mienh ganh longc
mose caux e le aa saa sai mienh ziouc zipv gunv yietc cin dauh baeng caux yietc baeqv dauh baeng nyei bieiv jiu bun nyei jiem
 dorh bieqc wuic buangh nyei ndopv liuh an jienv ziouv  nyei nza hmien weic bun ziouv jangx i saa laa en mienh
