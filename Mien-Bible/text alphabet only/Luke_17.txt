yesu gorngv mbuox sai gorx mbuo
nduov mienh zoux dorngc nyei sic ndongc haaix zungv oix maaih
 mv baac nduov mienh zoux dorngc wuov dauh oix zuqc kouv aqv
zorqv morc ndiux jienv ninh nyei jaang bungx njiec koiv gauh longx bun ninh nduov yietc dauh naaiv deix fu jueiv faix baamz zuiz
meih mbuo oix zuqc faix fim
se gorngv meih nyei gorx youz zoux dorngc meih
 meih oix zuqc kuinx ninh
 ninh goiv hnyouv guangc zuiz nor
 oix zuqc guangc bun ninh
gorngv hnangv ninh yietc hnoi dorngc meih siec nzunc
 mouz nzunc daaih nyiemc gorngv
  yie laengz dorngc aqv
  meih zungv oix zuqc guangc bun ninh
gong zoh mbuo mbuox ziouv
tov bun yie mbuo sienx gauh henv deix oc
ziouv dau
se gorngv meih mbuo maaih sienx fim lomh yietc norm lai jaaix nyim nor
 meih mbuo haih mbuox naaiv diuh saeng forng ndiangx
  liemh nzungh baeng cuotv suiv mingh zuangx wuov koiv gu nyuoz maah
  ndiangx zungv oix zuqc muangx meih nyei waac
se gorngv meih mbuo haaix dauh maaih dauh bou cuotv mingh laih lingh fai bungx ba gi yungh
 yiem ndeic nzuonx daaih meih ziouc mbuox ninh
  meih gunv zueiz jienv nyanc hnaangx aqv  fai
maiv zeiz lorqc
 meih zungv oix mbuox ninh
  zouv zuoqc lai hnaangx mbenc daaih bun yie nyanc
 yaac oix zuqc tengx yie dinh lai hnaangx
 zuov yie nyanc beuv hopv beuv meih m daaih nqa haav nyanc
bou ei jienv ziouv paaiv nyei waac zoux
 ziouv oix zuqc laengz zingh ninh fai
meih mbuo yaac fih hnangv nyei
 meih mbuo zoux ziangx paaiv daaih nyei gong oix zuqc gorngv
  yie mbuo zoux bou hnangv
 naaiv deix gong m daaih horpc zuqc yie mbuo zoux
yesu mingh ye lu saa lem zingh ninh yangh saa maa lie deic caux gaa li li deic nyei gapv jaaix mingh
bieqc norm laangz wuov zanc
 maaih ziepc dauh butv gomh huv baengc nyei mienh buangh zuqc yesu
 ninh mbuo souv jienv go deix nyei
heuc
yesu aah
 ziouv aah
 korv lienh deix yie mbuo maah
yesu buatc ziouc gorngv
mingh bun sai mienh zaah mangc meih mbuo nyei sin oc
 ninh mbuo gan jienv jauv mingh wuov zanc
 baengc ziouc longx mi aqv
maaih dauh buatc ninh ganh longx nzengc ziouc liemh zeih daaux nqaang nzuonx
 longc qiex hlo nyei ceng jienv tin hungh daaih
taux yesu wuov
 ninh ziouc mbaapv njiec ndau laengz zingh haic yesu
 naaiv dauh mienh se saa maa lie janx
yesu gorngv
maaih ziepc dauh zorc longx nzengc maiv zeiz
 wuov deix nduoh dauh ni
cuotv liuz naaiv dauh ganh fingx mienh
 maiv maaih haaix dauh daaux nqaang daaih ceng tin hungh fai
yesu aengx gorngv mbuox wuov laanh mienh
jiez sin daaih nzuonx aqv oc
 weic meih sienx kaux yie
 meih nyei baengc longx nzengc mi aqv
maaih deix faa li si mienh naaic gaax yesu
tin hungh taux haaix zanc cingx daaih zoux ziouv gunv mienh
 yesu dau
tin hungh daaih zoux ziouv gunv mienh maiv zeiz m zing mangc duqv buatc
maiv maaih haaix dauh haih gorngv
  mangc maah
 yiem naaiv
  fai  mangc maah
 yiem wuov
  weic zuqc tin hungh ih zanc yiem meih mbuo mbu ndongx zoux ziouv
yesu aengx mbuox ninh nyei sai gorx mbuo
hnoi nyieqc oix taux
 meih mbuo oix duqv buatc yie
 baamh mienh nyei dorn
 nyei yietc norm hnoi
 mv baac meih mbuo maiv duqv buatc
mienh oix mbuox meih mbuo
  mangc maah
 yiem wuov
  fai  mangc maah
 yiem naaiv
  mv baac maiv dungx cuotv mingh gan ninh mbuo
 baamh mienh nyei dorn
 daaih wuov norm hnoi oix hnangv borngz mba lingc yiem naaiv bung lungh taux wuov bung lungh
mv baac yie
 baamh mienh nyei dorn
 oix zuqc siouc ziex nyungc kouv ndaangc
 yaac zuqc ih jaax nyei mienh nqemh
noyaa nyei lungh ndiev hnangv haaix nor
 yie
 baamh mienh nyei dorn
 daaih wuov deix hnoi yaac hnangv wuov nor
noyaa nyei lungh ndiev
 mienh nyanc yaac hopv
 bungx sieqv gorngv auv
 zoux cing jaa
 taux noyaa bieqc nzangv wuov hnoi
 yiem nzangv ga nyiec nyei yietc zungv zuqc mbiungc suiv imx yiemx daic nzengc
lotv nyei lungh ndiev yaac fih hnangv nyei
 mienh yaac nyanc yaac hopv
 maaiz maaic
 zuangx ga naaiv
 gomv biauv
mv baac lotv cuotv so ndom zingh wuov hnoi
 maaih douz caux hungh yiem wuov lungh ndortv njiec daaih buov mietc nzengc ninh mbuo yietc zungv
 baamh mienh nyei dorn
 hinc cuotv wuov hnoi yaac oix hnangv wuov nor
wuov hnoi haaix dauh yiem biauv ngorh njiec
 liemh maiv dungx bieqc biauv zorqv yiem biauv nyei ga naaiv
 haaix dauh yiem ndeic yaac maiv dungx nzuonx mingh zorqv haaix nyungc
jangx jienv lotv nyei auv
haaix dauh hnamv njoux ganh nyei maengc
 wuov dauh ziouc zuqc guangc maengc
 haaix dauh nyunc guangc ninh ganh nyei maengc
 wuov dauh ziouc duqv ninh nyei maengc cuotv
yie mbuox meih mbuo
 maaih i dauh mienh juangc coux bueix
 oix zipv dauh mingh
 guangc dauh yiem wuov
maaih i dauh m sieqv dorn morc maeqc
 oix zipv dauh mingh
 guangc dauh yiem wuov
maaih i dauh mienh yiem ndeic
 oix zipv dauh mingh
 guangc dauh yiem wuov
sai gorx mbuo naaic gaax
sai diex aah
 naaiv deix sic oix zuqc yiem haaix cuotv
 yesu dau
ga naaiv daic yiem haaix
 domh jaangv ngongh yaac yiem wuov
