naaiv joux waac se za gengh zien nyei
haaix dauh maaih hnyouv oix zoux jiu baang nyei mienh gox
 wuov dauh oix zoux nyei se longx haic nyei gong
jiu baang nyei mienh gox oix zuqc zoux maiv maaih dorngx daanh nyei mienh
 kungx longc nduqc dauh auv
 haih zanv ganh
 gunv duqv ganh
 zoux dorh leiz nyei mienh
 maaih hnyouv zipv kaeqv
 yaac haih njaaux mienh
ninh maiv hengx hopv diuv
 maiv zoux ciouv mborqv mienh
 hnyouv suonc nyei
 maiv oix caux mienh nzaeng jaax
 yaac maiv mauv nyaanh
oix zuqc haih gunv duqv longx ganh nyei hmuangv doic
 njaaux ganh nyei fu jueiv taaih ninh
 muangx ninh nyei waac
se gorngv mienh maiv haih gunv duqv ganh nyei hmuangv doic
 ninh hnangv haaix nor haih goux tin hungh nyei jiu baang
siang sienx nyei mienh maiv horpc zuqc zoux jiu baang nyei mienh gox
 nzauh heix ninh haih ceng hlo ziouc zuqc dingc zuiz
 hnangv mienv nyei hungh zuqc dingc zuiz wuov nor
zoux mienh gox nyei mienh oix zuqc dongh jiu baang ga nyiec nyei mienh funx mengh hoc longx nyei mienh
 ninh ziouc maiv zuqc mienh daanh yaac maiv zuqc mienv nyei hungh zaeng koux hlopv ninh
jiu baang nyei borng buoz mienh fih hnangv
 oix zuqc benx mienh taaih nyei mienh
 ninh mbuo gorngv nyei waac haih kaux duqv zuqc
 maiv hengx hopv diuv
 yaac maiv mauv zinh zoih
ninh mbuo oix zuqc longc cing nzengc nyei laangh fim sienx wuonv tin hungh bun mbiaangx yaangh cuotv daaih nyei zien leiz
haaix dauh oix zoux borng buoz mienh oix zuqc seix ninh mbuo ndaangc
 buatc ninh mbuo maiv maaih dorngx daanh nor
 gunv paaiv ninh mbuo zoux naaiv nyungc gong aqv
fu sux ziouv nyei m sieqv dorn yaac fih hnangv nyei oix zuqc maaih mengh dauh longx
 maiv gorngv waac huv
 haih zanv duqv ganh
 yiem maanc sic yaac zoux hnyouv zingx nyei mienh
borng buoz mienh oix zuqc longc nduqc dauh auv hnangv
 yaac haih gunv duqv longx ganh nyei fu jueiv caux biauv zong mienh
ninh mbuo zoux duqv gong longx ziouc duqv mienh taaih yaac duqv bungx laangc nyei zunh ninh mbuo sienx giduc yesu nyei jauv louc
yie hnamv daaih maiv nangc lauh yie oix mingh meih naaic
 mv baac yie fiev naaiv zeiv fienx bun meih hiuv duqv naaiv deix sic ndaangc
hnangv naaic
 se gorngv maaih haaix nyungc zorv yie
 meih ziouc hiuv duqv tin hungh nyei biauv zong mienh
 dongh ziangh jienv nyei tin hungh nyei jiu baang
 oix zuqc hnangv haaix nor yiem
 jiu baang zoux zien leiz nyei ndiouh caux gorn ndoqv
mbuo oix zuqc nyiemc mbuo sienx nyei jauv mbiaangx yaangh cuotv daaih nyei sic za gengh hlo haic aqv
 ninh hinc cuotv benx dauh baamh mienh
 singx lingh biux mengh ninh horpc nzengc
 fin mienh yaac duqv buatc ninh
 maaih mienh zunh ninh nyei jauv bun maanc fingx muangx
 lungh ndiev norm norm dorngx maaih mienh sienx ninh
 tin hungh yaac zipv ninh faaux taux njang laangc nyei dorngx
