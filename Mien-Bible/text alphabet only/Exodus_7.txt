ziouv  gorngv mbuox mose
mangc maah
 yie oix bun meih dorng jienv faalo nyei nza hmien zoux hnangv tin hungh
 meih nyei gorx
 aalon
 yaac oix zuqc zoux meih nyei douc waac mienh
da faanh yie paaiv meih nyei yietc zungv waac
 meih oix zuqc mbuox meih nyei gorx
 aalon
 aalon ziouc mbuox faalo hungh bungx i saa laa en mienh cuotv ninh nyei deic bung
mv baac yie oix bun faalo nyei hnyouv ngaengc
 maiv gunv yie yiem i yipv deic bung zoux mbu ziex nzunc mbuoqc horngh haic nyei sic caux jangx hoc
ninh yaac maiv muangx meih mbuo
 yie ziouc sung yie nyei buoz jiez daaih hniev hniev nyei dingc i yipv mienh nyei zuiz
 yaac dorh guanh guanh yie nyei fingx fingx i saa laa en mienh cuotv daaih
yie sung buoz dingc i yipv mienh nyei zuiz yaac dorh i saa laa en mienh yiem ninh mbuo mbu ndongx cuotv daaih wuov zanc
 i yipv mienh ziouc hiuv duqv yie se ziouv  
mose caux aalon ei jienv ziouv  paaiv ninh mbuo nyei waac zoux
ninh mbuo i dauh mingh caux hungh diex gorngv wuov zanc
 mose nyei hnyangx jeiv duqv betv ziepc hnyangx
 aalon duqv betv ziepc faam
ziouv  gorngv mbuox mose caux aalon
faalo haaix zanc gorngv
  zoux mbuoqc horngh nyei sic bun cing meih mbuo zoux nyei jauv maah
  oix zuqc mbuox aalon
  zorqv meih nyei biaav mbiaac guaengx njiec faalo nyei nza hmien
  biaav mbiaac ziouc benx diuh naang mi aqv
mose caux aalon ziouc mingh faalo hungh wuov
 ei jienv ziouv  gorngv nyei waac zoux
 aalon zorqv ninh nyei biaav mbiaac guaengx njiec hungh diex caux ninh nyei jien nyei nza hmien
 biaav mbiaac ziouc benx diuh naang mi aqv
faalo ziouc heuc ninh nyei guai gorqv fin saeng caux zoux huaax nyinz nyei mienh daaih
 naaiv deix zoux faatv nyei i yipv mienh yaac longc ninh mbuo nyei faatv fih hnangv nyei zoux
gorqv mienh zorqv gorqv mienh nyei biaav mbiaac guaengx njiec ndau
 biaav mbiaac yaac benx naang aqv
 mv baac aalon nyei biaav mbiaac naqv nzengc ninh mbuo nyei mi aqv
maiv gunv hnangv naaic
 faalo hungh nyei hnyouv corc ngaengc
 maiv muangx ninh mbuo nyei waac
 hnangv ziouv  gorngv nor
ziouv  aengx gorngv mbuox mose
faalo hungh nyei hnyouv ngaengc haic
 maiv kangv bungx baeqc fingx mingh
njang ndorm faalo mingh nai aa ndaaih wuov zanc
 meih oix zuqc mingh wuov buangh ninh
 aengx nanv jienv haih benx naang wuov diuh biaav mbiaac mingh yiem wuov ndaaih hlen zuov ninh
meih yaac oix zuqc mbuox ninh
  ziouv
  hipv lu mienh nyei tin hungh
 paaiv yie daaih mbuox meih 
bungx yie nyei baeqc fingx mingh wuov deic bung huaang zaangc yie
 mv baac taux ih zanc meih yaac maiv muangx
ziouv  hnangv naaiv nor gorngv
meih mangc yie zoux nyei sic ziouc zieqv duqv yie dongh haaix dauh aqv
 mangc oc
 yie longc yie nyei biaav mbiaac mborqv ndaaih
 ndaaih ziouc benx nziaamv aqv
yiem ndaaih nyei mbiauz zuqc daic
 ndaaih yaac zueix nzengc
 i yipv mienh zungv hopv maiv duqv ndaaih nyei wuom
ziouv mbuox mose
meih oix zuqc gorngv mbuox aalon
  longc meih nyei biaav mbiaac sung jiex i yipv deic bung nyei wuom gu nguaaic
 se ndaaih
 ndoqv
 njaangh
 haaix ndau maaih wuom nyei dorngx
  wuom ziouc benx nziaamv nzengc mi aqv
 yiem i yipv deic bung haaix ndau
 liemh ndiangx zoh caux la bieiv ongx nyei wuom
 benx nziaamv nzengc
mose caux aalon ziouc ei jienv ziouv  paaiv nyei waac zoux nzengc
 dorng jienv faalo hungh caux ninh nyei jien nyei nza hmien
 aalon yaamh ninh nyei biaav mbiaac jiex nai aa ndaaih gu nguaaic mborqv wuom
 naaiv deix wuom yietc zungv ziouc benx nziaamv nzengc
yiem ndaaih nyei mbiauz daic
 wuom yaac zueix haic
 i yipv mienh zungv hopv maiv duqv
 i yipv deic bung haaix ndau yaac maaih nziaamv nzengc
mv baac i yipv nyei huaax nyinz mienh longc ninh mbuo nyei faatv fih hnangv nyei zoux
 faalo hungh nyei hnyouv ziouc fih hnangv nyei ngaengc
 ninh maiv kangv muangx mose caux aalon nyei waac hnangv ziouv  gorngv nor
faalo hungh maiv guen maiv sic nyei nzuonx mingh bieqc ninh nyei hungh dinc mi aqv
i yipv deic bung nyei zuangx mienh wetv wuov nai aa ndaaih hlen lorz wuom hopv
 weic zuqc ndaaih nyei wuom maiv benx hopv
ziouv  mborqv liuz nai aa ndaaih
 nqa haav jiex liuz siec hnoi
