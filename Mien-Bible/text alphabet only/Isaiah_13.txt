naaiv se aamortv nyei dorn
 i saa yaa
 buatc laauc yaangh gorngv taux mbaa mbi lon nyei waac
oix zuqc yiem mbong njang gu nguaaic liepc domh geh
 oix zuqc heuc ninh mbuo yietc zungv
 oix zuqc yaapv meih nyei buoz heuc ninh mbuo daaih bieqc zoux hlo nyei mienh nyei zingh gaengh
yie ganh paaiv yie ginv daaih nyei mienh
 yie heuc yie nyei henv haic nyei baeng
 se wuov deix zoux maux ceng hlo nyei mienh
 mborqv dongh yie qiex jiez wuov deix
muangx maah
 yiem mbong gu nguaaic maaih qiex mbui
 hnangv domh guanh mienh nyei qiex mbui nor
 muangx maah
 maaih ziex guoqv mienh nyei qiex mbui
 hnangv camv fingx mienh gapv zunv daaih
 nernh jiex nyei ziouv  diuc nzoih jun baeng mborqv jaax
ninh mbuo yiem go nyei deic bung
 yiem jomc lungh gorn daaih
 se ziouv  qiex jiez jienv oix mietc nzengc naaiv ziangh norm deic bung
meih mbuo oix zuqc nyiemv weic zuqc ziouv nyei hnoi taux fatv aqv
 naaiv norm hnoi oix taux hnangv nernh jiex wuov dauh dorh zuqc mietc nyei jauv daaih
weic naaiv mouz dauh mienh nyei buoz ziouc mau
 dauh dauh nyei hnyouv yaac yuqc nzengc
ninh mbuo ziouc za gengh
 gamh nziex haic
 zuqc mun
 nzauh kouv
 niouv jienv sin hnangv m sieqv dorn mun gu nguaaz nor
 gamh nziex gau
 laanh mangc laanh
 ninh mbuo nyei hmien nzanc siqv hnangv douz mbietc nor
mangc maah
 ziouv nyei hnoi oix taux
 benx doqc haic nyei hnoi
 biux mengh ninh qiex jiez
 nouz mienh
 weic bun lungh ndiev benx ndau huaang
 yaac bun yiem deic bung gu nyuoz nyei zuiz mienh zuqc mietc nzengc
lungh zaangc nyei hleix caux hleix guanh zungv maiv aengv cuotv njang
 mba hnoi cuotv daaih zungv hmuangx mi aqv
 hlaax yaac maiv ziux njang
yie oix dingc lungh ndiev nyei zuiz laaix zoux nyei orqv sic
 yaac dingc mienh waaic mienh weic ninh zoux nyei zuiz
 yie oix bun zoux maux nyei mienh nyei jauv dangx
 yaac zatv jienv mienh doqc mienh ceng hlo nyei sic
yie oix bun baamh mienh gauh zoqc zien jiem
 se gauh zoqc ofi nyei jiem
weic naaiv yie
 nernh jiex nyei ziouv
  nouz haic
 ga qiex biuih cuotv wuov hnoi
 oix bun lungh dongz
 baamh gen yaac zuqc ndanc pien ninh nyei dorngx
hnangv zuqc zunc nyei njaih
 yaac hnangv ba gi yungh guanh maiv maaih mienh horngh zunv
 gorqv mienh oix nzuonx gorqv mienh nyei buonv fingx
 gorqv mienh oix biaux nzuonx gorqv mienh nyei buonv deic
win wangv lorz buatc haaix dauh
 wuov dauh zuqc nzopv tong
 haaix dauh zuqc zorqv
 wuov dauh zuqc nzuqc ndaauv daix
ninh mbuo nyei gu nguaaz dorng jienv ninh mbuo zuqc guaeqv muonc nzengc
 ninh mbuo nyei biauv zuqc luv
 ninh mbuo nyei auv yaac zuqc caa
mangc maah
 yie coqv mi ndie mienh daaih mborqv mbaa mbi lon
 naaiv deix mienh funx nyaanh maiv longc jienv
 ninh mbuo yaac maiv zeiz a hneiv jiem
ninh mbuo longc juang zinx buonv mienh lunx mienh daic
 ninh mbuo yaac maiv korv lienh yiem ga sie nyei gu nguaaz
 ninh mbuo nyei m zing yaac maiv korv lienh fu jueiv
beiv zuangx guoqv
 mbaa mbi lon gauh nzueic jiex
 benx ken ndie mienh bungx waac maux nyei njang laangc zingh
 naaiv norm zingh oix zuqc hnangv so ndom caux go mo laa
 dongh tin hungh mbienv ninh mbuo wuov zanc
mbaa mbi lon ziouc yietc liuz maiv maaih mienh yiem
 maanc gouv maanc doic maiv maaih haaix dauh yiem
 maiv maaih aalapc mienh yiem naaic corng ndopv liuh
 yaac maiv maaih bungx ba gi yungh nyei mienh yiem naaic bungx yungh
mv baac maaih deic bung huaang nyei hieh zoih bueix naaic
 norqc guv long yiem buangv biauv mbaang
 norqc lorh torh yaac yiem wuov
 aengx maaih hieh yungh yiem naaic cangx heix
hieh juv ben
 yiem weih wuonv nyei dorngx heuc
 hieh juv yiem nzueic haic nyei dinc heuc
 mbaa mbi lon zuqc dingc zuiz nyei ziangh hoc taux fatv aqv
 ninh nyei hnoi nyieqc yaac maiv duqv tor ndaauv
