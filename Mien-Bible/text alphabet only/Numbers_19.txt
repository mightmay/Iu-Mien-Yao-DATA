ziouv gorngv mbuox mose caux aalon
ziux ziouv  njiec nyei lingc oix zuqc hnangv naaiv nor zoux
 oix zuqc mbuox i saa laa en mienh dorh dauh ngongh nyeiz siqv daaih bun meih
 se maiv waaic fangx
 maiv maaih dorngx nqemh
 yaac maiv gaaz jiex ndiangx gaaz nyei ngongh
oix zuqc jiu bun e le aa saa sai mienh
 yaac oix zuqc dorh cuotv ziqc ndopv liuh ciangv bun mienh dorng jienv e le aa saa sai mienh nyei nza hmien daix
e le aa saa ziouc longc buoz ndoqv coqv ngongh nyeiz nziaamv aengx hungx mingh wuic buangh nyei ndopv liuh nza hmien maengx tiu siec nzunc
oix zuqc maaih dauh mienh yiem sai mienh nyei nza hmien buov naaiv dauh ngongh
 liemh ndopv
 orv
 nziaamv caux jaangh oix zuqc buov nzengc
sai mienh oix zuqc aengx zorqv deix si ndaa zongh ndiangx caux husopc miev
 aengx caux diuh ba gi suix siqv
 zoi bieqc buov ngongh nyei douz gu nyuoz
nqa haav sai mienh oix zuqc nzox lui houx
 longc wuom nzaaux liuz ganh nyei sin cingx daaih bieqc ndopv liuh ciangv
 mv baac ninh corc maaih uix taux lungh hmuangx
buov ngongh nyeiz nyei mienh yaac oix zuqc nzox lui houx
 longc wuom nzaaux ganh nyei sin yaac fih hnangv nyei maaih uix taux hmuangx
oix zuqc maaih dauh maiv maaih uix nyei mienh siou naaiv dauh ngongh nyei saaiv
 an jienv ga nyiec ndopv liuh ciangv
 cing nzengc
 maiv maaih uix nyei dorngx
 oix zuqc weic i saa laa en nyei zuangx mienh liouh jienv zoux saax uix nyei wuom nzaaux zuiz
siou ngongh nyeiz nyei saaiv wuov laanh mienh yaac oix zuqc nzox ninh nyei lui houx
 ninh fih hnangv nyei maaih uix taux lungh hmuangx
 naaiv se weic i saa laa en mienh caux yiem ninh mbuo mbu ndongx nyei ganh fingx mienh yietc liuz oix zuqc gan nyei leiz
haaix dauh muoqv zuqc janx daic nyei sei ziouc maaih uix buangv siec hnoi
wuov dauh mienh taux da faam hnoi caux da cietv hnoi
 oix zuqc longc naaiv deix saax uix nyei wuom saax uix
 ninh ziouc cing nzengc mi aqv
 taux da faam hnoi caux da cietv hnoi
 ninh maiv saax uix nor
 ninh maiv cing nzengc
haaix dauh muoqv zuqc janx daic nyei sei yaac maiv saax ganh nyei uix nor
 wuov dauh zoux bun zaangc ziouv nyei ndopv liuh maaih uix
 naaiv dauh yiem i saa laa en mienh mbu ndongx oix zuqc pai guangc
 laaix maiv duqv saax uix nyei wuom fuqv ninh
 ninh maaih uix aqv
 ninh corc maaih uix zanx yiem ninh nyei sin
naaiv se mienh yiem ndopv liuh gu nyuoz daic nyei leiz
 mienh daic yiem ndopv liuh gu nyuoz
 haaix dauh bieqc ndopv liuh caux yiem ndopv liuh nyei mienh ziouc maaih uix siec hnoi
ndopv liuh nyei haaix nyungc jaa dorngx maiv maaih nqaaix gomv ndipc yaac maaih uix
haaix dauh yiem wuov naah haaix ndau yaac muoqv zuqc janx daic nyei sei
 dongh zuqc nzuqc ndaauv daix nyei
 fai mienh ganh daic
 fai janx daic nyei mbungv
 fai janx daic zouv
 wuov dauh ziouc maaih uix siec hnoi
weic maaih uix nyei mienh
 oix zuqc zorqv deix buov weic nzaaux zuiz wuov dauh ngongh nyeiz nyei saaiv
 dapv jienv baengh
 aengx zaangh wuom daaih dapv jienv
oix zuqc maaih dauh maiv maaih uix nyei mienh longc husopc miev ziemx wuov norm baengh nyei wuom fuqv ndopv liuh caux ndopv liuh gu nyuoz nyei jaa dorngx caux yiem wuov nyei mienh
 ninh yaac oix zuqc fuqv muoqv zuqc janx daic nyei mbungv
 fai janx daic zouv
 fai zuqc nzuqc ndaauv daix nyei
 fai mienh ganh daic nyei wuov deix mienh
taux da faam hnoi caux da cietv hnoi
 maiv maaih uix nyei mienh oix zuqc longc naaiv deix wuom fuqv maaih uix nyei mienh
 da cietv hnoi oix zuqc tengx ninh saax uix
 wuov laanh mienh yaac oix zuqc nzox lui houx
 longc wuom nzaaux sin
 taux hmuangx ninh ziouc cing nzengc
 maiv maaih uix aqv
haaix dauh maiv saax ganh nyei uix
 wuov dauh yiem zuangx mienh mbu ndongx oix zuqc pai guangc
 weic zuqc ninh bun ziouv nyei singx dinc maaih uix
 ninh maiv duqv saax uix nyei wuom fuqv ninh
 ninh ziouc maaih uix aqv
naaiv se ninh mbuo oix zuqc yietc liuz gan nyei leiz
tengx mienh fuqv saax uix nyei wuom wuov laanh mienh yaac oix zuqc nzox ganh nyei lui houx
 haaix dauh muoqv zuqc saax uix nyei wuom
 wuov dauh ziouc maaih uix taux hmuangx
maaih uix nyei mienh muoqv zuqc haaix nyungc
 wuov nyungc yaac maaih uix aqv
 haaix dauh muoqv zuqc wuov nyungc ziouc maaih uix taux lungh hmuangx
