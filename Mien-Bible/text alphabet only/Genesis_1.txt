dongh cor tin hungh zeix lungh zeix ndau
baamh gen maiv maaih haaix nyungc mou zeiv
 yaac maiv maaih yietc nyungc ga naaiv yiem
 wuom gu nguaaic mapv hmuangx nyei
 tin hungh nyei singx lingh yiem wuom gu nguaaic youh mingh youh daaih
tin hungh gorngv
oix zuqc maaih njang cuotv daaih
 njang ziouc cuotv daaih aqv
tin hungh buatc njang se longx nyei
 yaac zorqv njang caux hmuangx bun nqoi
njang ninh heuc 
lungh hnoi zanc
 hmuangx aeqv
 heuc 
lungh muonz zanc
 maaih lungh hmuangx yaac maaih lungh ndorm
 naaiv se da yietv hnoi
tin hungh aengx gorngv
oix zuqc maaih nyungc ga naaiv zaaux jienv bun nqoi gu nguaaic nyei wuom caux ga ndiev nyei wuom
tin hungh ziouc zeix cuotv wuov nyungc ga naaiv daaih bun nqoi wuom
 maaih deix yiem wuov nyungc ga naaiv gu nguaaic
 maaih deix yiem ga ndiev
 ziouc za gengh hnangv naaic
wuov nyungc ga naaiv tin hungh heuc 
lungh
 maaih lungh hmuangx yaac maaih lungh ndorm
 naaiv se da nyeic hnoi
tin hungh aengx gorngv
lungh ndiev nyei wuom oix zuqc gapv jienv yiem zunv yietc norm dorngx bun ndau cuotv daaih
 ziouc za gengh hnangv naaic
maiv maaih wuom nyei dorngx
 tin hungh heuc 
ndau
 wuom gapv zunv nyei dorngx
 ninh heuc 
koiv
 tin hungh buatc se longx nyei
tin hungh aengx gorngv
ndau beih oix zuqc cuotv miev cuotv ndiangx
 se cuotv maaih nyim nyei lai miev caux ziangh biouv maaih nyim nyei ndiangx
 yietc nyungc maaih yietc nyungc nyei buonv
 ziouc za gengh hnangv naaic
ndau cuotv miev
 se cuotv lai miev maaih nyim ziux ganh nyei buonv yaac cuotv ziangh biouv nyei ndiangx maaih nyim ziux ganh nyei buonv
 tin hungh buatc se longx nyei
maaih lungh hmuangx yaac maaih lungh ndorm
 naaiv se da faam hnoi
tin hungh gorngv
oix zuqc maaih njang yiem gu nguaaic lungh bun nqoi lungh hnoi zanc caux lungh muonz zanc yaac zoux jangx hoc biux mengh hnoi
 hnyangx
 caux gueix
naaiv deix njang oix zuqc yiem gu nguaaic lungh ziux lungh ndiev njang
 ziouc za gengh maaih aqv
tin hungh zeix cuotv i norm domh njang daaih
 hlo wuov norm ninh bun gunv lungh hnoi zanc
 faix wuov norm gunv lungh muonz zanc
 ninh aengx zeix hleix cuotv daaih
ninh bun naaiv deix njang yiem wuov lungh ziux njang ga ndiev ndau
gunv lungh hnoi gunv lungh muonz
 bun nqoi njang caux hmuangx
 tin hungh buatc se longx nyei
maaih lungh hmuangx yaac maaih lungh ndorm
 naaiv se da feix hnoi
tin hungh aengx gorngv
wuom gu nyuoz oix zuqc cuotv maaih maengc nyei ga naaiv hiaangx daaih buangv wuom ndiev
 yaac oix zuqc maaih norqc yiem ndaamv lungh ndaix mingh ndaix daaih ndau beih gu nguaaic
tin hungh ziouc zeix cuotv yiem koiv hlo haic nyei domh mbiauz caux nyungc nyungc yiem wuom maaih maengc nyei
 haih dongz nyei
 yietc guanh yietc guanh nyei ga naaiv
 yietc nyungc maaih yietc nyungc nyei buonv
 ninh yaac zeix cuotv nyungc nyungc norqc
 yietc nyungc maaih yietc nyungc nyei buonv
 tin hungh buatc se longx nyei
tin hungh buang waac bun naaiv deix yietc zungv ga naaiv
 ninh gorngv
oix zuqc hiaangx daaih buangv koiv
 norqc yaac oix zuqc hiaangx daaih yiem lungh ndiev
maaih lungh hmuangx yaac maaih lungh ndorm
 naaiv se da hmz hnoi
tin hungh aengx gorngv
ndau beih oix zuqc cuotv nyungc nyungc maaih maengc nyei ga naaiv
 saeng kuv
 hieh zoih caux nyungc nyungc nyorng ndau nyei ga naaiv
 yietc nyungc maaih yietc nyungc nyei buonv
 ziouc za gengh maaih aqv
tin hungh zeix cuotv hieh zoih caux saeng kuv
 yietc nyungc maaih yietc nyungc nyei buonv
 caux nyungc nyungc nyorng ndau beih nyei ga naaiv
 yietc nyungc ziux yietc nyungc nyei buonv
 tin hungh buatc se longx nyei
tin hungh aengx gorngv
mbuo oix zuqc ziux mbuo nyei fangx zeiv zeix mienh daaih zuangv mbuo yaac hnangv mbuo nor
 bun ninh mbuo gunv koiv gu nyuoz nyei mbiauz
 yiem ndaamv lungh nyei norqc
 nyungc nyungc saeng kuv
 yaac gunv nyungc nyungc nyorng ndau beih nyei ga naaiv
tin hungh ziouc ziux ninh ganh nyei fangx zeiv zeix cuotv baamh mienh
 se ziux tin hungh ganh nyei fangx zeix mienh daaih
 ninh zeix cuotv benx m jangc m sieqv
tin hungh buang waac bun ninh mbuo
 ninh gorngv
meih mbuo oix zuqc maaih fu jueiv hiaangx daaih buangv lungh ndiev yaac gunv duqv mbuoqc lungh ndiev nyei ga naaiv
 oix zuqc gunv yiem koiv nyei mbiauz
 yiem ndaamv lungh nyei norqc
 caux nyungc nyungc maaih maengc
 nyorng ndau beih nyei ga naaiv
tin hungh aengx gorngv
mangc maah
 yie zorqv yiem buangv ndau beih haih cuotv nyim nyei nyungc nyungc lai miev caux nyungc nyungc ndiangx maaih nyim nyei biouv
 jiu bun meih mbuo nyanc
yiem ndau beih nyei saeng kuv hieh zoih
 yiem ndaamv lungh nyei yietc zungv norqc caux haih nyorng ndau beih maaih maengc nyei yietc zungv ga naaiv
 yie zorqv nyungc nyungc miev maeng bun ninh mbuo zoux nyanc nyei ga naaiv
 ziouc za gengh hnangv naaic
tin hungh mangc ninh zeix daaih nyei nyungc nyungc ga naaiv
 buatc za gengh longx haic
 maaih lungh hmuangx yaac maaih lungh ndorm
 naaiv se da luoqc hnoi
