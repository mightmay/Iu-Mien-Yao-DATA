wuov nyungc
 yiutai mienh maaih haaix nyungc gauh longx
 jiex gaatv nyei leiz maaih haaix nyungc maaih lamh longc nyei fai
maaih nyei lorqc
 weic nyungc nyungc maaih lamh longc nyei
 da yietv
 tin hungh zorqv ninh ganh nyei waac jiu bun yiutai mienh goux
se gorngv maaih deix maiv ziepc zuoqv hnangv haaix nor
 wuov nyungc ninh mbuo zoux bun tin hungh ziepc zuoqv nyei jauv maiv lamh longc fai
maiv zeiz
 maiv gunv lungh ndiev mienh dauh dauh gorngv baeqc
 tin hungh kungx haih gorngv zien hnangv
 hnangv ging sou fiev jienv gorngv
meih gorngv nyei waac bun cing meih horpc
 meih zuqc siemv nyei ziangh hoc meih yaac duqv hingh
ih zanc yie oix gorngv naaiv deix waac se hnangv baamh mienh hnamv cuotv daaih gorngv nor
 nziex maaih mienh gorngv
se gorngv mbuo zoux nyei waaic sic bun cing tin hungh zoux duqv horpc
 wuov nyungc mbuo oix zuqc hnangv haaix nor gorngv
 tin hungh nouz mbuo se ninh maiv baengh fim fai
zungv maiv zeiz
 se gorngv tin hungh maiv baengh fim
 ninh hnangv haaix nor haih siemv lungh ndiev mienh
nziex maaih mienh haih gorngv
se gorngv yie zoux maiv zingx gauh haih bun cing tin hungh zoux duqv zingx
 ziouc bun mienh gauh duqv buatc tin hungh nyei njang laangc
 hnangv naaic
 tin hungh weic haaix diuc corc dingc yie zoux zuiz mienh
weic haaix diuc maiv gorngv
oix zuqc zoux waaic sic cingx daaih haih cuotv kuv sic
 maaih deix gorngv waac huv mbuox mienh yie mbuo hnangv naaiv nor gorngv
 ninh mbuo zuqc dingc zuiz se horpc haic aqv
wuov nyungc
 mbuo yiutai mienh gauh longx janx fai
 maiv zeiz
 zungv gorngv jiex nyei
 yiutai mienh caux janx
 yietc zungv zuqc zuiz nyei qaqv gunv jienv
hnangv ging sou fiev jienv gorngv
maiv maaih haaix dauh caux tin hungh horpc hnyouv
 yietc dauh yaac maiv maaih
maiv maaih haaix dauh mengh baeqc
 yaac maiv maaih haaix dauh oix lorz tin hungh
dauh dauh huin nqaang leih tin hungh
 yietc zungv ziouc waaic nzengc mi aqv
 maiv maaih haaix dauh zoux longx
 yietc dauh yaac maiv maaih
ninh mbuo nyei jaang hoh hnangv wetv tong nyei janx daic zouv nor
 ninh mbuo longc mbietc gorngv waac nduov mienh
nzuih meix yaac gorngv waac doqc hnangv naang doqc nyei ndie nor
maaih im haic
 zioux mienh nyei waac buangv nzengc nzuih
ninh mbuo hungh hec zoux doqc daix mienh siepv
mingh taux haaix yaac kungx zoux waaic bun mienh kouv hnangv
baengh orn nyei jauv ninh mbuo maiv hiuv
ninh mbuo yaac maiv hiuv duqv gamh nziex tin hungh
mbuo hiuv duqv leiz latc fiev daaih gorngv nyei yietc zungv se gorngv bun yiem leiz latc ga ndiev nyei mienh
 hnangv naaiv bun mouz laanh mienh maiv maaih waac gorngv
 yaac bun lungh ndiev mienh zuqc tin hungh siemv zuiz
weic zuqc ei tin hungh mangc
 maiv maaih yietc dauh mienh weic ei jienv leiz latc zoux haih duqv caux tin hungh horpc hnyouv
 leiz latc kungx bun mienh hiuv duqv ganh maaih zuiz hnangv
ih zanc tin hungh bun mienh hiuv duqv hnangv haaix nor haih duqv caux ninh horpc hnyouv daaih
 se maiv zeiz kaux leiz latc
 mv baac leiz latc caux douc waac mienh nyei sou zoux zorng zengx gorngv naaiv maiv kaux leiz latc nyei za eix
weic zuqc mienh sienx kaux yesu giduc
 tin hungh cingx bun dauh dauh sienx ninh wuov deix duqv caux ninh horpc hnyouv
 yaac maiv maaih haaix dauh ganh nyungc
weic zuqc mouz laanh mienh zungv baamz zuiz
 leih duqv tin hungh nyei njang laangc go
mv baac tin hungh baeqc baeqc ceix en
 longc giduc yesu zuoqc mienh nzuonx ziouc bun mienh caux ninh horpc hnyouv daaih
tin hungh jiu yesu zoux ziec nyei ga naaiv weic bun mienh sienx kaux yesu nyei nziaamv ziouc duqv tin hungh guangc zuiz
 tin hungh hnangv naaiv nor zoux
 biux mengh ninh se baengh fim nyei
 zinh ndaangc tin hungh zoux hnyouv ndaauv
 maiv gaengh zorqv mienh nyei zuiz
mv baac ih zanc tin hungh bun cing ninh baengh fim nyei
 weic zuqc mienh baamz zuiz mv baac haaix dauh sienx kaux yesu giduc
 tin hungh bun wuov dauh caux ninh horpc hnyouv
hnangv naaic
 mbuo dorh haaix nyungc daaih bungx waac maux
 maiv maaih haaix nyungc
 weic haaix diuc maiv maaih
 weic zuqc mbuo ei jienv leiz latc zoux fai
 maiv zeiz
 se weic zuqc mbuo sienx hnangv
mbuo hiuv duqv tin hungh bun mienh caux ninh horpc hnyouv se weic mbuo sienx kaux yesu
 maiv zeiz weic ei leiz latc zoux
tin hungh kungx zoux yiutai mienh nyei tin hungh hnangv fai
 ninh maiv zoux janx nyei tin hungh
 zoux nyei lorqc
 ninh yaac zoux janx nyei tin hungh
kungx maaih nduqc dauh tin hungh hnangv
 ninh oix bun liemh yiutai mienh
 liemh janx caux ninh horpc hnyouv
 yietc zungv duqv caux ninh horpc se weic ninh mbuo sienx kaux yesu
wuov nyungc
 mbuo sienx yesu ziouc bun leiz latc ndortv fai
 maiv zeiz
 daaux nzuonx mbuo zoux bun leiz latc gauh wuonv
