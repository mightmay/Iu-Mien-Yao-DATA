wuov muonz zuangx mienh qaqv nyiemv mbui nyei
i saa laa en nyei zuangx mienh ngopv mose caux aalon
 ninh mbuo gorngv
feix duqv yie mbuo yiem i yipv deic bung daic
 fai yiem naaiv deic bung huaang daic maiv zei
ziouv weic haaix diuc dorh yie mbuo taux naaiv norm deic bung zuqc nzuqc ndaauv daix
 liemh yie mbuo nyei auv jueiv yaac oix zuqc caangv mingh
 yie mbuo nzuonx i yipv deic bung zungv gauh longx maiv zeiz
laanh yaac mbuox laanh
mbuo ginv dauh zoux bieiv zeiv dorh mbuo nzuonx i yipv deic bung orqc
mose caux aalon ziouc mbaapv njiec i saa laa en zuangx mienh gapv zunv nyei dorngx nza hmien
nun nyei dorn
 yo su waa
 caux ye fun ne nyei dorn
 kaalepv
 dongh mingh zaah deic bung nyei i dauh
 nzauh haic ziouc betv ganh nyei lui
yaac gorngv mbuox zuangx mienh
yie mbuo mingh youh zaah gormx wuov norm deic bung
 buatc deic bung za gengh
 longx haic
se gorngv ziouv horpc hnyouv mbuo nor
 ninh haih dorh mbuo bieqc wuov norm deic bung
 yaac zorqv wuov norm deic bung bun mbuo
 se ndau touv longx nyei deic bung
mv baac maiv dungx ngaengc ziouv
  yaac maiv dungx gamh nziex yiem wuov norm deic bung nyei mienh
 mbuo hungh hec mborqv hingh ninh mbuo
 nzie ninh mbuo wuov nyungc qaqv zitc mi aqv
 ziouv  yaac caux mbuo yiem
 maiv dungx gamh nziex ninh mbuo maah
zuangx mienh ziouc gorngv oix zorqv la bieiv zong daic ninh mbuo
 wuov zanc
 ziouv  nyei njang laangc hinc cuotv daaih yiem wuic buangh nyei ndopv liuh
 bun i saa laa en nyei zuangx mienh buatc
ziouv  mbuox mose
naaiv deix mienh oix mangc piex yie taux haaix zanc
 maiv gunv yie yiem ninh mbuo mbu ndongx zoux mbuoqc horngh nyei jangx hoc ndongc naaic camv
 ninh mbuo corc oix ngaengc jienv maiv sienx yie taux haaix zanc
yie oix bun ninh mbuo butv domh wuon baengc mietc ninh mbuo
 bun ninh mbuo maiv duqv nzipc wuov norm deic bung
 mv baac yie oix bun meih zoux yietc fingx nyei ong taaix
 wuov fingx oix zoux gauh hlo
 gauh henv ninh mbuo nyei fingx
mose gorngv mbuox ziouv
meih longc meih nyei domh qaqv dorh naaiv deix mienh yiem i yipv mienh mbu ndongx cuotv daaih
 i yipv mienh haiz meih daix meih nyei mienh
ninh mbuo ziouc mbuox yiem jienv naaiv norm deic bung nyei mienh
 o ziouv  aac
 naaiv norm deic bung nyei mienh zungv haiz gorngv meih caux naaiv deix mienh yiem
 meih hmien doix hmien bun mienh buatc jiex
 meih nyei mbuonx yiem jienv ninh mbuo gu nguaaic
 lungh hnoi zanc ziouv yiem mbuonx ndiouh dorh ninh mbuo
 lungh muonz zanc yiem douz ndiouh
se gorngv ziouv zoux yietc nzunc daix nzengc naaiv deix i saa laa en mienh
 beiv daix yietc dauh mienh
 fingx fingx haiz meih hnangv naaiv nor zoux ninh mbuo ziouc gorngv
ziouv  maiv maaih banh zeic dorh naaiv deix mienh bieqc ninh houv bun ninh mbuo wuov norm deic bung
 ziouc yiem wuov deic bung huaang daix nzengc ninh mbuo
ziouv  aac
 ih zanc tov bun meih nyei domh qaqv biux mengh cuotv daaih ziux meih gorngv jiex nyei waac
meih gorngv
  ziouv  maiv qiex jiez siepv
 ziepc zuoqv nyei hnamv mienh
 guangc mienh nyei zuiz caux mienh ngaengc ziouv  nyei sic
 mv baac maiv zeiz maiv bun zuqc dingc zuiz
 zungv dingc diex maac nyei zuiz njiec taux buo biei doic fun faqv
ziouv  aac
 ziux meih ziepc zuoqv nyei hnamv haic mienh
 tov guangc nqoi naaiv deix mienh nyei zuiz
 hnangv ninh mbuo yiem i yipv deic bung cuotv daaih taux ih zanc meih guangc ninh mbuo nyei zuiz wuov nor
ziouv  dau
ziux meih tov nyei waac yie guangc ninh mbuo nyei zuiz
mv baac yie za gengh ziangh jienv
 yie nyei njang laangc yaac oix buangv nzengc lungh ndiev
 naaiv i nyungc se zien haic
 ndongc naaiv deix zien
se yie houv jienv naaiv deix mienh
 maiv maaih yietc dauh duqv ziangh jienv taux bieqc wuov norm deic bung
 ninh mbuo buatc jiex yie nyei njang laangc
 yaac buatc jiex yie yiem i yipv deic bung caux deic bung huaang zoux mbuoqc horngh nyei jangx hoc
 mv baac ninh mbuo seix yie ziepc nzunc
 yaac maiv muangx yie nyei waac
ninh mbuo ziouc yietc liuz maiv duqv bieqc yie laengz bun ninh mbuo nyei ong taaix nyei deic bung
 mangc piex yie wuov deix maiv maaih yietc dauh duqv buatc
mv baac yie nyei bou
 kaalepv
 nyei hnyouv caux wuov deix maiv fih hnangv
 ninh yaac gan nzengc yie
 yie ziouc oix dorh ninh bieqc ninh zaah liuz wuov norm deic bung
 ninh nyei zeiv fun yaac oix duqv nzipc
weic zuqc aa maa lekv mienh caux kaa naa an mienh yiem wuov deix horngc zaangc nyei dorngx
 njang hnoi meih mbuo oix zuqc daaux sin cuotv jauv hungx jienv deic bung huaang
 gan koiv siqv wuov diuh jauv mingh
ziouv gorngv mbuox mose caux aalon
naaiv deix orqv haic nyei zuangx mienh oix ngopv yie taux haaix zanc
 yie haiz naaiv deix i saa laa en mienh ngopv yie
 guaix yie
weic naaiv oix zuqc mbuox ninh mbuo
  ziouv gorngv
yie ziangh jienv yie ganh nyei maengc gorngv
 ziux haiz meih mbuo gorngv nyei waac yie zungv oix zoux bun meih mbuo aqv
ei saauv mienh wuov zanc
 yiem nyic ziepc hnyangx faaux maengx nyei mienh
 dongh ngopv yie wuov deix
 zungv oix zuqc yiem naaiv deic bung huaang ndortv nzengc
cuotv liuz ye fun ne nyei dorn
 kaalepv
 caux nun nyei dorn
 yo su waa
 maiv maaih yietc dauh haih duqv bieqc yie houv bun ninh mbuo yiem wuov norm deic bung
mv baac meih mbuo nyei fu jueiv
 dongh meih mbuo gorngv oix zuqc caangv mingh
 yie oix dorh bieqc meih mbuo nqemh wuov norm deic bung
 wuov norm deic bung ziouc benx ninh mbuo nyei mi aqv
mv baac meih mbuo aeqv
 oix zuqc yiem naaiv deic bung huaang ndortv nzengc
meih mbuo nyei fu jueiv oix zuqc yiem naaiv zoux mangc yungh nyei mienh
 se laaix meih mbuo maiv ziepc zuoqv
 ninh mbuo cingx zuqc siouc kouv buangv feix ziepc hnyangx
 zuov taux meih mbuo dauh dauh daic nzengc
meih mbuo oix zuqc siouc meih mbuo ganh nyei zuiz buangv feix ziepc hnyangx
 ziux mingh zaah deic bung wuov deix feix ziepc hnoi
 oix zuqc yietc hnyangx div yietc hnoi
 meih mbuo ziouc hiuv duqv yie maiv horpc hnyouv meih mbuo se hnangv haaix nor
 ziouv
  gorngv liuz aqv
 yie ndongc haaix zungv oix hnangv naaiv nor zoux bun naaiv deix waaic haic nyei zuangx mienh
 dongh gapv hnyouv caux yie doix dekc nyei mienh
 ninh mbuo oix zuqc yiem naaiv deic bung huaang buangh zuqc ninh mbuo nyei setv mueiz hnoi
 oix zuqc yiem naaiv daic nzengc aqv
mose paaiv mingh zaah deic bung nyei mienh nzuonx daaih gorngv doqc deic bung nyei jauv louc nduov zuangx mienh guaix ninh
se nzuonx daaih zunh waaic nyei fienx gorngv doqc wuov norm deic bung wuov deix
 zuqc ziouv bun ninh mbuo butv domh wuon baengc daic nzengc mi aqv
mingh zaah deic bung nyei mienh kungx maaih nun nyei dorn
 yo su waa
 caux ye fun ne nyei dorn
 kaalepv
 maaih maengc ziangh hnangv
mose gorngv naaiv deix jauv louc bun i saa laa en nyei zuangx mienh muangx
 baeqc fingx ziouc nzauh haic
 qaqv nyiemv
da nyeic ndorm nziouv nyei
 ninh mbuo faaux mbong hlang deix nyei dorngx mingh gorngv
yie mbuo ih zanc oix mingh bieqc ziouv laengz bun nyei dorngx
 yie mbuo baamz zuiz mi aqv
mv baac mose gorngv
meih mbuo weic haaix diuc ngaengc ziouv nyei lingc
 meih mbuo maiv haih zoux maiv ziangh sic
maiv dungx mingh weic zuqc ziouv  maiv caux meih mbuo yiem
 meih mbuo ziouc zuqc win wangv daix meih mbuo
weic zuqc aa maa lekv mienh caux kaa naa an mienh yiem meih mbuo nyei wuov ndaangc maengx
 meih mbuo oix zuqc ninh mbuo nyei nzuqc ndaauv daix
 ziouv maiv caux meih mbuo yiem weic zuqc meih mbuo huin nqaang
 maiv gan jienv ziouv
mv baac zuangx mienh gaamv faaux mbong hlang deix nyei dorngx mingh maiv gunv mose caux ziouv  nyei laengz ngaengc waac faang maiv cuotv ndopv liuh ciangv
yiem wuov mbong nyei aa maa lekv mienh caux kaa naa an mienh ziouc njiec daaih mborqv hingh
 zunc ninh mbuo taux homaa deic
