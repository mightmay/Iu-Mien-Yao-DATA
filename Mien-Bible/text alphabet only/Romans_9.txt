yie caux giduc juangc maengc ziangh
 yie gorngv zien waac
 maiv gorngv baeqc
 yie ganh nyei hnyouv maaih singx lingh gunv jienv ziouc bun yie hiuv dingc yie maiv gorngv baeqc
yie weic yie ganh nyei fingx
 juangc orv juangc mbungv nyei mienh
 nzauh duqv kouv haic
 hnyouv zanc zanc mun jienv yiem
se gorngv haih tengx duqv ninh mbuo nor
 yie nyunc bun tin hungh zioux yie zuqc caux giduc leih nqoi
ninh mbuo se i saa laa en mienh
 dongh tin hungh ginv daaih benx ninh nyei naamh nyouz
 ninh mbuo duqv buatc ninh hinc cuotv nyei njang laangc
 tin hungh duqv caux ninh mbuo laengz jiex camv nyungc ngaengc waac yaac bun leiz latc ninh mbuo
 ninh mbuo hiuv duqv hnangv haaix nor zaangc tin hungh
 yaac zipv liuz ninh laengz nyei waac
ninh mbuo se zoux maaih mengh dauh wuov deix ong taaix nyei zeiv fun
 giduc cuotv seix benx baamh mienh yaac yiem ninh mbuo nyei buonv cuotv daaih
 zuangx mienh oix zuqc yietc liuz ceng tin hungh
 dongh gunv maanc muotc wuov dauh
 aamen
yie maiv zeiz gorngv tin hungh bungx ndortv ninh laengz nyei waac
 weic zuqc i saa laa en mienh yaac maiv zeiz dauh dauh benx nzengc tin hungh nyei mienh
apc laa ham nyei zeiv fun yaac maiv zeiz yietc zungv zoux tin hungh nyei naamh nyouz
 tin hungh mbuox apc laa ham
meih nyei hoz doic zeiv fun oix yiem i sakc daaih
eix leiz se maiv zeiz apc laa ham zoux die duqv daaih nyei fu jueiv zoux tin hungh nyei naamh nyouz
 se kungx ei tin hungh laengz nyei waac cuotv seix wuov deix cingx funx zien zeiv fun
weic zuqc tin hungh laengz nyei waac hnangv naaiv nor gorngv
taux dingc ziangx nyei ziangh hoc yie aengx daaih
 saalaa ziouc duqv dauh dorn daaih aqv
maiv daan hnangv naaic
 le mbe kaa nyei i dauh dorn juangc dauh die
 dongh mbuo nyei ong taaix
 i sakc
mv baac naaiv deix sung gu nguaaz maiv gaengh cuotv seix
 maiv gaengh zoux haaix nyungc longx fai waaic
 tin hungh bun cing ninh ei ninh ganh nyei eix ginv mienh daaih
 maiv zeiz mienh zoux haaix nyungc
 se tin hungh ganh ginv daaih
tin hungh ziouc mbuox le mbe kaa
gorx oix zuqc fu sux youz
hnangv ging sou fiev jienv gorngv nor
yie hnamv yaakopv mv baac yie nzorng esaau
wuov nyungc mbuo oix zuqc hnangv haaix nor gorngv
 tin hungh maiv baengh fim fai
 zungv maiv zeiz
tin hungh gorngv mbuox mose
yie oix korv lienh haaix dauh yie ziouc korv lienh
 oix zoux longx bun haaix dauh
 yie ziouc zoux longx aqv
hnangv naaic
 tin hungh korv lienh mienh se maiv zeiz weic mienh oix nyei
 yaac maiv zeiz weic mienh zoux haaix nyungc
 se tin hungh ganh korv lienh hnangv
yiem wuov ging sou
 tin hungh maaih joux waac mbuox i yipv deic bung nyei hungh diex
 ging sou gorngv
yie weic naaiv bun meih duqv zoux hungh
 yie oix longc meih bun mienh buatc yie nyei domh qaqv yaac bun yie duqv mengh dauh sing buangv lungh ndiev
hnangv naaic
 tin hungh oix korv lienh haaix dauh ninh ziouc korv lienh aqv
 oix bun haaix dauh hnyouv ngaengc ninh ziouc bun wuov dauh hnyouv ngaengc aqv
wuov nyungc
 nziex maaih dauh meih mbuo oix mbuox yie
hnangv naaic
 tin hungh hnangv haaix nor haih guaix mienh
 haaix dauh haih ngaengc tin hungh nyei eix
meih zoux haaix dauh cingx gaamv caux tin hungh nzaeng
 meih kungx zoux baamh mienh hnangv
 nie ongx zungv maiv naaic nanv nie zaangc
meih weic haaix diuc nanv yie daaih hnangv naaiv nor
nanv nie zaangc maaih leiz zorqv ndunh nie sueih eix nanv i norm ongx maiv zeiz
 nanv norm zoux pou tong nyei ongx
 nanv norm zoux lengc jeiv nyei ongx
tin hungh yaac fih hnangv nyei zoux
 ninh oix bun cing ninh nouz haic mienh yaac bun ninh mbuo buatc ninh nyei domh qaqv
 mv baac ninh zoux hnyouv ndaauv nyienz jienv dongh ninh nouz haic
 liuc leiz zuqc mietc wuov deix
tin hungh yaac oix bun ninh nyei domh njang laangc cuotv daaih
 ninh ziouc korv lienh mbuo
 dongh ninh liuc leiz ziangx juangc jienv zipv ninh nyei njang laangc wuov deix
mbuo se dongh wuov nyungc mienh aqv
 dongh ninh heuc daaih wuov deix
 maiv daan heuc yiutai mienh daaih hnangv
 ninh yaac heuc janx
yiem ho se yaa fiev daaih nyei sou tin hungh gorngv
dongh maiv zeiz zoux yie nyei baeqc fingx
 yie oix heuc zoux  yie nyei baeqc fingx
  dongh yie maiv hnamv wuov dauh
 yie oix heuc  yie hnamv wuov dauh
aengx yiem tin hungh gorngv mbuox jiex ninh mbuo
  meih mbuo maiv zeiz yie nyei baeqc fingx
  yiem wuov norm dorngx ninh mbuo oix duqv mbuox heuc
  ziangh jienv nyei tin hungh nyei naamh nyouz
i saa yaa yaac heuc jienv gorngv i saa laa en mienh
 ninh gorngv
maiv gunv i saa laa en mienh ndongc koiv hlen nyei saa ziou camv
 zengc njiec duqv njoux nyei mienh zoqc
weic zuqc ziouv oix yiem naaiv lungh ndiev siepv siepv nyei siemv nzengc mienh nyei zuiz
aengx hnangv zinh ndaangc i saa yaa gorngv jiex
se gorngv nernh jiex nyei ziouv maiv liouh njiec deix zeiv fun bun yie mbuo
 yie mbuo ziouc zuqc hnangv so ndom caux go mo laa zingh
wuov nyungc
 mbuo oix zuqc hnangv haaix nor gorngv
 oix zuqc gorngv naaiv
 janx maiv zeiz lorz jauv caux tin hungh horpc hnyouv
 mv baac ninh mbuo sienx kaux tin hungh ziouc duqv caux ninh horpc hnyouv mi aqv
i saa laa en mienh hnamv oix kaux leiz latc duqv caux tin hungh horpc hnyouv mv baac ninh mbuo maiv duqv caux ninh horpc
weic haaix diuc
 weic zuqc ninh mbuo bangc ninh mbuo ganh zoux nyei sic
 ninh mbuo maiv sienx kaux tin hungh
 ninh mbuo ndiqv zuqc dongh ging sou gorngv wuov norm la bieiv
ging sou gorngv
mangc gaax
 yie bun norm la bieiv yiem wuov si on zingh
 mienh ziouc ndiqv zuqc wuov norm la bieiv ndorpc
 haaix dauh sienx kaux ninh
 wuov dauh yietc liuz maiv nyaiv
