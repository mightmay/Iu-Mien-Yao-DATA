weic naaiv yie dingc hnyouv maiv aengx mingh meih mbuo naaic bun meih mbuo maaih you nzauh
se gorngv yie bun meih mbuo nzauh nor
 aengx maaih haaix dauh bun yie njien youh
 kungx maaih meih mbuo
 dongh yie zoux bun nzauh wuov deix hnangv
weic naaiv yie cingx daaih fiev wuov zeiv fienx bun meih mbuo
 nziex yie taux nyei ziangh hoc
 dongh horpc zuqc bun yie njien youh wuov deix
 daaux nzuonx bun yie nzauh mv bei
 yie yaac za gengh sienx
 se gorngv yie maaih njien youh
 meih mbuo yaac caux jienv yie njien youh
yie fiev wuov zeiv fienx nyei ziangh hoc yie gengh
 hnyouv mun
 hnyouv nzauh
 maaih wuom mueic liouc jienv camv nyei
 yie maiv zeiz oix bun meih mbuo nzauh mv baac oix bun meih mbuo hiuv duqv yie hnamv meih mbuo ndongc haaix camv
se gorngv yiem meih mbuo naaic
 haaix dauh zoux bun mienh nzauh
 ninh maiv daan bun yie nzauh hnangv
 ninh yaac bun meih mbuo zuangx mienh caux jienv nzauh deix
 yie gorngv 
deix
 weic zuqc yie maiv oix gorngv ba laqc hniev
yie hnamv daaih meih mbuo mienh camv dingc wuov dauh mienh nyei zuiz mbuoqc naaiv gaux aqv
ih zanc meih mbuo oix zuqc guangc ninh zoux dorngc nyei jauv
 orn ninh nyei hnyouv
 maiv dungx bun ninh nzauh jiex jaax ziouc suei mi aqv
hnangv naaic
 yie tov meih mbuo bun ninh hiuv duqv meih mbuo corc hnamv ninh nyei
weic naaiv yie cingx daaih fiev wuov zeiv fienx bun meih mbuo
 oix seix meih mbuo
 mangc gaax meih mbuo yiem maanc sic muangx yie nyei waac fai
meih mbuo guangc haaix dauh nyei zuiz
 yie yaac guangc wuov dauh nyei zuiz
 yie guangc haaix dauh nyei zuiz nor
 se gorngv za gengh maaih haaix nyungc oix zuqc guangc
 yie yiem giduc nyei nza hmien yaac weic meih mbuo nyei gorn baengx guangc
oix zuqc hnangv naaic nor zoux weic maiv bun saadaan hingh mbuo
 weic zuqc mbuo hiuv duqv ninh nyei za eix mi aqv
yie mingh taux do atc zingh zunh giduc nyei kuv fienx
 yie buatc ziouv koi ziangx jauv bun yie yiem wuov zoux gong
mv baac yie haiz hnyouv maiv henh weic zuqc maiv duqv buangh mbuo nyei youz
 tidatc
 yie caux wuov deix mienh gorngv liuz leih hiaang waac
 ziouc mingh maa si ndo nie deic bung
mv baac laengz zingh tin hungh
 mbuo caux giduc juangc maengc ziangh
 tin hungh yaac longc giduc ciev bieiv dorh mbuo zanc zanc duqv hingh
 tin hungh yaac longc mbuo zoux hnangv ndaang nyei qiex nzaanx mingh norm norm dorngx
 bun mienh hiuv duqv giduc
yie mbuo se hnangv giduc buov gengx tin hungh nyei hung nor
 ndaang nyei qiex nzaanx mingh taux duqv njoux nyei mienh
 aengx taux zuqc mietc nyei mienh
zuqc mietc nyei mienh haiz naaiv deix qiex congx zuqc ninh mbuo daic
 mv baac weic duqv njoux nyei mienh se ndaang nyei
 bun ninh mbuo maaih ziangh maengc
 haaix dauh maaih banh zeic zoux naaiv nyungc gong
yie mbuo maiv hnangv mienh camv dorh tin hungh nyei doz mingh maaic nyanc
 daaux nzuonx tin hungh paaiv yie mbuo
 yie mbuo ziouc yiem ninh nyei nza hmien zoux giduc nyei bou
 ziepc zuoqv nyei gorngv ninh nyei doz
