yie nyei hnyouv sekv nzieqc nyei zuov tin hungh ganh nduqc dauh hnangv
 yie nyei njoux en yiem ninh daaih
kungx ninh ganh zoux yie nyei la bieiv yaac zoux yie nyei njoux en
 ninh se yie wuonv nyei dorngx
 yie maiv zuqc ndanc dongz
meih mbuo zuangx mienh oix mborqv oix baaic waaic yietc laanh mienh ndongc haaix lauh
 ninh hnangv zingh laatc laih mingh
 yaac hnangv laatc nor tong huv nzengc
ninh mbuo daav za eix oix tuix ninh nyei baaih njiec
 ninh mbuo a hneiv gorngv baeqc
 ninh mbuo nyei nzuih gorngv buang nyei waac mv baac hnyouv gu nyuoz kungx zioux hnangv
 selaa
yie nyei hnyouv sekv nzieqc nyei zuov tin hungh ganh nduqc dauh hnangv
 weic zuqc se ninh bun yie maaih lamh hnamv dorngx
kungx ninh ganh zoux yie nyei la bieiv yaac zoux yie nyei njoux en
 ninh se yie wuonv nyei dorngx
 yie maiv zuqc ndanc dongz
tin hungh se yie nyei njoux en caux yie nyei njang laangc
 tin hungh yaac zoux yie henv haic nyei la bieiv
 zoux ndaauh kaux nyei dorngx
o meih mbuo zuangx baeqc fingx aah
 oix zuqc zanc zanc kaux tin hungh
 zorqv ganh nyei hnyouv yietc zungv mbuox ninh
 ninh zoux yie mbuo ndaauh kaux nyei dorngx
 selaa
haac horngh mienh beiv tauv yietc nzunc qiex
 zaangc horngh mienh yaac kungx jaav nyei hnangv
 longc tin baengh dangv nziang ninh mbuo yaac maiv maaih hniev daauh
 i nyungc gapv daaih gauh heng tauv yietc nzunc nyei qiex
maiv dungx bangc niouv mienh nyei sic weic duqv nyaanh
 yaac maiv dungx hnamv kaux caangv daaih nyei ga naaiv
 se gorngv butv zoih camv jienv faaux yaac maiv dungx bungx hnyouv
tin hungh gorngv nzunc
 yie duqv haiz i nzunc
 se domh qaqv benx tin hungh nyei
o ziouv aah
 se dongh meih ziepc zuoqv nyei hnamv mienh
 weic zuqc meih ziux gorqv mienh zoux nyei winh zingh nyeic bun mienh
