yiem e faa im mbong aiv dorngx nyei laa maa taa im mungv
 maaih dauh e faa im mienh
 mbuox heuc en kaa naa
 ninh zoux ye lo ham nyei dorn
 e li hu nyei fun
 to hu nyei faqv
 to hu zoux supc nyei dorn
en kaa naa maaih i dauh auv
 maaih dauh heuc hannaa
 maaih dauh heuc be nin naa
 be nin naa maaih fu jueiv
 mv baac hannaa maiv maaih
en kaa naa hnyangx hnyangx yiem ninh nyei buonv zingh mingh silo baaix yaac fongc horc ziec bun nernh jiex nyei ziouv
  yiem wuov maaih eli nyei i dauh dorn
 hopv ni caux fi ne hatc
 zoux ziouv  nyei sai mienh
en kaa naa fongc horc ziec wuov hnoi
 ninh zorqv ziec nyei orv daaih bun yietc gouv ninh nyei auv
 be nin naa
 caux be nin naa yungz nyei dorn sieqv fih hnangv nyei
mv baac ninh bun i gouv hannaa
 weic zuqc ninh hnamv haic hannaa
 ziouv  yaac bun hannaa maiv haih maaih fu jueiv
be nin naa qaqv cuoqv hannaa
 bun ninh qiex jiez haic
 weic zuqc ziouv  bun hannaa maiv haih maaih saeng yungz
hnyangx jiex hnyangx maaih naaiv deix sic cuotv
 haaix zanc hannaa mingh zaangc ziouv  nyei biauv
 caux ninh zoux i huov jeix wuov dauh be nin naa ziouc gorngv cuoqv hannaa
 hannaa ziouc nyiemv yaac maiv nyanc hnaangx
hannaa nyei nqox
 en kaa naa
 naaic ninh
hannaa aac
 meih weic haaix diuc nyiemv
 maiv nyanc hnaangx
 meih nyei hnyouv weic haaix diuc nzauh
 maaih yie maiv zeiz gauh longx ziepc dauh dorn fai
ninh mbuo yiem silo nyanc liuz hopv liuz
 hannaa ziouc jiez sin daaih
 mingh yiem ziouv  nyei nza hmien
 wuov zanc eli sai mienh zueiz jienv zaangc ziouv nyei ndopv liuh nyei gaengh zouc ga hlen nyei eiv
hannaa nzauh duqv kouv
 hnyouv mun haic
 nyiemv jienv daux gaux jouh ziouv
ninh ziouc laengz jiez ngaengc waac gorngv
nernh jiex nyei ziouv  aah
 se gorngv meih mangc yie
 meih nyei m sieqv bou nyei naanc zingh
 yaac jangx yie
 maiv la kuqv yie
 meih nyei m sieqv bou nor
 meih yaac ceix dauh dorn bun yie
 meih nyei m sieqv bou
 yie oix fungx ninh bun meih weic yietc seix
 yie yietc liuz yaac maiv teix ninh nyei m nqorngv
hannaa yiem ziouv nyei nza hmien daux gaux jienv nyei ziangh hoc
 eli mangc hannaa nyei nzuih
hannaa kungx yiem hnyouv daux gaux
 nzuih meix nyapv nyapv deix hnangv
 muangx maiv haiz ninh nyei qiex
 eli ziouc laaic hannaa diuv nquin mi aqv
eli gorngv mbuox ninh
meih oix nquin taux haaix zanc
 guangc nqoi meih nyei a ngunc diuv aqv maah
hannaa dau
domh gorx aac
 yie maiv zeiz hnangv naaic
 yie se hnyouv nzauh haic nyei m sieqv dorn
 yie maiv hopv a ngunc diuv
 yaac maiv hopv haaix nyungc diuv kuv
 yie zorqv yiem hnyouv nyei nyungc nyungc sic gorngv mbuox ziouv
tov meih maiv dungx laaic yie
 meih nyei m sieqv bou
 benx maiv ziangh horngh nyei m sieqv dorn
 dongh yie daux gaux gorngv wuov deix waac se laaix yie hnyouv mun
 hnyouv nzauh jienv gorngv
eli gorngv
wuov nyungc
 gunv baengh orn nyei nzuonx aqv
 tov i saa laa en nyei tin hungh ziux meih daux gaux tov nyei waac ceix bun meih
hannaa ziouc dau
tov meih korv lienh yie
 meih nyei m sieqv bou
 ninh ziouc mingh mi aqv yaac nyanc hnaangx
 yiem naaic daaih ninh nyei hmien maiv nzauh aqv
da nyeic ndorm nziouv nyei ninh mbuo jiez sin daaih baaix liuz ziouv  ziouc nzuonx laamaa zingh
 ninh mbuo nyei biauv wuov
 en kaa naa caux ninh nyei auv bueix
 ziouv  yaac jangx hannaa daux gaux nyei waac
nqa haav taux ziangh hoc
 hannaa ziouc maaih jienv sin
 yungz duqv dauh dorn
 tengx ninh cuotv mbuox heuc saa mu en
 weic zuqc ninh gorngv
yie tov ziouv  bun daaih
en kaa naa caux ninh nyei yietc biauv mienh mingh silo fongc horc hnyangx hnyangx fongc horc ziec nyei ga naaiv bun ziouv  yaac mingh jaauv sung ziux ninh laengz nyei ngaengc waac
mv baac hannaa maiv mingh
 ninh gorngv mbuox ninh nyei nqox
yie maiv gaengh mingh
 zuov taux naaiv dauh gu nguaaz guangc liuz nyorx yie cingx dorh ninh mingh taux ziouv  nyei nza hmien yaac bun ninh yietc liuz yiem wuov
ninh nyei nqox
 en kaa naa
 gorngv mbuox ninh
gunv ziux meih nyei hnyouv zoux maah
 zuov taux ninh guangc liuz nyorx manc daaih mingh
 kungx tov ziouv ei ninh nyei waac zoux ziangx
 hannaa ziouc yiem jienv biauv bun ganh nyei nyorx ninh nyei dorn hopv yaac zuov taux guangc nyorx
nqa haav naaiv dauh dorn guangc liuz nyorx
 hannaa ziouc dorh jienv ninh caux yietc dauh buo hnyangx nyei ngongh gouv caux yietc tongv mbuonv caux yietc ndopv mbuoqc a ngunc diuv mingh
 hannaa dorh mingh silo
 taux zaangc ziouv  nyei ndopv liuh wuov zanc
 wuov dauh dorn corc faix nyei
ninh mbuo daix wuov dauh ngongh gouv yaac dorh wuov dauh fu jueiv taux eli wuov
hannaa gorngv mbuox eli
domh gorx aac
 zinh ndaangc yiem meih nyei nza hmien souv jienv daux gaux tov ziouv  wuov dauh m sieqv dorn se dongh yie aqv
yie daux gaux weic oix duqv naaiv dauh fu jueiv
 ziouv yaac ziux yie tov nyei waac ceix bun yie
weic naaiv yie cingx daaih dorh ninh daaih fungx bun ziouv
 ninh yietc seix benx ziouv  nyei mi aqv
 ninh ziouc yiem wuov baaix ziouv
