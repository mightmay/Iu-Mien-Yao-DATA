naaiv se aamortv nyei dorn
 i saa yaa
 buatc laauc yaangh nyei sic gorngv taux yu ndaa caux ye lu saa lem
nqa haav laai nyei hnoi
 zaangc ziouv  nyei biauv yiem nyei mbong duqv liepc gauh hlang jiex zuangx mbong
 zungv oix ceix gauh hlang jiex yietc zungv mbong aiv
 maanc guoqv mienh yaac oix ndutc ndutc nyei daaih
camv fingx mienh oix daaih gorngv
daaih maah
 mbuo lomh nzoih faaux ziouv nyei mbong
 mingh taux yaakopv nyei tin hungh nyei biauv
 bun ninh njaaux mbuo hiuv duqv ninh nyei jauv
 yie mbuo ziouc duqv gan ninh nyei jauv yangh
 weic zuqc ninh nyei leiz latc oix yiem si on cuotv
   ziouv  nyei waac oix yiem ye lu saa lem cuotv mingh
ninh oix siemv naaiv norm guoqv caux wuov norm guoqv gu nyuoz nyei sic
 yaac weic camv fingx mienh dunx sic
 ninh mbuo ziouc zorqv ninh mbuo nyei nzuqc ndaauv daav benx laih bieiv
 ninh mbuo nyei cang daav benx pitv ndiangx nquaah dueiv nyei limh ngau
 guoqv caux guoqv yietc liuz maiv aengx mborqv jaax
 yiem naaiv mingh maiv hoqc linc mborqv jaax nyei jauv aqv
o yaakopv nyei zeiv fun aah
 daaih maah
 bun mbuo gan jienv ziouv  nyei njang yangh
meih guangc meih nyei baeqc fingx
 yaakopv nyei zeiv fun
 weic zuqc ninh mbuo nyei guoqv maaih dong bung daaih zoux faatv nyei jauv buangv nzengc
 ninh mbuo mbouv guaax hnangv fi li saa die mienh
 yaac ei jienv ganh fingx mienh nyei leiz fingx zoux
ninh mbuo nyei guoqv maaih jiem nyaanh buangv nzengc
 ninh mbuo nyei zinh zoih maiv maaih soux mouc
 ninh mbuo nyei deic bung maaih maaz buangv nzengc
 ninh mbuo mborqv jaax nyei maaz cie yaac saauv maiv hingh
ninh mbuo nyei guoqv maaih miuc fangx buangv nzengc
 ninh mbuo gueic njiec baaix ninh mbuo ganh nyei buoz zoux daaih nyei ga naaiv
 se ninh mbuo ganh nyei buoz ndoqv zoux daaih nyei ga naaiv
dauh dauh mienh ziouc zuqc zatv njiec
 yaac zuqc nyaiv
 zuqc baaic hmien
 maiv dungx guangc ninh mbuo nyei zuiz
oix zuqc bieqc mbaengx kuotv
 bingx jienv ndau kuotv gu nyuoz
 weic gamh nziex haic ziouv  caux ninh njang laangc nyei haangh daauh
m zing hlang
 zoux maux nyei mienh oix zuqc zatv njiec
 ceng hlo nyei mienh oix zuqc baaic hmien
 taux wuov hnoi kungx ziouv  ganh duqv mienh taaih
nernh jiex nyei ziouv  dingc norm hnoi weic bun yietc zungv zoux maux
 ceng ganh hlo
 caux yietc zungv taaih ganh nyei mienh
 ninh mbuo zungv zuqc zatv njiec aiv
weic le mbaa norn hlo hlang nyei yietc zungv si ndaa zongh ndiangx
 caux mbaasaan nyei yietc zungv mba ong zuei ndiangx
weic yietc zungv domh zorng caux yietc zungv mbong hlang
weic norm norm hlang haic nyei laauh
 caux norm norm wuonv nyei zingh laatc
weic taansitv nyei poux poux domh nzangv
 caux yietc zungv nzueic haic nyei nzangv
zoux maux nyei mienh oix zuqc zatv njiec aiv
 ceng hlo nyei mienh yaac oix zuqc baaic hmien
 taux wuov hnoi kungx ziouv  ganh oix duqv mienh taaih
yietc zungv miuc fangx yaac oix zuqc baaic nzengc
ziouv  jiez daaih bun ndau dongz wuov zanc
 mienh ziouc biaux bieqc la bieiv mbaengx nyei kuotv
 yaac bieqc ndau nyei kuotv
 weic gamh nziex haic ziouv
  yaac biaux ndutv ninh njang laangc nyei haangh daauh
taux wuov hnoi
 mienh oix zorqv weic ganh zoux daaih baaix nyei jiem miuc fangx caux nyaanh miuc fangx
 zoi bun louh caux mba mbui
ziouv  jiez daaih bun ndau dongz wuov zanc
 mienh oix biaux bieqc la bieiv mbaengx kuotv caux mbaengx ngaamh
 weic gamh nziex haic ziouv
  yaac biaux ndutv ninh njang laangc nyei haangh daauh
leih nqoi
 maiv dungx kaux baamh mienh
 maiv gunv ninh nyei mba zorng maaih qiex tauv
 haih funx ninh benx haaix nyungc maaih lamh longc
