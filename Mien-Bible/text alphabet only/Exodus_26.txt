oix zuqc longc ziepc kuaaiv ndie zoux norm zaangc tin hungh nyei ndopv liuh
 naaiv deix ndie longc la maah suix muonc zorpc jienv ba gi suix setv mbuov
 luoqc
 siqv hongc ndatv daaih
 lorz buoz dauh longx nyei mienh congx jienv ke lu mbim nyei fangx
kuaaiv kuaaiv oix zuqc fih njietv fih ndaau
 ndaauv nyic ziepc betv ndorqc
 jangv biei ndorqc
zorqv biaa kuaaiv gapv jienv lunh benx yietc kuaaiv
 aengx maaih wuov deix biaa kuaaiv fih hnangv nyei lunh benx yietc kuaaiv
oix zuqc longc ndie mbuov zoux nekv dingx jienv naaiv deix i kuaaiv domh ndie nyei ndie hlen
yietc kuaaiv dingx hmz ziepc norm nekv
 naaiv kuaaiv nyei nekv caux wuov kuaaiv nyei nekv oix zuqc doix ziangx
aengx longc jiem zoux hmz ziepc norm ga naaiv kaux zorqv naaiv kuaaiv nyei nekv bangc wuov kuaaiv nyei nekv kaux jienv benx yietc norm ndopv liuh mi aqv
aengx longc yungh biei ndatv ziepc yietv kuaaiv ndie daaih gomv ndopv liuh ga nyiec wuov yiemc
zoux kuaaiv kuaaiv fih njietv fih ndaau
 ndaauv faah ziepc ndorqc
 jangv biei ndorqc
zorqv biaa kuaaiv gapv jienv lunh benx yietc kuaaiv
 aengx zorqv juqv kuaaiv fih hnangv nyei lunh benx yietc kuaaiv
 naaiv kuaaiv nyei ga hlen oix zuqc nzipv nzuonx zoux i yiemc yiem ndopv liuh nyei nza hmien maengx
yiem naaiv deix i kuaaiv domh ndie nyei ndie hlen
 yietc kuaaiv oix zuqc dingx hmz ziepc norm nekv
aengx longc dongh siqv zoux hmz ziepc norm ga naaiv kaux
 kaux jienv wuov deix nekv bun ninh benx yietc norm ndopv liuh
zengc njiec wuov deix i ndorqc ndie oix zuqc bungx suoh njiec ndopv liuh nqa haav maengx
gomv ndopv liuh nyei ndie i bung ga hlen
 yietc bung ndaauv yietc ndorqc weic nzie jienv zaangc tin hungh nyei ndopv liuh ga hlen buang jienv
aengx longc yungh ndopv nyomc daaih siqv nyei gomv yiemc
 caux fuoqv daaih longx nyei saeng kuv ndopv gomv yiemc
oix zuqc longc da suqv ndiangx zoux ndopv liuh nyei qorng liepc zaqc
norm norm qorng oix zuqc zoux hlang ziepc ndorqc
 jangv ndorqc bienx
norm norm qorng i bung qorng zaux pai ga nyiec maengx bun ninh citv deix
 yietc norm qorng nyei zaux ziouc caux da nyeic norm qorng nyei zaux gapv jienv
 ndopv liuh nyei yietc zungv qorng oix zuqc hnangv naaiv nor zoux
ndopv liuh nyei naamh bung oix zuqc zoux nyic ziepc norm qorng
aengx longc nyaanh zoux feix ziepc norm taapv topv qorng nyei zaux
 yietc norm qorng longc i norm taapv
weic ndopv liuh nyei baqv bung yaac oix zuqc zoux nyic ziepc norm qorng
aengx zoux feix ziepc norm nyaanh taapv weic topv qorng nyei zaux
 yietc norm qorng longc i norm taapv
ndopv liuh nqaang
 fai bung wuov bung
 oix zuqc zoux juqv norm qorng
aengx ganh zoux i norm qorng weic ndopv liuh nqa haav maengx nyei gorqv
gorqv nyei i norm qorng oix zuqc yiem ga ndiev horpc taux gu nguaaic yaac juangc norm kou kou jienv
 i bung gorqv oix zuqc zoux fih hnangv nyei
hnangv naaiv yietc zungv maaih hietc norm qorng yaac maaih ziepc luoqc norm nyaanh taapv
 yietc norm qorng topv i norm taapv
oix zuqc longc da suqv ndiangx zoux gungh gangc ndiangx
 yietc bung ndopv liuh nyei qorng oix zuqc maaih biaa diuh
wuov bung yaac oix zuqc maaih biaa diuh
 nqa haav maengx
 fai bung wuov bung
 aengx maaih biaa diuh
mbu ndongx wuov wuonc oix zuqc zoux benx yietc diuh ndiangx yiem naaiv bung cunx dorng wuov bung
naaiv deix qorng yietc zungv oix zuqc buang jienv jiem aengx longc jiem zoux kuing dingx jienv cunx gungh gangc wuov deix njongc laan
 gungh gangc njongc laan yietc zungv yaac oix zuqc buang jienv jiem
oix zuqc ziux yiem mbong mbuox meih nyei nyungc zeiv corng naaiv norm ndopv liuh
oix zuqc longc ba gi suix setv mbuov
 luoqc
 siqv hongc zorpc jienv la maah suix muonc ndatv kuaaiv mbaeqc gaengh ndie
 aengx lorz buoz dauh longx nyei mienh congx jienv ke lu mbim nyei fangx
naaiv kuaaiv ndie oix zuqc longc jiem ngau kuangx jienv biei norm dongc
 dongc oix zuqc longc da suqv ndiangx zoux yaac buang jienv jiem aengx topv jienv biei norm nyaanh taapv
oix zuqc zorqv mbaeqc gaengh ndie kuangx jienv ngau
 aengx zorqv laengz ngaengc waac faang don jienv mbaeqc gaengh ndie gu nyuoz maengx
 naaiv kuaaiv ndie nqenx jienv gauh cing nzengc jiex wuov qongx caux cing nzengc wuov qongx
oix zuqc zorqv ceix en nyei weic gomv jienv laengz ngaengc waac faang gu nguaaic
 an jienv gauh cing nzengc jiex wuov qongx gu nyuoz
zorqv dieh don jienv wuov kuaaiv ndie ga nyiec maengx
 ndopv liuh nyei baqv bung
 aengx zorqv dang don naamh bung maengx doix ziangx wuov norm dieh
mbaeqc ndopv liuh nyei gaengh ndaangc wuov kuaaiv ndie oix zuqc longc la maah suix muonc zorpc jienv ba gi suix setv mbuov
 luoqc
 caux siqv hongc ndatv daaih yaac maaih buoz dauh congx nyei mienh congx jienv nzueic nyei
oix zuqc longc da suqv ndiangx zoux biaa norm dongc
 yaac buang jienv jiem
 aengx dingx jienv jiem ngau kuangx jienv mbaeqc gaengh ndie
 aengx longc dongh siqv zoux biaa norm taapv weic topv dongc
