yie aengx duqv zipv nernh jiex nyei ziouv  nyei waac gorngv
nernh jiex nyei ziouv hnangv naaiv gorngv
yie nzaeng jienv si on
 za gengh qiex jiez jienv nzaeng ninh
ziouv hnangv naaiv gorngv
yie oix nzuonx si on
 oix yiem ye lu saa lem zingh gu nyuoz
 ye lu saa lem oix duqv mbuox heuc ziepc zuoqv nyei zingh
 nernh jiex nyei ziouv nyei mbong yaac heuc benx cing nzengc mbong
nernh jiex nyei ziouv hnangv naaiv gorngv
aengx oix maaih mienh gox mienh m jangc m sieqv duqv yiem ye lu saa lem nyei jaai horngc
 gorqv mienh nyei buoz nanv jienv biaav mbiaac weic zuqc hnyangx jeiv gox
zingh gu nyuoz nyei jaai horngc yaac maaih dorn maaih sieqv caux fu jueiv nziaauc buangv nzengc
nernh jiex nyei ziouv hnangv naaiv gorngv
taux wuov deix hnoi nyieqc
 naaiv deix zengc njiec nyei baeqc fingx buatc benx mbuoqc horngh nyei sic
 yie ganh nyei m zing yaac buatc benx mbuoqc horngh nyei sic fai
 naaiv se nernh jiex nyei ziouv  gorngv
nernh jiex nyei ziouv hnangv naaiv gorngv
mangc maah
 yie oix njoux yie nyei baeqc fingx biaux cuotv dong bung caux fai bung nyei deic bung
yie oix dorh ninh mbuo nzuonx daaih yiem ye lu saa lem gu nyuoz
 ninh mbuo ziouc zoux yie nyei baeqc fingx
 yie yaac zoux ninh mbuo nyei tin hungh
 ziepc zuoqv nyei
 baengh fim nyei dorh ninh mbuo
nernh jiex nyei ziouv hnangv naaiv gorngv
meih mbuo oix zuqc henv
 weic zuqc ceix nernh jiex nyei ziouv nyei biauv liepc gorn ndoqv wuov hnoi
 douc waac mienh douc daaih nyei waac meih mbuo haiz mi aqv
wuov deix hnoi nyieqc maiv gaengh taux
 mienh caux saeng kuv maiv duqv bietv haaix nyungc gong zinh
 laaix win wangv
 maiv maaih haaix dauh haih baengh orn nyei bieqc cuotv
 weic zuqc yie bun gorqv mienh caux gorqv mienh nyei juangc laangz mienh maiv horpc jaax
mv baac ih zanc yie maiv zoux bun naaiv deix zengc njiec nyei mienh hnangv zinh ndaangc nor
 naaiv se nernh jiex nyei ziouv  gorngv
weic zuqc ninh mbuo oix duqv baengh orn nyei zuangx
 a ngunc hmei oix ziangh biouv
 ndau yaac oix cuotv gaeng zuangx
 lungh oix njiec mbiungc suiv
 yie oix bun naaiv deix zengc njiec nyei mienh nzipc naaiv deix yietc zungv
yu ndaa nyei zeiv fun caux i saa laa en nyei zeiv fun aah
 meih mbuo zinh ndaangc hnangv haaix nor benx zuqc ziex guoqv zioux nyei ga naaiv
 yie ziouc oix njoux meih mbuo
 bun mienh gorngv meih mbuo benx duqv fuqv nyei mienh
 maiv dungx gamh nziex
 oix zuqc henv
nernh jiex nyei ziouv hnangv naaiv gorngv
meih mbuo nyei ong taaix cuoqv yie qiex jiez nyei ziangh hoc
 yie hnangv naaiv dingc bun meih mbuo zuqc zeqc naanc yaac maiv korv lienh meih mbuo
ih zanc yie hnangv wuov nor dingc aengx zoux longx bun ye lu saa lem caux yu ndaa nyei zeiv fun
 meih mbuo maiv dungx gamh nziex
meih mbuo oix zuqc zoux nyei se hnangv naaiv
 oix zuqc laanh caux laanh gorngv zien waac hnangv
 yiem meih mbuo nyei sic dorngh oix zuqc baengh fim nyei siemv weic bun duqv baengh orn
maiv dungx daav orqv nyei za eix hoic meih mbuo nyei juangc laangz mienh
 yaac maiv dungx a hneiv zoux jaav zorng zengx
 naaiv deix yietc zungv sic yie nzorng haic
 ziouv hnangv naaiv gorngv
yie aengx duqv zipv nernh jiex nyei ziouv  nyei waac
nernh jiex nyei ziouv hnangv naaiv gorngv
feix hlaax
 hmz hlaax
 cietv hlaax caux ziepc hlaax
 zei maiv nyanc haaix nyungc nyei hnoi nyieqc
 oix weic yu ndaa benx njien youh
 a hneiv
 orn lorqc nyei zipv
 hnangv naaic meih mbuo oix zuqc hnamv zien leiz caux baengh orn
nernh jiex nyei ziouv hnangv naaiv gorngv
zungv oix maaih ziex guoqv mienh caux yiem ziex norm zingh nyei mienh daaih ye lu saa lem
yietc norm zingh nyei mienh oix mingh lorz ganh norm zingh nyei mienh gorngv
  mbuo oix zuqc siepv siepv nyei mingh tov ziouv ceix en yaac lorz nernh jiex nyei ziouv
 yie yaac mingh nyei
ziex fingx mienh caux henv haic nyei guoqv nyei mienh oix daaih taux ye lu saa lem lorz nernh jiex nyei ziouv
 jouh ziouv  nyei en aqv
nernh jiex nyei ziouv hnangv naaiv gorngv
taux wuov deix hnoi nyieqc
 maaih ziepc dauh yiem maanc guoqv gorngv nyungc nyungc waac nyei mienh
 oix baeng jienv yietc dauh yiutai mienh nyei lui juoqv yaac gorngv
  bun yie mbuo caux meih mbuo mingh maah
 weic zuqc yie mbuo haiz gorngv tin hungh caux meih mbuo yiem
