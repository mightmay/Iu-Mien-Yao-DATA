ndaawitv cuotv gatc zingh biaux mingh yiem aa ndun lam mbaengx kuotv
 ninh nyei gorx mbuo caux ninh nyei die nyei biauv zong mienh muangx haiz
 ninh mbuo ziouc mingh wuov lorz ninh
da faanh zuqc kouv nyei mienh caux qiemx zaeqv nyei mienh caux maiv buangv hnyouv nyei mienh daaih lorz ninh
 ndaawitv zoux wuov deix zuangx mienh nyei bieiv zeiv
 daaih gan ninh nyei mienh maaih leih maiv go feix baeqv dauh
ndaawitv ziouc cuotv wuov norm dorngx mingh mo apc guoqv
 mitv baa wuov norm dorngx
 ninh gorngv mbuox mo apc nyei hungh diex
tov bun yie nyei die maa daaih caux meih yiem naaiv
 zuov taux yie hiuv duqv tin hungh oix weic yie zoux haaix nyungc
ndaawitv ziouc dorh ninh nyei die maa daaih caux mo apc nyei hungh yiem
 da faanh ndaawitv corc bingx jienv yiem nyei ziangh hoc
 ninh nyei die maa caux mo apc nyei hungh yiem
douc waac mienh
 gaatc
 gorngv mbuox ndaawitv
meih maiv dungx yiem naaiv aqv
 gaanv mingh yu ndaa deic bung yiem
 ndaawitv ziouc leih nqoi wuov norm dorngx mingh yiem he letv ti lomc
saulo haiz gorngv maaih mienh duqv buatc ndaawitv caux gan ninh nyei mienh
 wuov zanc saulo yiem gi mbe aa deic
 zueiz jienv zorng gu nguaaic nyei linh liouz ndiangx ga ndiev nanv jienv cang
 ninh nyei bou souv jienv weih gormx ninh
saulo ziouc gorngv mbuox souv weih gormx ninh wuov deix bou
mben yaa min mienh aah
 muangx maah
 jetc si nyei dorn oix zorqv lingh deic caux a ngunc huingx jiu bun meih mbuo gorqv mienh fai
 ninh oix liepc meih mbuo gorqv mienh zoux baeng bieiv gunv yietc cin dauh baeng fai yietc baeqv dauh baeng fai
se weic naaiv meih mbuo cingx daaih beic ndiev caangh laangh oix hoic yie
 yie nyei dorn caux jetc si nyei dorn daav loz gaeng nyei ziangh hoc maiv maaih haaix dauh mbuox yie
 tengx yie nzauh
 yaac maiv maaih haaix dauh bun yie hiuv duqv yie nyei dorn coqv yie nyei bou hoic yie
 zuov jienv zorqv yie hnangv ih hnoi nor
e ndom mienh
 ndo ekc souv nitv jienv saulo nyei bou
 ninh gorngv
yie buatc jetc si nyei dorn yiem nopv wuov
 lorz aa hi tupv nyei dorn
 aa hi me lekv
aa hi me lekv tengx ndaawitv naaic ziouv  yaac bun nyanc hopv caux fi li saa die mienh
 go li atc
 nyei nzuqc ndaauv ninh
saulo ziouc paaiv mienh mingh heuc aa hi tupv nyei dorn
 aa hi me lekv sai mienh caux aa hi me lekv nyei die nyei douh zong mienh
 dongh yiem nopv zoux sai mienh wuov deix
 ninh mbuo yietc zungv ziouc daaih hungh diex wuov
saulo ziouc gorngv
aa hi tupv nyei dorn aah
 muangx maah
 aa hi me lekv dau saulo
yie nyei ziouv aah
 yie yiem naaiv oc
saulo gorngv mbuox ninh
meih weic haaix diuc caux jetc si nyei dorn gapv zunv doic caangh laangh hoic yie
 meih bun njuov caux nzuqc ndaauv ninh
 yaac tengx ninh naaic tin hungh
 ninh ziouc ngaengc yie
 zuov jienv oix zorqv yie hnangv ih hnoi nor
aa hi me lekv dau hungh diex
yiem hungh diex nyei zuangx bou mbu ndongx wuov deix zoux jien nyei mienh maaih haaix dauh haih ndongc hungh diex nyei sieqv laangh
 ndaawitv
 hnyouv zingx
 ninh zoux goux hungh diex wuov deix baeng nyei bieiv
 yiem meih nyei biauv zong gu nyuoz nyei yietc zungv mienh yaac taaih ninh
wuov hnoi yie tengx ninh naaic tin hungh daauh nzunc fai
 zungv maiv zeiz
 tov hungh diex maiv dungx dingc yie
 meih nyei bou fai meih nyei bou nyei die nyei douh zong haaix dauh maaih nyei zuiz
 weic zuqc yie
 meih nyei bou
 maiv hiuv haaix nyungc taux naaiv deix sic
hungh diex gorngv
aa hi me lekv aah
 meih ndongc haaix zungv oix zuqc daic aqv
 liemh meih caux meih nyei die nyei douh zong mienh
hungh diex ziouc paaiv souv jienv ninh nyei ga hlen wuov deix sin hlen mienh
huin mingh daix nzengc ziouv  nyei naaiv deix sai mienh maah
 weic zuqc ninh mbuo tengx ndaawitv wuov bung
 ninh mbuo hiuv duqv ndaawitv biaux
 yaac maiv mingh mbuox yie
 mv baac hungh diex nyei sin hlen mienh maiv kangv njiec buoz daix ziouv  nyei sai mienh
hungh diex ziouc gorngv mbuox ndo ekc
meih mingh daix wuov deix sai mienh maah
 e ndom mienh
 ndo ekc
 ziouc mingh daix wuov deix sai mienh
 wuov hnoi ninh longc nzuqc ndaauv daix zuqv la maah ndie efotv nyei mienh betv ziepc hmz dauh
ninh longc nzuqc ndaauv aengx daix sai mienh nyei mungv
 nopv
 nyei m jangc m sieqv
 fu jueiv caux gu nguaaz
 liemh ngongh
 lorh caux ba gi yungh
mv baac maaih dauh aa hi tupv nyei fun
 aa hi me lekv nyei dorn
 mbuox heuc aa mbi yaa taa
 biaux ndutv ziouc mingh taux ndaawitv wuov
aa mbi yaa taa yaac gorngv mbuox ndaawitv
 saulo daix ziouv  nyei sai mienh mi aqv
ndaawitv gorngv mbuox aa mbi yaa taa
wuov hnoi yie buatc e ndom mienh
 ndo ekc
 yiem wuov
 yie hiuv duqv ninh ndongc haaix zungv oix mbuox saulo
 se laaix yie meih nyei die nyei douh zong mienh cingx zuqc daix daic nzengc
meih gunv caux yie yiem naaiv aqv
 maiv dungx gamh nziex weic zuqc oix zorqv meih nyei maengc wuov dauh yaac oix zorqv yie
 meih caux yie yiem naaiv nor meih ziouc biaux ndutv maengc aqv
