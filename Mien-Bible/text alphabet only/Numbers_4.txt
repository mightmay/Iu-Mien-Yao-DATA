ziouv gorngv mbuox mose caux aalon
oix zuqc saauv nzengc lewi mienh bun njiec nyei ko haatv mienh ziux ninh mbuo nyei bungh buonc caux ninh mbuo nyei mienh buonc
yiem faah ziepc hnyangx taux hmz ziepc hnyangx nyei m jangc dorn
 dongh haih yiem wuic buangh nyei ndopv liuh fu sux zoux gong wuov deix
naaiv se ko haatv mienh oix zuqc yiem wuic buangh ndopv liuh zoux nyei gong
 ninh mbuo oix zuqc goux gauh cing nzengc jiex nyei ga naaiv
oix suiv dorngx nyei ziangh hoc
 aalon caux ninh nyei dorn oix zuqc bieqc mingh caeqv mbaeqc gaengh ndie njiec
 longc gomv laengz ngaengc waac faang
yaac oix zuqc zorqv fuoqv daaih longx nyei saeng kuv ndopv gomv gu nguaaic
 aengx longc kuaaiv ndie
 setv zeiv mbuov nzengc
 gomv gu nguaaic jiex
 aengx zorqv gaeng faang nyei ndiangx cunx jienv
oix zuqc zorqv kuaaiv ndie mbuov dimc gengx tin hungh nyei njuov wuov norm dieh
 aengx zorqv bienh
 ba gen
 nzormc caux ciev ziec a ngunc diuv nyei nguaah baengh an jienv
 dieh gu nguaaic yaac oix zuqc maaih zanc zanc gengx nyei njuov
oix zuqc longc kuaaiv ndie siqv gomv nzengc naaiv deix yietc zungv
 aengx longc kuaaiv fuoqv daaih longx nyei saeng kuv ndopv gomv gu nguaaic jiex yaac zorqv gaeng dieh nyei ndiangx cunx jienv
ninh mbuo oix zuqc zorqv kuaaiv ndie mbuov gomv jienv ziux njang nyei dang jaax
 dang nyei zaanv
 japv dang cov nyei njiuv
 an njiuv nyei bienh
 aengx caux yietc zungv dapv youh weic dinh dang nyei baengh
zorqv dang jaax caux dang nyei yietc zungv jaa sic
 longc fuoqv daaih longx nyei saeng kuv ndopv beu jienv
 an gaeng ga naaiv nyei jaax gu nguaaic
ninh mbuo oix zuqc longc kuaaiv ndie mbuov gomv jienv buov hung nyei jiem dieh
 aengx longc fuoqv daaih longx nyei saeng kuv ndopv gomv jienv
 zorqv gaeng dieh nyei ndiangx cunx jienv
ninh mbuo oix zuqc zorqv yiem singx dinc longc nyei yietc zungv jaa sic longc ndie mbuov beu jienv
 aengx longc fuoqv daaih longx nyei saeng kuv ndopv gomv jienv an gaeng ga naaiv nyei jaax
ninh mbuo oix zuqc guaaih cuotv dongh siqv ziec dorngh nyei saaiv
 aengx longc kuaaiv ndie luoqc gomv jienv ziec dorngh
zorqv weic ziec dorngh longc nyei jaa sic
 liemh siou douz nyei jei
 nyaapv
 ga naaiv cenv
 caux bunh
 an ziec dorngh gu nguaaic
 aengx longc fuoqv daaih longx nyei saeng kuv ndopv gomv jienv
 zorqv gaeng ziec dorngh nyei ndiangx cunx jienv
aalon caux ninh nyei dorn mbuo zorqv singx dinc caux singx dinc nyei yietc zungv jaa sic gomv liuz
 taux suiv ndopv liuh ciangv nyei ziangh hoc
 ko haatv mienh oix zuqc daaih gaeng
 mv baac ninh mbuo cin maanc maiv dungx muoqv naaiv deix cing nzengc nyei ga naaiv
 muoqv nor
 oix zuqc daic aqv
 se dongh ko haatv mienh oix zuqc gaeng naaiv deix wuic buangh ndopv liuh nyei ga naaiv
aalon sai mienh nyei dorn
 e le aa saa
 oix zuqc goux buov dang nyei youh caux hung
 ziec nyei laangh ziqc
 caux orn mienh nyei cing nzengc youh
 ninh oix zuqc goux wuic buangh nyei ndopv liuh caux yiem ndopv liuh gu nyuoz nyei yietc zungv ga naaiv
 se goux nzengc singx dinc caux singx dinc nyei yietc zungv jaa sic
ziouv gorngv mbuox mose caux aalon
maiv dungx bun ko haatv nyei bungh buonc mienh yiem lewi mienh gu nyuoz zuqc pai guangc
weic bun naaiv deix mienh haih mingh nitv fatv naaiv deix cing nzengc jiex nyei ga naaiv yaac maiv zuqc daic
 maaih maengc ziangh jienv nyei
 oix zuqc hnangv naaiv nor tengx ninh mbuo
 aalon caux ninh nyei dorn mbuo oix zuqc bieqc singx dinc paaiv ziangx haaix dauh oix zuqc zoux haaix nyungc gong
 haaix dauh oix zuqc gaeng haaix nyungc
mv baac ko haatv mienh cin maanc maiv dungx bieqc mingh mangc naaiv deix cing nzengc nyei ga naaiv
 yietc dangh yaac maiv dungx mangc
 maiv zei aeqv
 oix zuqc daic aqv
ziouv  gorngv mbuox mose
oix zuqc saauv nzengc geson mienh ziux ninh mbuo nyei bungh buonc caux ninh mbuo nyei mienh buonc
saauv nzengc faah ziepc hnyangx taux hmz ziepc hnyangx nyei m jangc dorn
 dongh haih yiem wuic buangh nyei ndopv liuh fu sux zoux gong nyei yietc zungv
naaiv se geson mienh nyei bungh buonc oix zuqc zoux gong fu sux yaac oix zuqc bienh ga naaiv
ninh mbuo oix bienh corng zaangc tin hungh nyei ndopv liuh nyei ndie
 se corng wuic buangh ndopv liuh nyei ndie
 dongh gomv nyei ga naaiv caux gomv gu nguaaic fuoqv daaih longx nyei saeng kuv ndopv
 caux bieqc wuic buangh ndopv liuh nyei mbaeqc gaengh ndie
weih ndopv liuh caux ziec dorngh mbaeqc laatc caux mbaeqc laatc gaengh nyei ndie
 hlaang
 caux yietc zungv qiemx longc nyei jaa sic
 ndortv zuqc geson mienh oix zuqc liuc leiz naaiv buoqv ga naaiv
ninh mbuo fu sux zoux nyei yietc zungv gong
 maiv gunv gaeng ndopv liuh nyei ga naaiv fai zoux haaix nyungc gong
 se yiem aalon caux ninh nyei dorn mbuo nyei buoz ndiev
 meih ganh oix zuqc paaiv ziangx ninh mbuo oix zuqc bienh nyei nyungc nyungc
naaiv se geson mienh nyei bungh buonc yiem wuic buangh ndopv liuh zoux nyei gong
 ninh mbuo zoux nyei nyungc nyungc se yiem aalon sai mienh nyei dorn
 i taa maa
 nyei buoz ndiev
oix zuqc saauv me laa li mienh ziux ninh mbuo nyei bungh buonc caux ninh mbuo nyei mienh buonc
saauv nzengc yiem faah ziepc hnyangx taux hmz ziepc hnyangx nyei m jangc dorn
 dongh haih bieqc daaih fu sux
 yiem wuic buangh ndopv liuh zoux gong nyei dauh dauh
ninh mbuo yiem wuic buangh nyei ndopv liuh oix zuqc fu sux nyei maaih hnangv naaiv
 oix zuqc bienh zaangc tin hungh nyei ndopv liuh nyei qorng
 gungh gangc ndiangx
 dongc
 caux topv dongc nyei taapv
aengx caux weih gormx ndopv liuh nyei laatc dongc caux topv dongc nyei taapv
 mborng ndau corng laatc ndie nyei dongc
 hlaang
 yietc zungv zoux qorng nyei ga naaiv aengx caux naaiv buoqv qiemx longc nyei yietc zungv ga naaiv caux nyungc nyungc jaa sic
 oix zuqc ziux mbuox paaiv ziangx haaix dauh oix zuqc bienh nyei haaix nyungc
naaiv se me laa li mienh nyei bungh buonc oix zuqc yiem wuic buangh ndopv liuh zoux nyei gong
 yaac yiem aalon sai mienh nyei dorn
 i taa maa
 nyei buoz ndiev
mose
 aalon caux zuangx mienh nyei bieiv zeiv saauv nzengc ko haatv mienh ziux ninh mbuo nyei bungh buonc caux ninh mbuo nyei mienh buonc
yiem faah ziepc hnyangx taux hmz ziepc hnyangx
 haih yiem wuic buangh nyei ndopv liuh fu sux
 zoux gong nyei yietc zungv m jangc dorn
ziux ninh mbuo nyei bungh buonc maaih i cin cietv baeqv hmz ziepc dauh
naaiv se ko haatv mienh nyei bungh buonc
 se yietc zungv yiem wuic buangh ndopv liuh fu sux nyei mienh
 mose caux aalon saauv nzengc ninh mbuo ziux ziouv  longc mose paaiv nyei waac
ninh mbuo yaac saauv nzengc geson mienh ziux ninh mbuo nyei bungh buonc caux mienh buonc
yiem faah ziepc hnyangx taux hmz ziepc hnyangx
 haih yiem wuic buangh ndopv liuh fu sux
 zoux gong nyei yietc zungv m jangc dorn
ziux bungh buonc caux mienh buonc maaih i cin luoqc baeqv faah ziepc dauh
naaiv se geson mienh nyei bungh buonc
 se yietc zungv yiem wuic buangh ndopv liuh fu sux nyei mienh
 mose caux aalon saauv nzengc ninh mbuo ziux ziouv paaiv nyei waac
ninh mbuo yaac saauv nzengc me laa li mienh ziux ninh mbuo nyei bungh buonc caux mienh buonc
yiem faah ziepc hnyangx taux hmz ziepc hnyangx
 haih yiem wuic buangh nyei ndopv liuh fu sux
 zoux gong nyei yietc zungv m jangc dorn
ziux ninh mbuo nyei mienh buonc maaih buo cin nyic baeqv dauh
naaiv se me laa li mienh nyei bungh buonc
 mose caux aalon saauv nzengc ninh mbuo ziux ziouv longc mose paaiv nyei waac
mose
 aalon caux i saa laa en mienh nyei bieiv zeiv ziouc ziux bungh buonc
 ziux mienh buonc
 saauv nzengc lewi mienh
yiem faah ziepc hnyangx taux hmz ziepc hnyangx
 haih yiem wuic buangh nyei ndopv liuh zoux gong fu sux yaac tengx bienh ndopv liuh wuov deix yietc zungv m jangc dorn
maaih hietc cin hmz baeqv betv ziepc dauh
ziux ziouv  mbuox mose
 ninh mbuo paaiv ziangx gorqv mienh nyei gong
 gorqv mienh oix zuqc bienh haaix nyungc
 hnangv naaiv nor
 ziux ziouv  paaiv nyei waac
 mose saauv nzengc ninh mbuo
