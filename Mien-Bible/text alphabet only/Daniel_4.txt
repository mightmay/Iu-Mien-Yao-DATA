 ne mbu katv netv saa hungh
 zunh mbuox lungh ndiev nyei maanc guoqv
 maanc fingx caux maanc nyungc waac nyei mienh
 tov bun meih mbuo duqv domh baengh orn
yie a hneiv gorngv yiem hlang jiex nyei tin hungh weic yie zoux jangx hoc caux mbuoqc horngh nyei sic zunh mbuox meih mbuo
ninh nyei jangx hoc ndongc haaix hlo
 ninh mbuoqc horngh nyei sic ndongc haaix henv
 ninh nyei guoqv se yietc liuz nyei guoqv
 ninh duqv gunv taux maanc gouv maanc doic
 ne mbu katv netv saa
 yiem yie ganh nyei hungh dinc gu nyuoz haiz kuh yiem
 bungx zuoqc nyei
yie mbeix norm mbeix bun yie gamh nziex
 yie bueix jienv yie nyei coux wuov zanc
 yiem hnyouv hnamv cuotv yaac buatc laauc yaangh nyei sic haeqv yie gamh nziex haic
yie ziouc heuc mbaa mbi lon saengv nyei yietc zungv guai qaauv mienh daaih yie naaiv weic tengx yie porv mbeix
zoux huaax nyinz
 zoux faatv
 samx hleix nyei mienh caux gaanv hei mienh ziouc daaih zunv
 yie gorngv mbeix bun ninh mbuo muangx mv baac ninh mbuo maiv haih tengx yie porv mbeix
nqa haav laai ndaa ni en daaih yiem yie nyei nza hmien
 yie yaac gorngv mbeix bun ninh muangx
ninh aengx maaih norm mbuox heuc mben te satv saa
 se gan yie nyei zienh nyei mbuox
 weic zuqc ninh maaih singx zienh bun daaih nyei cong mengh yiem ninh gu nyuoz
o huaax nyinz mienh nyei bieiv
 mben te satv saa aac
 yie hiuv duqv meih maaih singx zienh bun daaih nyei cong mengh yiem meih gu nyuoz yaac maiv maaih haaix nyungc gem jienv nyei sic weic meih aqc jiex ndaangc
 yie mbeix buatc nyei mbeix se hnangv naaiv
 tov meih porv mbuox yie
yie bueix jienv coux buatc naaiv deix laauc yaangh nyei sic
 yie buatc yiem baamh gen mbu ndongx maaih diuh domh
 ndiangx hlo haic
 hlang
 haic
naaiv diuh ndiangx gunv zoux gunv hlang
 gunv zoux gunv henv
 zungv faaux taux lungh
 yiem jomc lungh ndiev mangc duqv buatc nyei
ndiangx nyei normh nzueic nyei
 biouv yaac ziangh duqv camv
 yiem naaiv diuh ndiangx maaih nyanc hopv gaux yietc zungv maaih maengc nyei ga naaiv
 lomc huaang nyei hieh zoih yiem ndiangx ga ndiev bingx laangh
 ndaamv lungh nyei norqc yiem ninh nyei nquaah
 yietc zungv maaih maengc nyei ga naaiv yiem naaiv diuh ndiangx duqv nyanc hopv
yie bueix jienv coux buatc naaiv deix laauc yaangh nyei sic
 buatc dauh siouv gaeng nyei cing nzengc fin mienh
 yiem lungh njiec daaih
ninh heuc mbui nyei gorngv
  goix naaiv diuh ndiangx
 hngaqv ninh nyei nquaah
 hlutv ninh nyei normh
 bun ninh nyei biouv faatv nzaanx nzengc
 bun yiem ndiangx ga ndiev nyei hieh zoih biaux
 bun yiem ndiangx nquaah nyei norqc yaac ndaix mingh
mv baac bun ndiangx gorn caux nzungh corc ziangh jienv ndau
 longc hlieqv caux dongh siqv kou kou jienv
 bun ninh yiem wuov miev nyiemz nyei dorngx
 lomc huaang gu nyuoz
+ bun ninh zuqc lungh nyei mbiungc suiv pinx ninh ndorn
 yaac bun ninh maaih buonc caux hieh zoih yiem wuov lomc huaang
 miev nyiemz nyei dorngx
bun ninh nyei hnyouv goiv yienc
 maiv benx baamh mienh nyei hnyouv yaac bun ninh duqv hnyouv hnangv hieh zoih nyei hnyouv
 sueih ninh hnangv naaic yiem siec hnyangx
+ naaiv deix siemv nyei waac se siouv gaeng nyei cing nzengc fin mienh dingc nyei waac
 cing nzengc fin mienh gorngv naaiv deix dingc daaih nyei waac weic bun lungh ndiev mienh hiuv duqv yiem hlang jiex wuov dauh gunv baamh mienh nyei guoqv
 yaac zorqv guoqv jiu bun dongh ninh oix bun nyei mienh
 liepc maiv maaih mengh dauh jiex nyei mienh gunv guoqv
naaiv se yie
 ne mbu katv netv saa hungh
 mbeix nyei mbeix
 mben te satv saa aah
 tov tengx yie porv mbeix
 weic zuqc yiem yie nyei guoqv nyei yietc zungv guai qaauv mienh
 maiv maaih haaix dauh haih porv mbeix bun yie muangx
 mv baac meih haih nyei
 weic zuqc meih maaih singx zienh bun daaih nyei cong mengh yiem meih gu nyuoz
ndaa ni en
 aengx maaih norm mbuox heuc mben te satv saa
 yietv haiz naaiv deix waac ziouc haeqv dangh ninh
 hnyouv huaang nzengc
 hungh diex gorngv
mben te satv saa aac
 maiv dungx bun mbeix caux porv mbeix nyei eix leiz haeqv meih
 mben te satv saa dau
yie nyei ziouv aah
 tov bun naaiv norm mbeix gorngv zuqc nzorng meih wuov deix
 bun mbeix nyei eix leiz gorngv zuqc meih nyei win wangv
meih buatc wuov diuh ndiangx
 gunv hlo gunv henv
 hlang taux gu nguaaic lungh
 dueiv zungv taux lungh mi aqv
 jomc lungh ndiev haih mangc duqv buatc
normh yaac nzueic
 biouv ziangh duqv camv
 maaih nyanc hopv gaux yietc zungv maaih maengc nyei ga naaiv nyanc
 lomc huaang nyei hieh zoih yiem ndiangx ga ndiev hitv kuonx
 ndaamv lungh nyei norqc yiem ninh nyei nquaah
o hungh diex aah
 meih se wuov diuh ndiangx aqv
 meih hlo yaac henv
 zungv hlo taux gu nguaaic lungh
 meih gunv nyei guoqv taux jomc lungh ndiev
o hungh diex aac
 meih buatc siouv gaeng
 cing nzengc nyei fin mienh
 yiem wuov lungh gorngv
  goix naaiv diuh ndiangx yaac mietc nzengc
 mv baac liouh gorn caux nzungh yiem wuov ndau
 longc hlieqv caux dongh siqv kou kou jienv
 bun ninh yiem wuov lomc huaang nyei miev lunx
 yaac bun ninh zuqc mbiungc suiv pinx ndorn
 bun ninh caux lomc huaang nyei hieh zoih yiem buangv siec hnyangx
o hungh diex aac
 yiem naaiv mingh se porv mbeix nyei eix leiz
 naaiv se yiem hlang jiex wuov dauh cuotv daaih nyei lingc gorngv yie nyei ziouv
 hungh diex
meih zungv oix zuqc yiem baamh mienh mbu ndongx zuqc zunc cuotv mingh caux hieh zoih yiem
 meih oix zuqc hnangv ngongh nor
 nyanc miev
 zuqc lungh zaangc nyei mbiungc suiv pinx ndorn
 oix zuqc jiex liuz siec hnyangx
 zuov taux meih nyiemc yiem hlang jiex wuov dauh gunv baamh mienh nyei guoqv
 ninh oix zorqv guoqv jiu bun haaix dauh ninh ziouc jiu bun wuov dauh aqv
fin mienh gorngv oix zuqc liouh ndiangx gorn caux nzungh ziangh jienv ndau nyei eix leiz se
 zuov meih nyiemc tin dorngh gunv
 nqa haav meih nyei guoqv zungv aengx benx meih nyei
o hungh diex aah
 tov muangx yie kuinx nyei waac
 tov guangc meih nyei zuiz aengx zoux duqv horpc
 guangc zoux waaic nyei sic
 korv lienh mienh jomc mienh
 hnangv naaic nziex meih haih duqv bungx zuoqc nyei yiem lauh
naaiv deix yietc zungv sic cuotv daaih zuqc ne mbu katv netv saa hungh
jiex liuz ziepc nyeic hlaax nyieqc
 hungh diex yiem mbaa mbi lon nyei hungh dinc nyei biauv ngorh gu nguaaic yangh jienv mingh wuov zanc
hungh diex gorngv
naaiv se domh mbaa mbi lon zingh
 dongh yie ganh nyei domh qaqv liepc daaih zoux domh zingh
 weic biux mengh yie nyei haangh daauh nyei domh njang laangc
naaiv deix waac corc yiem hungh diex nyei nzuih gorngv maiv gaengh setv
 maaih qiex yiem wuov lungh njiec daaih gorngv
ne mbu katv netv saa hungh aah
 naaiv deix waac gorngv meih aqv
 meih nyei hungh lingc zuqc zorqv mi aqv
meih zungv zuqc zunc cuotv
 maiv duqv yiem mienh mbu ndongx
 oix zuqc caux hieh zoih yiem lomc huaang nyanc miev hnangv ngongh nor
 meih oix zuqc hnangv naaiv nor yiem jiex liuz siec hnyangx
 zuov meih nyiemc yiem hlang jiex wuov dauh maaih lingc gunv baamh mienh nyei guoqv
 ninh oix zorqv guoqv bun haaix dauh
 ninh ziouc bun wuov dauh aqv
gorngv ne mbu katv netv saa naaiv deix waac jang jang gorngv baac hnangv
 sic liemh zeih cuotv daaih doix diuc
 ninh zuqc zunc cuotv zuangx mienh mbu ndongx yaac nyanc miev hnangv ngongh nor
 ninh nyei sin zuqc mbiungc suiv pinx ndorn
 ninh nyei mba biei ndaauv hnangv domh jaangv nyei biei
 ninh nyei zaux ndoqv nquaiz yaac hnangv norqc nyei nyiuv
wuov deix ziangh hoc jiex liuz
 yie
 ne mbu katv netv saa
 cau hmien mangc lungh
 yie ziouc nzang daaih aqv
 wuov zanc yie ceng yiem hlang jiex wuov dauh
 yie taaih ninh yaac ceng yietc liuz ziangh nyei tin hungh weic zuqc ninh gunv nyei guoqv se yietc liuz nyei guoqv
 ninh nyei guoqv yiem taux maanc gouv maanc doic
lungh ndiev maanc mienh ninh maiv funx maaih jaax zinh
 yiem lungh maaih qaqv nyei ga naaiv caux yiem lungh ndiev nyei baamh mienh mbu ndongx
 ninh sueih ninh ganh nyei eix zoux
 maiv maaih haaix dauh haih laanh ninh nyei buoz
 fai naaic ninh
meih zoux haaix nyungc laeh
yie nzang daaih wuov zanc
 yie aengx duqv haangh daauh
 duqv mienh taaih weic yie njang laangc nyei guoqv
 yie nyei caangh laangh mienh caux domh jien nzuonx daaih
 yie nyei hungh weic aengx duqv liepc wuonv
 zungv jaa zoux hlo jienv faaux
ih zanc yie
 ne mbu katv netv saa
 ceng yaac taaih lungh zaangc nyei hungh diex
 weic zuqc ninh zoux nyei nyungc nyungc ninh zoux duqv horpc
 ninh nyei jauv yaac baengh fim nyei
 zoux maux nyei mienh ninh yaac haih zatv duqv njiec
