doix domh jien gunv nyei ziangh hoc
 wuov norm deic bung buangh domh huaang domh ngorc
 maaih dauh mienh yiem yu ndaa deic
 mbetc le hem mungv
 dorh jienv ninh nyei auv caux i dauh dorn mingh yiem douc mo apc deic bung
naaiv dauh mienh nyei mbuox heuc e li me lekv
 ninh nyei auv heuc naa o mi
 ninh nyei i dauh dorn heuc maalon caux ki li on
 ninh mbuo se e faa taa mienh
 yiem yu ndaa deic
 mbetc le hem mungv
 ninh mbuo mingh taux mo apc deic bung ziouc yiem wuov
yiem gau wuov
 naa o mi nyei nqox
 e li me lekv
 daic mi aqv
 guangc jienv ninh nyei auv caux i dauh dorn
naaiv deix i dauh dorn longc mo apc sieqv zoux auv
 maaih dauh heuc ofaa
 maaih dauh heuc lu te
 ninh mbuo yiem naaic leih maiv go ziepc hnyangx nyei dorngx
maalon caux ki li on mbuo i muoz daic mi aqv
 guangc jienv naa o mi maiv maaih nqox yaac maiv maaih ninh nyei i dauh dorn aqv
naa o mi yiem mo apc deic haiz gorngv ziouv  ceix fuqv bun ninh nyei mienh maaih nyanc hopv
 ninh ziouc caux ninh nyei i dauh mbuangz yiem mo apc liuc leiz cuotv jauv nzuonx
ninh mbuo buo mbuangz maac ziouc leih nqoi ninh mbuo yiem nyei dorngx cuotv jauv nzuonx yu ndaa deic
mv baac yiem jauv zaangc naa o mi gorngv mbuox ninh nyei i dauh mbuangz
meih mbuo nzuonx aqv oc
 gorqv mienh nzuonx gorqv mienh nyei maa nyei biauv
 tov ziouv zoux longx bun meih mbuo hnangv meih mbuo zoux longx bun daic mingh wuov deix caux maa
tov ziouv  bun meih mbuo i dauh aengx duqv dorng siang jaa
 duqv kuh yiem kuh nyanc
 naa o mi ziouc zom ninh mbuo i dauh
 ninh mbuo yaac nyiemv mbui nyei
gorngv mbuox naa o mi
maiv zeiz
 yie mbuo zungv oix caux maa nzuonx maa nyei mienh wuov
mv baac naa o mi gorngv
yie nyei nyaam aah
 gunv nzuonx aqv
 meih mbuo fungc oix caux maa mingh
 maa aengx haih yungz duqv dorn bun meih mbuo longc zoux nqox fai
yie nyei nyaam aah
 gunv nzuonx mingh maah
 maa gox haic
 maiv haih aengx dorng jaa
 se gorngv yie corc haih maaih lamh hnamv dorngx
 ih muonz yaac haih duqv longc nqox
 aengx yungz duqv dorn
meih mbuo corc oix zuov ninh mbuo hlo daaih fai
 meih mbuo oix zuov jienv maiv mingh dorng jaa fai
 yie nyei nyaam aah
 hnangv naaic maiv duqv
 maa korv lienh meih mbuo camv haic weic zuqc ziouv  nyei buoz bun yie zuqc ndongc naaiv kouv
ninh mbuo ziouc aengx nyiemv nzunc
 ofaa zom liuz ninh nyei maa buoc
 ziang naaic mingh mi aqv
 mv baac lu te qam jienv
 siev maiv duqv ninh nyei maa buoc mingh
naa o mi gorngv
mangc gaax
 meih nyei juoh nzuonx mingh lorz ninh ganh nyei mienh muoz
 ninh ganh nyei zienh
 meih gan jienv meih nyei juoh nzuonx aqv maah
mv baac lu te dau
maa maiv dungx aapv yie nzuonx
 maiv gan maa
 maa mingh haaix yie yaac oix gan maa mingh
 maa yiem haaix yie yaac oix caux maa yiem wuov
 maa nyei cien ceqv ziouc benx yie nyei cien ceqv
 maa nyei tin hungh yaac benx yie nyei tin hungh
maa yiem haaix daic
 yie yaac oix yiem wuov daic
 yaac biopv wuov
 se gorngv maaih haaix nyungc bun yie leih nqoi maa cuotv liuz daic
 tov ziouv  hniev hniev nyei dingc yie nyei zuiz
naa o mi buatc lu te liepc dingc hnyouv caux ninh mingh
 ninh ziouc dingh njiec
 maiv kuinx ninh nzuonx
ninh mbuo i dauh gan jauv mingh taux mbetc le hem mungv
 taux mbetc le hem wuov zanc
 mungv nyei zuangx mienh ndutc ndutc nyei daaih
 m sieqv dorn gorngv
naaiv za gengh naa o mi nyei fai
naa o mi gorngv
maiv dungx heuc yie zoux naa o mi
 oix zuqc heuc yie zoux maalaa
 weic zuqc nernh jiex wuov dauh bun yie nyei maengc kouv haic
yie cuotv nyei ziangh hoc
 yie maaih nyungc nyungc
 mv baac ziouv dorh yie kungx buoz baeqc zaux nyei nzuonx daaih
 meih mbuo weic haaix diuc heuc yie zoux naa o mi
 weic zuqc ziouv  bun yie zuqc siouc kouv
 nernh jiex wuov dauh bun yie zuqc zeqc naanc
hnangv naaic naa o mi caux ninh nyei mo apc mienh mbuangz
 lu te
 yiem mo apc deic bung nzuonx taux mbetc le hem doix zuqc mienh jiez gorn gaatv mbiauh mbaali nyei ziangh hoc
