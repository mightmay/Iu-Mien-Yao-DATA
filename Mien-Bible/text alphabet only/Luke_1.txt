zien oix nyei domh gorx
 te o fi latv aac
 yiem yie mbuo gu nyuoz cuotv liuz nyei sic maaih mienh camv nyei fiev jienv
zunh doz mienh nyei m zing buatc naaiv deix sic yiem gorn cuotv wuov zanc yaac zunh mbuox yie mbuo
 mienh ziouc ei jienv fiev
naaiv deix jauv yiem gorn daaih yietc zungv yie ganh dimv liuz ziouc zueih yietv zueih nyeic nyei fiev jienv bun meih
hnangv naaiv
 meih haih hiuv duqv mienh njaaux jiex meih wuov deix waac yietc zungv zien nyei
yiem yu ndie nyei hungh
 helotv
 gunv nyei ziangh hoc
 maaih dauh sai mienh
 mbuox heuc se kaa li yaa
 benx aa mbi yaa sai mienh nyei guanh
 ninh nyei auv
 e li saa mbetc
 yaac zoux aalon sai mienh nyei zeiv fun
ziux tin hungh mangc
 ninh mbuo i hmuangv benx kuv mienh
 muangx ziouv hatc nyei yietc zungv waac caux leiz
 maiv maaih dorngx nqemh aqv
mv baac ninh mbuo maiv maaih fu jueiv weic zuqc e li saa mbetc maiv haih maaih
 ninh mbuo i hmuangv yaac gox haic aqv
maaih hnoi se kaa li yaa yiem zaangc tin hungh nyei biauv zoux sai mienh nyei gong ei ninh mbuo nyei luonh baan hnoi zoux
dongh naaic hnoi
 ei sai mienh nyei leiz dingc daaih
 ndortv zuqc se kaa li yaa oix zuqc bieqc ziouv nyei biauv buov hung
ninh buov hung nyei ziangh hoc
 zuangx mienh yiem ga nyiec daux gaux
wuov zanc maaih dauh ziouv nyei fin mienh hinc cuotv daaih souv jienv buov hung dieh mbiaauc maengx
se kaa li yaa yietv buatc ziouc haeqv ninh hnyouv huaang nzengc
 gamh nziex haic
fin mienh mbuox ninh
se kaa li yaa aah
 meih maiv dungx gamh nziex oc
 dongh meih tov tin hungh wuov deix waac
 tin hungh haiz mi aqv
 meih nyei m sieqv dorn
 e li saa mbetc
 oix maaih dauh dorn
 oix zuqc gan ninh cuotv mbuox heuc yo han
meih ziouc njien youh
 orn lorqc haic
 naaiv dauh fu jueiv cuotv seix
 mienh camv yaac a hneiv haic
ei ziouv mangc
 naaiv dauh fu jueiv yaac zoux dauh maaih mengh hoc nyei mienh
 ninh yietc seix maiv hopv a ngunc diuv fai haih nquin mienh nyei ga naaiv
 ninh cuotv seix daaih ziouc maaih singx lingh buangv nzengc ninh nyei hnyouv aqv
ninh oix dorh i saa laa en mienh camv nyei aengx nzuonx daaih lorz ziouv
 ninh mbuo nyei tin hungh
ninh oix mingh ndaangc ziouv
 yaac maaih hatc maaz
 maaih qaqv hnangv e li yaa nor
 ninh oix tengx zoux die nyei mienh caux ninh mbuo nyei fu jueiv horpc hnyouv daaih
 maiv muangx waac nyei mienh
 ninh yaac haih tengx goiv hnyouv daaih gan doz leiz
 ninh yaac oix tengx tin hungh nyei mienh liuc leiz zipv ziouv
se kaa li yaa naaic fin mienh
meih hnangv naaic gorngv
 yie fungc haih hiuv duqv zien
 yie gox haic aqv
 yie nyei m sieqv dorn yaac gox haic
fin mienh dau
yie se gaa mbe lien
 dongh souv jienv tin hungh nyei nza hmien fu sux ninh
 tin hungh paaiv yie daaih douc naaiv deix kuv fienx mbuox meih
meih maiv sienx yie nyei waac
 mv baac taux horpc zuqc cuotv wuov zanc za gengh oix ei jienv yie nyei waac cuotv daaih aqv lorqc
 laaix meih maiv sienx yie nyei waac
 meih oix zuqc hngongx mingh
 zuov taux naaiv deix sic cuotv liuz
 cingx daaih haih gorngv waac
zuangx mienh corc yiem ga nyiec maengx zuov jienv se kaa li yaa
 ninh mbuo maiv mengh baeqc ninh weic haaix diuc yiem zaangc tin hungh nyei biauv gu nyuoz ndongc naaic lauh
zoux gau
 se kaa li yaa cuotv daaih maiv haih caux ninh mbuo gorngv waac
 zuangx mienh ziouc hiuv duqv ninh yiem zaangc tin hungh nyei biauv gu nyuoz buatc hinc yaangh nyei sic
 ninh kungx longc buoz uv hnangv
 yietc joux waac yaac maiv haih gorngv aqv
se kaa li yaa yiem zaangc tin hungh nyei biauv zoux ziangx ninh nyei buonc gong ziouc nzuonx mi aqv
nqa haav e li saa mbetc maaih jienv sin
 ninh ziouc yiem biaa hlaax nyieqc biauv
 maiv mingh haaix ndau
ninh gorngv
ih zanc ziouv a hneiv yie
 tengx yie haih maaih fu jueiv
 yie ziouc maiv zuqc nyaiv mienh aqv
e li saa mbetc maaih jienv sin duqv juqv hlaax nyieqc
 tin hungh paaiv gaa mbe lien wuov dauh fin mienh mingh taux gaa li li saengv
 naa saa letv mungv
douc fienx mbuox dauh sieqv
 mbuox heuc maa li yaa
 maaih dauh ndaawitv hungh nyei zeiv fun
 mbuox heuc yosepv
 daaih gorngv ziangh ninh mi aqv
fin mienh mingh taux maa li yaa wuov mbuox ninh
maa li yaa aac
 baengh orn nyei saah
 ziouv caux meih yiem yaac ceix en bun meih
maa li yaa haiz naaiv deix waac
 liemh zeih hnyouv huaang nzengc
 hnamv maiv hiuv fin mienh weic haaix diuc hnangv naaiv nor gorngv mv bei
fin mienh aengx gorngv mbuox ninh
maa li yaa aac
 meih maiv dungx gamh nziex oc
 tin hungh ceix en bun meih
meih oix maaih norm sin
 yungz duqv dauh dorn
 meih yaac oix zuqc tengx ninh cuotv mbuox heuc yesu
ninh oix duqv zoux hlo
 yaac duqv heuc benx yiem hlang jiex wuov dauh nyei dorn
 ziouv tin hungh oix bun ninh nzipc ninh nyei ong taaix ngaeqv
 ndaawitv
 nyei weic
ninh oix yietc liuz gunv yaakopv nyei zeiv fun
 ninh nyei hungh hoc yietc liuz maiv haih jiex
maa li yaa naaic gaax fin mienh
yie liemh maiv caux haaix dauh m jangc dorn bueix jiex
 hnangv haaix nor haih maaih sin
fin mienh aengx dau
singx lingh oix njiec daaih yiem meih
 yiem hlang jiex nyei tin hungh nyei qaqv oix nzie jienv meih
 hnangv naaiv meih ziouc duqv dauh maiv maaih zuiz
 cing nzengc nyei fu jueiv
 heuc tin hungh nyei dorn
meih hnamv mangc gaax meih nyei cien ceqv
 e li saa mbetc
 mienh gorngv ninh maiv haih maaih gu nguaaz
 ih zanc ninh ndongc naaic gox mv baac ninh zungv maaih jienv sin duqv juqv hlaax nyieqc aqv loh
maiv maaih haaix nyungc tin hungh maiv haih zoux
maa li yaa dau
yie zoux ziouv nyei bou
 m daaih oix zuqc hnangv meih gorngv nor aqv
 gorngv liuz naaiv deix waac
 fin mienh mingh mi aqv
nqa haav maiv lauh maa li yaa ziouc mbenc ga naaiv gaanv jienv cuotv jauv mingh yu ndie saengv
 mbong zaangc nyei yietc norm mungv
mingh taux
 ninh ziouc bieqc se kaa li yaa nyei biauv caux e li saa mbetc gorngv wuic buangh waac
e li saa mbetc yietv haiz maa li yaa nyei qiex
 gu nguaaz yiem ga sie dongz duqv seix haic
 e li saa mbetc yaac duqv singx lingh buangv nzengc hnyouv
ziouc heuc qiex mbui nyei gorngv
yiem zuangx m sieqv dorn mbu ndongx
 tin hungh ceix fuqv bun meih gauh camv jiex
 tin hungh yaac ceix fuqv bun meih maaih jienv naaiv dauh gu nguaaz
yie weic haaix diuc duqv ndongc naaiv longx
 duqv yie nyei ziouv nyei maa daaih caux yie nziaauc ni
yie yietv haiz meih nyei qiex
 yie maaih jienv naaiv norm sin a hneiv haic
 ziouc liemh zeih dongz duqv seix haic
meih sienx ziouv gorngv liuz wuov deix waac za gengh oix cuotv daaih zien nyei
 meih ziouc maaih orn lorqc haic
maa li yaa gorngv
yie nyei hnyouv ceng ziouv weih hlo
yie nyei njoux ziouv
 tin hungh bun yie nyei lingh wuonh njien youh
yie zoux ninh nyei bou
 maiv maaih haaix nyungc mengh hoc mv baac ninh corc jangx taux yie
 yiem naaiv mingh nqa haav hingv
 doic doic mienh zungv oix gorngv yie duqv fuqv
weic zuqc maaih domh qaqv nyei tin hungh ceix mbuoqc horngh haic nyei sic bun yie
 ninh nyei mbuox se cing nzengc haic
ninh korv lienh taaih ninh nyei mienh
 yietc doic jiex yietc doic
ninh sung ninh nyei buoz zoux cuotv domh sic
 bun maux nyei mienh caux ninh mbuo nyei nyungc nyungc za eix faatv nzaanx nzengc mingh
zoux hlo nyei mienh
 ninh tutv njiec weic
 zoux faix wuov deix
 ninh bouh faaux hlang
ngorc nyei mienh ninh ceix longx nyei ga naaiv bun nyanc beuv
 bun mienh maaih mienh kungx buoz baeqc zaux nyei mingh
