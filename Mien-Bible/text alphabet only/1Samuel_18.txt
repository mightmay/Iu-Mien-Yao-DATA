ndaawitv caux saulo gorngv liuz waac
 yo naa taan za gengh hnamv haic ndaawitv
 zungv hnamv ndongc hnamv ninh ganh nyei maengc
wuov hnoi saulo liouh jienv ndaawitv caux ninh yiem
 maiv bun nzuonx ninh nyei die nyei biauv
yo naa taan ziouc caux ndaawitv laengz jiez ngaengc waac
 weic zuqc ninh hnamv ndaawitv ndongc hnamv ninh ganh nyei maengc
yo naa taan ziouc jaiv ninh nyei lui ndaauv caux mborqv jaax nyei lui
 liemh ninh nyei nzuqc ndaauv caux juang zinx caux houx hlaang bun ndaawitv
maiv gunv saulo paaiv ndaawitv mingh zoux haaix nyungc
 ndaawitv yaac zoux duqv cuotv nyei
 saulo ziouc orn ndaawitv zoux jun baeng nyei bieiv
 hnangv naaiv zoux
 zuangx baeqc fingx caux saulo nyei jien yietc zungv a hneiv nyei
ndaawitv daix liuz wuov dauh fi li saa die mienh
 caux jienv zuangx mienh nzuonx wuov zanc
 maaih deix m sieqv dorn yiem i saa laa en nyei zuangx zingh cuotv daaih cangx heix baaux jienv nzung daaih zipv saulo hungh
 ninh mbuo njien youh nyei baaux nzung mborqv lorh mborqv nzoz yaac patv daanh baah
wuov deix m sieqv dorn yietc binc cangx heix
 yietc binc baaux nzung
 dau jaax gorngv
saulo daix mienh benx cin cin
 ndaawitv daix mienh benx waanc waanc
saulo za gengh
 qiex jiez haic
 naaiv deix waac maiv horpc ninh nyei hnyouv
 ninh gorngv
ninh mbuo ceng ndaawitv daix mienh benx waanc waanc
 mv baac ninh mbuo gorngv yie daix mienh benx cin cin hnangv
 cuotv liuz guoqv zaangc ndaawitv aengx haih duqv haaix nyungc
yiem wuov hnoi daaih saulo bungx m zing mangc jienv ndaawitv
da nyeic hnoi maaih dauh orqv nyei mienv yiem tin hungh daaih morh saulo
 saulo yiem ganh nyei biauv qaqv gorngv maiv nzang nyei waac
 ndaawitv hnangv yietc gau patv daanh baah bun saulo muangx
 saulo nyei buoz nanv jienv cang
saulo ziouc biu cang mingh
 ninh yiem hnyouv hnamv
yie oix nzopv ndaawitv bangc njongc ding jienv
 mv baac i nzunc ndaawitv zungv simv ndutv mi aqv
saulo ziouc gamh nziex ndaawitv
 weic zuqc ziouv  caux ndaawitv yiem mv baac leih nqoi saulo mi aqv
hnangv naaic saulo heuc suiv ndaawitv mingh leih nqoi ninh
 yaac orn ninh gunv yietc cin dauh baeng
 ndaawitv dorh baeng bieqc bieqc cuotv cuotv nyei mborqv jaax
maiv gunv ndaawitv zoux haaix nyungc ninh yaac zoux duqv cuotv nyei
 weic zuqc ziouv  caux ninh yiem
saulo buatc ndaawitv zoux duqv cuotv nyungc nyungc ninh ziouc gamh nziex haic ndaawitv
mv baac i saa laa en nyei zuangx mienh caux yu ndaa mienh hnamv ndaawitv
 weic zuqc ndaawitv zanc zanc dorh ninh mbuo bieqc bieqc cuotv cuotv
saulo gorngv mbuox ndaawitv
naaiv se yie nyei sieqv hlo
 mbuox heuc melaapv
 yie oix bun meih longc zoux auv
 meih kungx oix zuqc weic yie zoux daamv hlo
 tengx ziouv  mborqv jaax
 weic zuqc saulo yiem hnyouv hnamv
yie maiv longc yie nyei buoz hoic ninh
 yie bun fi li saa die mienh hoic ninh hnangv
ndaawitv dau saulo
yiem i saa laa en guoqv yie dongh haaix dauh
 yie nyei cien ceqv fai yie nyei die nyei douh zong yaac dongh haaix dauh
 yie fungc haih puix duqv zoux hungh diex nyei sieqv laangh
nqa haav taux ziangh hoc bungx saulo nyei sieqv
 melaapv
 jiu bun ndaawitv
 mv baac saulo bungx bun aatc li en mienh
 me hox laa
 longc zoux auv mi aqv
saulo nyei ganh dauh sieqv
 mikaan
 hnamv ndaawitv
 maaih mienh mingh mbuox saulo
 saulo yaac horpc hnyouv nyei
saulo yiem hnyouv hnamv
yie bungx yie nyei sieqv bun ninh weic bun yie nyei sieqv hnangv hlaang hlopv jienv ninh
 fi li saa die mienh nyei buoz ziouc haih hoic ninh aqv
 hnangv naaic
 saulo ziouc gorngv da nyeic nzunc mbuox ndaawitv
meih oix zuqc zoux yie nyei sieqv laangh
saulo gorngv mbuox ninh nyei bou
oix zuqc bingx jienv gorngv mbuox ndaawitv
  hungh diex a hneiv haic meih
 hungh diex nyei yietc zungv bou yaac hnamv meih
 hnangv naaic
 meih gunv zoux hungh diex nyei sieqv laangh aqv +
saulo nyei bou ziouc zorqv naaiv deix waac gorngv bun ndaawitv muangx
 mv baac ndaawitv gorngv 
meih mbuo laaic zoux hungh diex nyei sieqv laangh se faix fiuv nyei sic fai
 yie benx mienh jomc mienh
 maiv maaih haaix nyungc mengh hoc nyei mienh
saulo nyei bou mbuox saulo
ndaawitv hnangv naaiv gorngv
saulo gorngv mbuox ninh mbuo
meih mbuo gunv hnangv naaiv gorngv mbuox ndaawitv
  hungh diex maiv longc haaix nyungc leiz ging
 kungx oix longc fi li saa die mienh nyei yietc baeqv norm jaix zueiv ndopv weic jaauv siouh bun hungh diex nyei win wangv
 saulo daav za eix bun fi li saa die mienh nyei buoz daix ndaawitv
wuov deix bou ziouc gorngv naaiv deix waac bun ndaawitv muangx
 ndaawitv ziouc buangv hnyouv zoux hungh diex nyei sieqv laangh
 dingc ziangx nyei ziangh hoc maiv gaengh taux
ndaawitv caux gan ninh nyei mienh mingh daix nyic baeqv dauh fi li saa die mienh
 ndaawitv ziouc dorh wuov deix mienh nyei yietc zungv jaix zueiv ndopv daaih zorqv buangv soux mouc bun hungh diex weic bun ninh duqv zoux hungh diex nyei sieqv laangh
 saulo ziouc zorqv ninh nyei sieqv mikaan
 bungx bun ndaawitv longc zoux auv
saulo mangc yaac hiuv duqv ziouv caux ndaawitv yiem
 saulo nyei sieqv mikaan yaac hnamv ndaawitv
saulo ziouc gauh fatv gamh nziex ndaawitv
 hnangv naaic saulo zanc zanc zoux ndaawitv nyei win wangv
fi li saa die mienh nyei baeng bieiv zanc zanc cuotv daaih mborqv jaax
 maiv gunv ninh mbuo cuotv daaih mbu ziex nzunc
 ndaawitv mborqv hingh gauh camv saulo nyei zuangx baeng bieiv
 ndaawitv ziouc duqv mengh dauh hlo haic
