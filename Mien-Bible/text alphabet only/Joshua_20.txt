ziouv  gorngv mbuox yo su waa
oix zuqc mbuox i saa laa en mienh ginv deix zingh weic zoux siex maengc zingh ziux yie longc mose mbuox meih mbuo nyei waac
weic bun caqv bouc daix mienh fai maiv jiez hnyouv daix mienh nyei mienh haih biaux mingh wuov
 naaiv deix zingh benx meih mbuo ndaauh kaux nyei dorngx weic biaux jaauv mienh maengc win wuov dauh
caqv bouc daix mienh nyei mienh biaux mingh taux yietc norm naaiv deix zingh
 ninh oix zuqc souv jienv zingh gaengh ndaangc yaac gorngv mengh ninh nyei sic bun wuov norm zingh nyei mienh gox hiuv
 ninh mbuo ziouc dorh ninh bieqc zingh gu nyuoz bun dorngx ninh yiem
 ninh ziouc caux ninh mbuo yiem wuov
se gorngv jaauv mienh maengc win wuov dauh zunc jienv ninh daaih
 wuov norm zingh nyei mienh gox maiv dungx zorqv daix mienh nyei mienh jiu bun ninh
 weic zuqc caqv bouc daix mienh wuov dauh
 maiv zeiz nipc win fai jiez hnyouv daix
ninh oix zuqc yiem wuov norm zingh taux souv jienv gapv zunv nyei zuangx mienh nyei nza hmien zuqc siemv zuiz
 yaac zuov taux dongh wuov zanc zoux domh sai mienh wuov dauh guei seix
 nqa haav caqv bouc daix mienh wuov laanh mienh haih nzuonx ninh ganh nyei biauv
 nzuonx ninh biaux cuotv wuov norm mungv
hnangv naaiv ninh mbuo dingc ziangx yiem napv taa li nyei mbong aiv dorngx
 gaa li li deic nyei ke ndetc zingh
 caux e faa im mbong aiv dorngx
 sekem zingh
 caux yiem yu ndaa nyei mbong aiv dorngx
 ki li yaatv aan mbaa
 se he mbo lon zingh
yiem jor ndaen ndaaih dong bung maengx
 ye li ko zingh dong bung nyei deic bung huaang nyei ndau baengh
 ninh mbuo dingc ziangx lu mben fingx nyei mbese mungv
 gaatc fingx gu nyuoz ninh mbuo dingc gi le aatc deic nyei laamotv zingh
 yiem maa natv se fingx nyei mbaasaan deic
 golaan mungv
naaiv deix zingh se weic i saa laa en nyei zuangx mienh yaac weic yiem ninh mbuo gu nyuoz nyei ganh fingx mienh dingc daaih bun caqv bouc daix mienh nyei mienh haih biaux mingh yiem naaiv deix zingh ziouc maiv zuqc jaauv mienh maengc win wuov dauh daix
 zuov taux duqv souv jienv gapv zunv nyei zuangx mienh nyei nza hmien zuqc siemv zuiz
