le maa li yaa nyei dorn
 bekaa
 zoux hungh ziepc cietv hnyangx wuov hnyangx
 yotaam nyei dorn
 aa hatc
 faaux weic zoux yu ndaa nyei hungh
zoux hungh wuov zanc ninh duqv nyic ziepc hnyangx
 ninh yaac yiem ye lu saa lem gunv ziepc luoqc hnyangx
 ninh maiv ei jienv ninh nyei ong taaix
 ndaawitv
 nyei nyungc zoux
 ziux ziouv  mangc
 aa hatc zoux maiv horpc
ninh ei jienv i saa laa en nyei hungh zoux
 zungv zorqv ninh ganh nyei dorn longc douz buov ziec fongc horc
 zuotc jienv ziouv  zunc cuotv i saa laa en mienh nyei wuov ndaangc maengx wuov deix fingx fingx mienh zoux gamh nziev haic nyei sic
ninh yiem hlang zaangc zienh nyei dorngx caux mbong ningv caux diuh diuh domh ndiangx ga ndiev fongc horc ziec yaac buov hung
silie nyei hungh
 lesin
 caux i saa laa en nyei hungh
 le maa li yaa nyei dorn
 bekaa
 mingh mborqv ye lu saa lem yaac weih jienv aa hatc
 mv baac ninh mbuo mborqv maiv hingh
wuov zanc silie nyei hungh
 lesin
 caangv elatv nzuonx daaih bun silie
 yaac zunc yu ndaa mienh cuotv
 e ndom mienh ziouc mingh yiem jienv elatv taux ih jaax hnoi
aa hatc paaiv douc fienx mienh mingh mbuox atc si lie nyei hungh
 tikv latv bi le se
yie zoux meih nyei bou yaac zoux meih nyei dorn
 tov meih daaih njoux yie cuotv silie caux i saa laa en hungh nyei buoz ndiev weic zuqc ninh mbuo daaih mborqv yie
aa hatc zorqv yiem zaangc ziouv  nyei biauv caux hungh dinc nyei jiem nyaanh zoux zingh nyeic fungx bun atc si lie nyei hungh
atc si lie nyei hungh ziouc ei jienv ninh nyei waac
 ninh mingh mborqv ndaa matv gatc zingh yaac caangv duqv mi aqv
 ninh zorqv ndaa matv gatc zingh nyei baeqc fingx dorh mingh taux ki aa yaac daix lesin hungh
aa hatc hungh mingh ndaa matv gatc zingh weic oix buangh tikv latv bi le se
 yiem ndaa matv gatc buatc norm ziec dorngh ziouc zoux ziec dorngh nyei nyungc zeiv caux ceix ziec dorngh nyei yietc nyeic
 fungx mingh bun u li yaa sai mienh
u li yaa sai mienh ziouc ziux fungx daaih nyei yietc nyeic yietc zungv ceix norm ziec dorngh yaac zoux ziangx ndaangc aa hatc hungh yiem ndaa matv gatc nzuonx
hungh diex yiem ndaa matv gatc zingh nzuonx daaih buatc ziec dorngh ziouc mingh fatv
 yiem ziec dorngh gu nguaaic fongc horc ziec
ninh yiem naaiv norm ziec dorngh fongc horc buov ziec nyei ga naaiv
 caux ziec nyei laangh ziqc
 caux ciev ziec nyei ga naaiv
 yaac zorqv ninh ziec weic jiu tong nyei saeng kuv nyei nziaamv
 fuqv ziec dorngh gu nguaaic
yiem ziouv  nyei nza hmien nyei dongh siqv ziec dorngh
 se yiem zaangc ziouv  nyei biauv caux siang ziec dorngh mbu ndongx
 suiv mingh siang ziec dorngh nyei baqv bung maengx
aa hatc paaiv ziangx u li yaa sai mienh
oix zuqc yiem naaiv norm domh ziec dorngh fongc horc ziec lungh ndorm buov ziec caux lungh maanz hmuangx buov ziec nyei laangh ziqc
 caux hungh diex buov ziec nyei ga naaiv caux ziec nyei laangh ziqc
 caux guoqv zaangc nyei zuangx baeqc fingx buov ziec nyei ga naaiv
 caux ciev ziec nyei a ngunc diuv
 buov ziec caux ziec weic jiu tong nyei yietc zungv saeng kuv nziaamv yaac oix zuqc fuqv ziec dorngh gu nguaaic
 mv baac dongh siqv ziec dorngh yie oix longc naaic ziouv
u li yaa sai mienh ei jienv aa hatc hungh nyei waac zoux nzengc
aa hatc hungh zorqv cuotv mbaeqc dieh longz ga hlen wuov deix kuaaiv kuaaiv ga naaiv yaac zorqv nqoi gu nyuoz nyei domh bunh
 ninh aengx zorqv yiem dongh siqv ngongh gouv gu nguaaic nyei domh bunh njiec daaih don jienv la bieiv gu nguaaic
weic zoux horpc atc si lie hungh nyei hnyouv ninh zorqv nqoi yiem zaangc ziouv  nyei biauv weic dingh gong hnoi gomv daaih nyei dorngx
 ninh yaac guangc hungh diex yiem ga nyiec bieqc gu nyuoz nyei dorngx
aa hatc zoux zengc njiec nyei sic
 ninh zoux nyei yietc zungv
 fiev jienv yu ndaa hungh nyei hungh douh daan
aa hatc guei seix mi aqv
 yaac caux ninh nyei ong taaix zangx jienv ndaawitv nyei zingh
 ninh nyei dorn
 he se ki yaa
 yaac nzipc jienv ninh zoux hungh
