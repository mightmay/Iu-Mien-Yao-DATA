dongh aamon nyei dorn
 yo si yaa
 zoux yu ndaa nyei hungh gunv nyei ziangh hoc
 se fan yaa duqv zipv ziouv nyei waac
 se fan yaa se kusi nyei dorn
 ge ndaa li yaa nyei fun
 aa maa li yaa nyei faqv
 aa maa li yaa se he se ki yaa nyei dorn
da faanh yiem ndau beih nyei nyungc nyungc ga naaiv
 yie oix guaatv mingh nzengc
 naaiv se ziouv  gorngv nyei waac
yie oix guaatv nzengc liemh baamh mienh
 liemh saeng kuv
 yie oix guaatv nzengc yiem ndaamv lungh nyei norqc caux koiv nyei mbiauz
 yie oix mbienv nzengc orqv mienh
 yie oix zorqv baamh mienh pai guangc
 maiv bun yiem ndau beih
 naaiv se ziouv  gorngv nyei waac
yie oix sung yie nyei buoz mborqv yu ndaa
 yaac mborqv yiem ye lu saa lem nyei zuangx mienh
 yie oix zorqv yiem naaiv norm dorngx gan mbaa an zienh zengc njiec wuov deix pai guangc
 liemh maiv maaih haaix dauh jangx duqv zaangc mbaa an
 fu sux ninh
 wuov deix sai mienh nyei mbuox
yie oix mietc nzengc yiem biauv ngorh gu nguaaic baaix lungh zaangc nyei maanc muotc wuov deix mienh
 yie oix mietc baaix ziouv  aengx ziangv jienv ninh houv waac corc aengx ziangv jienv minkom zienh houv waac nyei mienh
se oix mietc huin nqaang maiv gan ziouv
  fai maiv lorz ziouv
  maiv naaic ninh wuov deix mienh
oix zuqc sekv nzieqc nyei yiem ziouv tin hungh  nyei nza hmien
 weic zuqc ziouv  nyei hnoi taux fatv aqv
   ziouv  liuc leiz ziangx ga naaiv fongc horc ziec
 zorqv ninh cingv nyei kaeqv mienh saax cing nzengc
taux ziouv  ziec nyei hnoi
 yie oix dingc zuangx jien caux hungh dorn nyei zuiz
 yaac dingc yietc zungv zuqv ganh fingx mienh nyei lui houx wuov deix nyei zuiz
taux wuov hnoi yie oix dingc yietc zungv laamx jiex gaengh mbaeqv wuov deix mienh nyei zuiz
 caux zoux doqc gorngv baeqc nduov weic bun ninh mbuo nyei ziouv maaih ga naaiv buangv biauv wuov deix
ziouv  gorngv
taux wuov hnoi
 yiem mbiauz gaengh maaih heuc nyei qiex mbui
 yiem da nyeic kang ye lu saa lem zingh maaih nyiemv nyei qiex
 yiem wuov mbong qom qaau nyei mbui
yiem wuov ndiev kang ye lu saa lem nyei mienh oix zuqc nyiemv aqv
 weic zuqc meih mbuo yietc zungv zoux saeng eix nyei mienh oix zuqc mietc nzengc
 nziang nyaanh maaiz maaic nyei mienh oix zuqc pai guangc aqv
taux wuov zanc yie oix longc dang ziux lorz gormx ye lu saa lem
 yie oix dingc kungx kaux ganh nyei za eix wuov deix
 se hnangv diuv njoqc gitv jienv lauh nyei mienh
 ninh mbuo yiem hnyouv hnamv
  ziouv  maiv zoux longx
 yaac maiv zoux ciouv
ninh mbuo nyei zinh zoih oix zuqc luv mingh
 ninh mbuo nyei biauv oix zuqc benx biauv huaang
 maiv gunv ninh mbuo gomv biauv
 ninh mbuo yaac maiv duqv yiem
 maiv gunv ninh mbuo zuangx a ngunc biouv huingx
 ninh mbuo yaac maiv duqv hopv huingx cuotv nyei a ngunc diuv
ziouv  nyei domh hnoi taux fatv aqv
 za gengh fatv yaac oix siepv siepv nyei taux
 yiem ziouv  nyei hnoi maaih siem haic nyei qiex mbui
 mborqv jaax henv nyei baeng heuc duqv hnyouv mun haic
wuov norm hnoi se ziouv  qiex jiez nyei hnoi
 benx norm zuqc kouv
 zuqc hnyouv mun nyei hnoi
 benx norm zuqc baaic
 zuqc mietc huaang nyei hnoi
 benx norm mapv maengh mapv hmuangx nyei hnoi
 benx norm mbuonx hoz
 jieqv nyei hnoi
se benx norm biomv jorng heuc mborqv jaax nyei qiex mbui nyei hnoi
 oix mborqv weih wuonv nyei zingh caux yiem zingh gorqv hlang nyei laauh
yie oix bun mienh zuqc zeqc naanc
 ninh mbuo ziouc yangh jauv hnangv m zing maengh nyei mienh
 laaix ninh mbuo baamz zuiz dorngc ziouv
  ninh mbuo nyei nziaamv zuqc dox cuotv hnangv nie mbung
 ninh mbuo nyei orv yaac zuqc zoi guangc hnangv nqaiv nor
ziouv  qiex jiez nyei hnoi
 ninh mbuo nyei jiem nyaanh maiv haih njoux maiv duqv ninh mbuo
 ninh qiex jiez hnangv douz nor
 buov qui nzengc lungh ndiev nyei ndau beih
 ninh oix bun lungh ndiev mienh
 liemh zeih hniev hniev nyei zuqc mietc
