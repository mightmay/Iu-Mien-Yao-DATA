butv zoih mienh aah
 muangx yie gorngv oc
 oix zuqc weic meih mbuo oix buangh nyei kouv naanc bungx sing bungx qiex nyei nyiemv
meih mbuo nyei zinh zoih yuqc nzengc
 lui houx zuqc gaeng ngaatc waaic nzengc
meih mbuo nyei jiem nyaanh jiex nzingx mi aqv
 naaiv nzingx zoux zorng zengx bun cing meih mbuo dorngc
 nzingx yaac oix hnangv douz nor
 buov nzengc meih mbuo nyei sin
 yiem naaiv deix nqa haav laai nyei hnoi meih mbuo kungx siou jienv zinh zoih hnangv
meih mbuo maiv koi gong zinh bun tengx meih mbuo zoux ndeic nyei mienh
 naaiv deix gong zinh heuc jienv gox meih mbuo
 muangx gaax
 tengx meih mbuo siou gaeng zuangx nyei mienh nyei qiex faaux taux nernh jiex nyei ziouv nyei m normh
meih mbuo yiem seix zaangc kungx nyanc longx hopv longx zaaux henh mbienx hnangv
 naaiv se hnangv uix ganh junc zuov zuqc daix wuov hnoi
meih mbuo dingc zuiz yaac daix kuv mienh
 ninh yaac maiv ngaengc meih mbuo
gorx youz aac
 meih mbuo oix zuqc longc noic zuov taux ziouv aengx daaih
 mangc gaax
 zoux ndeic nyei mienh ndongc haaix longc noic zuov jienv siou ndeic jaaix haic nyei laangh ziqc
 ninh yaac longc noic zuov ciou gen mbiungc caux cun gen mbiungc daaih
meih mbuo yaac oix zuqc longc noic
 liepc dingc hnyouv weic zuqc ziouv daaih nyei hnoi taux fatv aqv
gorx youz aac
 meih mbuo maiv dungx laanh ngopv laanh weic bun meih mbuo maiv zuqc siemv zuiz
 mangc gaax
 siemv zuiz jien zungv souv jienv wuov gaengh ndaangc aqv
yie nyei gorx youz aac
 jangx jienv zinh ndaangc dengv ziouv nyei mbuox gorngv wuov deix douc waac mienh
 ninh mbuo siouc kouv yaac longc noic diev
 meih mbuo oix zuqc longc ninh mbuo zoux nyungc zeiv
mbuo gorngv
 longc noic diev taux daauh nyei mienh maaih orn lorqc
 meih mbuo haiz jiex wuov dauh yopv longc noic diev duqv kouv
 yaac hiuv duqv setv mueiz ziouv ndongc haaix korv lienh mienh
 zoux longx bun mienh
yie nyei gorx youz aac
 gauh jienv jiex se maiv dungx ziangv lungh ziangv ndau fai ziangv haaix nyungc laengz waac
 haaix nyungc 
zeiz
 ziouc gorngv 
zeiz
 haaix nyungc 
maiv zeiz
 ziouc gorngv 
maiv zeiz
 weic bun meih mbuo maiv zuqc dingc zuiz
yiem meih mbuo gu nyuoz haaix dauh maaih kuonx naanh fai
 wuov dauh oix zuqc daux gaux
 haaix dauh maaih orn lorqc fai
 oix zuqc baaux ceng tin hungh nyei nzung
meih mbuo haaix dauh butv baengc fai
 ninh oix zuqc heuc jiu baang nyei mienh gox daaih tengx daux gaux yaac dengv ziouv nyei mbuox zorqv youh hietv jienv ninh nyei sin
longc sienx fim daux gaux ziouc njoux duqv baengc mienh
 ziouv yaac oix bun ninh longx daaih
 se gorngv ninh baamz zuiz
 tin hungh ziouc guangc ninh nyei zuiz mi aqv
hnangv naaic
 meih mbuo laanh oix zuqc nyiemc zuiz bun laanh
 laanh oix zuqc tengx laanh daux gaux
 meih mbuo nyei baengc ziouc longx mi aqv
 kuv mienh daux gaux
 ninh daux gaux nyei waac maaih qaqv yaac lingh haic
e li yaa se yietc dauh baamh mienh
 caux mbuo fih hnangv nyei
 ninh longc hnyouv njiec qaqv daux gaux tov tin hungh maiv dungx bun lungh duih mbiungc
 lungh ziouc maiv duih mbiungc buo hnyangx bienx
e li yaa aengx daux gaux
 lungh ziouc duih mbiungc
 ndau yaac cuotv gaeng zuangx aqv
yie nyei gorx youz aac
 se gorngv yiem meih mbuo gu nyuoz maaih dauh leih zien leiz mingh dorngc jauv
 aengx maaih dauh ken ninh nzuonx daaih nor
oix zuqc jangx jienv haaix dauh ken yangh dorngc jauv nyei zuiz mienh nzuonx daaih
 wuov dauh ziouc njoux zuiz mienh maiv zuqc daic
 maaih zuiz camv mv baac duqv tin hungh guangc nzengc mi aqv
