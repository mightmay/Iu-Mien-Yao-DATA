yesu caux ninh nyei sai gorx taux fatv deix ye lu saa lem zingh
 yiem ga lanv mbong
 nitv mbetc faa yi caux mbe taa ni laangz
 yesu ziouc paaiv i dauh ninh nyei sai gorx mingh ndaangc
mbuox ziangx ninh mbuo
oix zuqc mingh nza hmien maengx wuov norm laangz
 yietv bieqc laangz ziouc buatc dauh maaz li dorn
 mienh maiv gaengh geh jiex
 ndoh jienv wuov
 oix zuqc jaiv ken daaih naaiv
se gorngv haaix dauh naaic meih mbuo
  meih mbuo fungc hnangv naaiv nor zoux
  oix zuqc dau ninh
  ziouv qiemx zuqc longc
 aav dangh ziouc fungx nzuonx aqv
ninh mbuo ziouc mingh
 yaac buatc dauh maaz li dorn ndoh jienv gaengh ndaangc
 yiem wuov jauv hlen
sai gorx mbuo jaiv wuov zanc
 souv ga hlen nyei mienh naaic
meih mbuo zoux haaix nyungc jaiv maaz li dorn
ninh mbuo ziouc ei yesu nyei waac dau
 wuov deix mienh ziouc bun ninh mbuo ken jienv mingh aqv
ken taux yesu wuov
 ninh mbuo ziouc zorqv ninh mbuo nyei domh lui dimc jienv maaz li nyei diqc daanz
 yesu ziouc geh jienv aqv
mienh camv nyei longc ganh nyei domh lui dimc wuov jauv
 maaih deix yaac mingh ndeic gaeqv ndiangx normh yietc dorv yietc dorv nyei
 dimc jienv jauv
mingh ndaangc wuov deix
 caux nqa haav gan jienv mingh wuov deix
 lomh nzoih heuc
ho saa naa
 tov tin hungh ceix fuqv dengv ziouv nyei mbuox daaih wuov dauh
tov tin hungh ceix fuqv bun meih oix liepc nyei guoqv
 se mbuo nyei ong taaix
 ndaawitv hungh
 nyei guoqv
 ho saa naa
 ceng yiem hlang jiex wuov dauh tin hungh
yesu taux ye lu saa lem yaac bieqc zaangc tin hungh nyei biauv mangc nzengc nyungc nyungc
 mv baac lungh aav lamh deix hmuangx aqv
 ninh aengx caux ninh nyei ziepc nyeic dauh sai gorx ziouc cuotv zingh mingh mbe taa ni laangz
da nyeic ndorm
 yesu mbuo cuotv mbe taa ni laangz wuov zanc
 yesu hnyouv sie
ninh buatc maaih zungh ngongh nyorx ndiangx yiem go deix nyei
 maaih normh nyiemz nyei
 ninh ziouc mingh taux ndiangx gorn mangc gaax
 maaih biouv fai maiv maaih
 mv baac kungx buatc normh hnangv
 maiv maaih biouv
 weic zuqc maiv gaengh taux ziangh biouv nyei ziangh hoc
yesu mbuox wuov zungh ngongh nyorx ndiangx
yangh naaiv jiex
 maiv maaih haaix dauh duqv nyanc meih nyei biouv aqv
 yesu gorngv naaiv joux waac
 ninh nyei sai gorx mbuo yaac haiz nyei
mingh taux ye lu saa lem zingh
 yesu bieqc zaangc tin hungh nyei biauv ziouc zunc maaiz maaic wuov deix mienh cuotv mingh
 ninh bungx king tiuv nyaanh wuov deix mienh nyei dieh caux maaic baeqc gopv wuov deix mienh nyei dangx
ninh yaac maiv bun haaix dauh bienh haaix nyungc yangh zaangc tin hungh nyei biauv nyei laatc gu nyuoz jiex
yesu njaaux zuangx mienh
ging sou fiev jienv tin hungh nyei waac gorngv
  yie nyei biauv
 mienh oix heuc zoux daux gaux nyei biauv
 weic bun maanc fingx mingh wuov daux gaux
  mv baac meih mbuo longc zoux  janx zaqc bingx nyei kuotv
sai mienh bieiv caux njaaux leiz nyei fin saeng haiz liuz naaiv deix sic
 ninh mbuo ziouc hnamv oix daav haaix diuc za eix haih daix yesu
 youc haiz gamh nziex ninh
 weic zuqc zuangx mienh mbuoqc horngh ninh njaaux nyei waac
lungh maanz hmuangx deix
 yesu caux ninh nyei sai gorx cuotv zingh mi aqv
da nyeic ndorm nziouv nyei
 yesu caux sai gorx mbuo jiex jauv buatc wuov zungh ngongh nyorx ndiangx nqaai taux ga ndiev gorn
 daic mi aqv
bide jangx zuqc yesu nyei waac ziouc mbuox ninh
sai diex aah
 mangc gaax
 meih houv naaiv zungh ngongh nyorx ndiangx ih zanc kou nqaai nzengc mi aqv
yesu dau ninh mbuo
oix zuqc sienx kaux tin hungh
yie mbuox zien meih mbuo
 haaix dauh mbuox naaiv norm mbong
  suiv cuotv
 njiec koiv maah
  wuov dauh nyei hnyouv yaac maiv mbungh mbienv
 za gengh sienx oix cuotv daaih ei ninh gorngv nyei waac nor
 ziouc za gengh oix cuotv daaih hnangv wuov nor
weic naaiv
 yie mbuox meih mbuo
 meih mbuo daux gaux tov haaix nyungc
 oix zuqc sienx meih mbuo duqv wuov nyungc
 ziouc za gengh duqv aqv
meih mbuo souv jienv daux gaux nyei ziangh hoc
 se gorngv meih jangx zuqc maaih haaix dauh zoux dorngc meih
 oix zuqc guangc bun ninh
 meih nyei tin dorngh diex cingx daaih guangc meih zoux dorngc nyei zuiz
se gorngv mienh zoux dorngc meih mbuo
 meih mbuo yaac maiv guangc
 meih mbuo nyei tin dorngh diex fih hnangv nyei maiv guangc meih mbuo zoux nyei zuiz
yesu mbuo aengx nzuonx taux ye lu saa lem zingh
 yesu yiem zaangc tin hungh nyei biauv nyei laatc gu nyuoz yangh jauv wuov zanc
 sai mienh bieiv caux njaaux leiz nyei fin saeng
 aengx caux mienh gox daaih
naaic ninh
meih maaih haaix nyungc leiz zoux naaiv deix sic
 naaiv nyungc leiz haaix dauh bun meih
yesu dau ninh mbuo
yie mv baac oix naaic joux waac meih mbuo
 meih mbuo dau yie nor
 yie ziouc mbuox meih mbuo yie maaih haaix nyungc leiz zoux naaiv deix sic
dau yie oc
 haaix dauh bun yo han maaih leiz tengx mienh jiex wuom nyei leiz
 tin hungh fai baamh mienh
ninh mbuo ziouc laanh caux laanh caangh laangh
mbuo horpc zuqc hnangv haaix nor gorngv
 se gorngv mbuo gorngv
  tin hungh bun daaih
  ninh oix gorngv
  wuov nyungc
 meih mbuo weic haaix diuc maiv sienx yo han
mv baac
 se gorngv mbuo gorngv
  mienh bun daaih
ninh mbuo gamh nziex zuangx mienh weic zuqc zuangx mienh funx dingc yo han se za gengh benx dauh douc waac mienh
ninh mbuo ziouc dau yesu
yie mbuo maiv hiuv duqv
 yesu mbuox ninh mbuo
hnangv naaic
 yie yaac maiv mbuox meih mbuo yie maaih haaix nyungc leiz zoux naaiv deix sic
