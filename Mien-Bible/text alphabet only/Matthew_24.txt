yesu yiem zaangc tin hungh nyei biauv cuotv daaih
 yangh jienv jauv mingh wuov zanc
 sai gorx mbuo daaih nuqv jienv zaangc tin hungh nyei biauv hlen wuov deix biauv heuc ninh mangc
yesu gorngv
meih mbuo buatc naaiv deix biauv nyei saah
 yie mbuox zien meih mbuo
 maaih norm hnoi yietc zungv oix zuqc caeqv nzengc
 maiv maaih yietc kuaaiv la bieiv lapv jienv aqv
yesu zueiz jienv ga lanv mbong wuov zanc
 sai gorx mbuo ganh lengc jeiv daaih naaic ninh
tov mbuox yie mbuo oc
 naaiv deix sic haaix zanc oix cuotv
 maaih haaix nyungc jangx hoc oix bun cing meih aengx oix daaih yaac bun cing baamh gen nyei setv mueiz oix taux
yesu dau
oix zuqc faix fim
 maiv dungx muangx haaix dauh nduov meih mbuo
maaih mienh camv nyei oix longc yie nyei mbuox daaih gorngv
  yie se dongh giduc wuov dauh aqv
  ninh mbuo ziouc nduov mienh camv
taux wuov zanc meih mbuo duqv haiz mienh mborqv domh jaax yaac haiz mborqv domh jaax nyei fienx
 mv baac meih mbuo maiv dungx gamh nziex
 naaiv deix sic ndongc haaix oix zuqc cuotv
 mv baac setv mueiz nyei hnoi nyieqc maiv gaengh taux
naaiv fingx oix caux wuov fingx mborqv jaax
 naaiv norm guoqv oix caux wuov norm guoqv mborqv domh jaax
 maaih deix dorngx oix zuqc ngorc hnaangx
 maaih deix dorngx ndau dongz
naaiv deix sic cuotv daaih bun cing setv mueiz nyei hnoi nyieqc jiez gorn cuotv
taux wuov zanc meih mbuo ziouc zuqc zorqv jiu bun mienh zoux doqc yaac daix guangc
 laaix yie
 maanc fingx oix nzorng meih mbuo
wuov zanc mienh camv oix cuotv
 maiv sienx yie
 laanh oix zorqv laanh jiu bun win wangv
 laanh yaac oix nzorng laanh
aengx maaih jaav douc waac mienh camv nyei cuotv daaih nduov mienh camv
hiuang orqv nyei sic oix faanv
 mienh camv nyei hnyouv ziouc namx jienv njiec
 maiv hnamv mienh yaac maiv hnamv tin hungh
mv baac haaix dauh diev duqv taux daauh taux mueiz
 wuov dauh ziouc duqv njoux aqv
tin hungh zoux ziouv gunv mienh nyei kuv fienx zungv oix zunh buangv lungh ndiev weic zoux zorng zengx bun maanc fingx hiuv
 nqa haav
 setv mueiz nyei hnoi nyieqc ziouc taux aqv
meih mbuo ziouc duqv buatc douc waac mienh
 ndaa ni en
 gorngv jiex nyei sic cuotv
 maaih zoux bun nyungc nyungc waaic wuov dauh domh hieh youx yiem jienv cing nzengc nyei dorngx
doqc sou nyei mienh oix zuqc mengh baeqc naaiv deix waac
wuov zanc
 yiem yu ndie saengv wuov deix oix zuqc biaux faaux mbong
mienh yiem biauv ngorh oix zuqc gaanv njiec
 liemh maiv dungx bieqc biauv zorqv haaix nyungc dorh mingh
yiem ndeic nyei mienh maiv dungx nzuonx biauv zorqv ganh nyei domh lui
yiem wuov deix hnoi nyieqc maaih jienv sin nyei
 caux maaih gu nguaaz hopv nyorx nyei m sieqv dorn za gengh zuqc kouv aqv
meih mbuo oix zuqc tov tin hungh
 taux biaux nyei ziangh hoc maiv dungx bun doix zuqc dong gen hnoi fai doix zuqc dingh gong hnoi
weic zuqc taux wuov zanc maaih domh zeqc naanc
 yiem zeix lungh zeix ndau daaih maiv maaih jiex ndongc naaiv nzunc siem
 yangh naaiv jiex yietc liuz yaac maiv maaih aqv
se gorngv tin hungh maiv bun wuov deix hnoi nyieqc zoqc njiec deix
 maiv maaih haaix dauh duqv maengc cuotv
 se weic tin hungh ginv daaih nyei mienh ninh cingx daaih oix bun wuov deix hnoi nyieqc zoqc njiec
wuov zanc
 se gorngv haaix dauh mbuox meih mbuo
  mangc gaax
 giduc yiem naaiv
  fai  giduc yiem wuov
  maiv dungx sienx
weic zuqc maaih mienh gorngv ninh mbuo zoux giduc mv baac jaav nyei
 aengx maaih jaav douc waac mienh oix cuotv daaih
 ninh mbuo oix zoux domh jangx hoc caux mbuoqc horngh nyei sic nduov mienh
 se gorngv haih nduov duqv zuqc nor
 ninh mbuo oix liemh tin hungh ginv daaih nyei mienh nduov
muangx oc
 naaiv deix sic maiv gaengh cuotv yie jaa ndaangc mbuox ziangx meih mbuo
hnangv naaic
 se gorngv maaih mienh mbuox meih mbuo
  mangc maah
 ninh yiem wuov deic bung huaang
  maiv dungx cuotv mingh lorz
 mienh aengx gorngv
  mangc maah
 ninh yiem biauv gu nyuoz
  maiv dungx sienx
weic zuqc borngz mba lingc yiem dong bung njapc dangh
 njang mingh taux fai bung hnangv haaix nor
 yie
 baamh mienh nyei dorn
 aengx daaih wuov zanc yaac oix hnangv wuov nor
ga naaiv daic yiem haaix
 domh jaangv ngongh yaac yiem wuov aqv
wuov deix hnoi nyei zeqc naanc yietv jiex liuz
  mba hnoi ziouc jieqv mingh
 hlaax yaac maiv ziux njang aqv
 zuangx hleix yiem wuov lungh oix ndortv njiec daaih
 yiem lungh maaih qaqv nyei ga naaiv zungv zuqc ndanc dongz
wuov zanc yie
 baamh mienh nyei dorn
 nyei jangx hoc oix yiem wuov lungh cuotv daaih
 lungh ndiev maanc fingx mienh ziouc bungx sing bungx qiex nyei nyiemv
 ninh mbuo duqv buatc yie
 baamh mienh nyei dorn
 maaih qaqv caux domh njang laangc yiem wuov mbuonx njiec daaih
maaih nzatc nyei qiex mbui
 yie ziouc paaiv yie nyei fin mienh mingh taux biei bung nziaaux
 yiem naaiv bung lungh gorn mingh taux wuov bung lungh gorn
 siou zunv yie ginv daaih nyei mienh
meih mbuo oix zuqc longc ngongh nyorx ndiangx hoqc yietc diuc
 buatc ndiangx cuotv cunx
 nqoi normh lunx
 meih mbuo ziouc hiuv duqv aav lamh deix bieqc haac gueix mi aqv
fih hnangv nyei
 meih mbuo buatc naaiv deix yietc zungv sic cuotv wuov zanc
 meih mbuo ziouc hiuv duqv yie
 baamh mienh nyei dorn
 taux fatv aqv
 zungv yiem jienv gaengh ndaangc aqv
yie gorngv zien mbuox meih mbuo
 naaiv doic mienh guei seix maiv gaengh nzengc
 naaiv deix yietc zungv sic ziouc cuotv daaih aqv
lungh ndau oix jiex nzengc
 mv baac yie nyei waac yietc liuz maiv jiex
wuov norm hnoi
 wuov norm ziangh hoc
 maiv maaih haaix dauh hiuv
 liemh tin dorngh nyei fin mienh maiv hiuv
 dorn yaac maiv hiuv
 kungx zaangc diex ganh hiuv hnangv
noyaa nyei lungh ndiev hnangv haaix nor
 yie
 baamh mienh nyei dorn
 aengx daaih wuov zanc yaac oix zuqc hnangv wuov nor
mbiungc suiv imx maiv gaengh yiemx lungh ndiev wuov zanc
 mienh nyanc yaac hopv
 bungx sieqv
 gorngv auv zoux cing jaa
 taux noyaa bieqc nzangv wuov hnoi
ninh mbuo liemh maiv hiuv mbiungc suiv imx oix yiemx taux wuom guaatv ninh mbuo mingh nzengc
 yie
 baamh mienh nyei dorn
 aengx daaih wuov zanc yaac oix hnangv naaic nor
wuov zanc maaih i laanh mienh yiem wuov ndeic zoux gong
 oix zipv laanh mingh
 guangc laanh yiem wuov
maaih i dauh m sieqv dorn morc maeqc
 oix zipv dauh mingh
 guangc dauh yiem wuov
weic naaiv meih mbuo oix zuqc ging hnyouv mbungh jienv
 weic zuqc meih mbuo maiv hiuv duqv meih mbuo nyei ziouv haaix hnoi daaih
naaiv meih mbuo hiuv duqv nyei
 se gorngv biauv ziouv hiuv duqv lungh muonz zanc janx zaqc haaix norm ziangh hoc daaih
 ninh ziouc ging hnyouv zuov jienv
 maiv bun janx zaqc bieqc biauv
hnangv naaic
 meih mbuo oix zuqc liuc leiz ziangx
 zanc zanc zuov jienv
 weic zuqc meih mbuo liemh jangx maiv zaaic nyei ziangh hoc
 yie
 baamh mienh nyei dorn
 ziouc taux aqv
wuov nyungc
 haaix dauh zoux hnyouv zingx
 cong mengh nyei bou
 wuov dauh aeqv
 ziouv paaiv goux ninh nyei biauv zong mienh yaac ziux ziangh hoc zorqv yietc zuangx bou nyei buonc nyanc hopv bun ninh mbuo
ziouv nzuonx daaih buatc naaiv dauh bou zoux duqv zingx
 bou ziouc njien youh aqv
yie mbuox zien meih mbuo
 ziouv oix bun naaiv dauh bou goux nzengc ninh nyei yietc zungv jaa dingh
mv baac se gorngv wuov dauh bou maiv benx
 ninh yiem hnyouv hnamv
  aa
 yie nyei ziouv maiv gaengh nzuonx siepv
ninh ziouc dongz sin mborqv ninh nyei zoux bou doic yaac caux hopv diuv nquin nyei mienh juangc nyanc juangc hopv
bou jangx maiv zaaic nyei hnoi
 jangx maiv zaaic nyei ziangh hoc
 ninh nyei ziouv ziouc nzuonx daaih aqv
ziouv oix dingc ninh nyei zuiz hniev nyei
 zunc ninh mingh caux beih zaqc hnyouv njuotv nyei mienh yiem
 bungx sing bungx qiex nyei nyiemv
 ngaatc jienv nyaah diev
