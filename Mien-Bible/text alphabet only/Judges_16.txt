maaih hnoi saem sanx mingh gaasaa zingh
 yiem wuov ninh buatc dauh maaic sin nyei m sieqv dorn ziouc bieqc mingh caux ninh bueix
maaih mienh mbuox gaasaa zingh nyei mienh
saem sanx daaih taux naaiv daaih aqv
 ninh mbuo ziouc mingh weih jienv wuov norm dorngx
 ziangh muonz yaac yiem zingh gaengh zuov
 ninh mbuo ziangh muonz sekv sekv nyei zuov
 laanh mbuox laanh
mbuo zuov taux lungh njang ziouc daix ninh aqv
mv baac saem sanx bueix taux ndaamv muonz
 ziouc jiez sin daaih zorqv zingh gaengh caux i bung gaengh zouc
 liemh gaengh sorn baeng cuotv daaih an jienv mba dauh ndaam jienv mingh taux he mbo lon zingh doix ngaanc nyei mbong ningv
nqa haav saem sanx aengx hnamv dauh yiem solekv horngz nyei sieqv
 mbuox heuc nde li laa
fi li saa die mienh nyei jien mingh lorz wuov dauh m sieqv dorn gorngv mbuox ninh
tov mangc gaax haih nduov duqv saem sanx bun meih hiuv duqv ninh nyei domh qaqv yiem haaix daaih
 yie mbuo oix zuqc longc haaix nyungc za eix cingx daaih haih hingh ninh
 haih ndoh duqv ninh jienv
 bun ninh maiv henv
 yie mbuo laengz yietc dauh bun hietc joih nyaanh meih
nde li laa ziouc gorngv mbuox saem sanx
tov mbuox yie maah
 meih nyei qaqv ndongc naaic henv
 hnangv haaix nor ndoh duqv meih jienv meih cingx maiv henv
saem sanx dau
se gorngv mienh longc siec diuh maiv gaengh nqaai nyei juang zinx hlaang ndoh jienv yie
 yie ziouc mau njiec hnangv dauh dauh pou tong nyei m jangc dorn nor
fi li saa die mienh nyei jien ziouc dorh siec diuh maiv gaengh nqaai nyei juang zinx hlaang daaih bun wuov dauh m sieqv dorn
 ninh yaac longc ndoh jienv saem sanx
maaih mienh bingx jienv gu nyuoz nyei yietc qongx biauv
 wuov dauh m sieqv dorn ziouc gorngv
saem sanx aah
 fi li saa die mienh daaih zorqv meih aqv
 saem sanx ziouc cutv dangx juang zinx hlaang ndongc cutv dangx douz buov jiex nyei hlaang nor
 ninh nyei qaqv yiem haaix daaih corc maiv gaengh maaih haaix dauh hiuv
nde li laa ziouc gorngv mbuox saem sanx
meih kungx jatv yie
 gorngv baeqc nduov yie hnangv
 mbuox yie maah
 oix zuqc longc haaix nyungc za eix cingx haih ndoh duqv meih jienv
saem sanx dau nde li laa
se gorngv zorqv maiv gaengh longc jiex nyei siang hlaang ndoh yie
 yie ziouc mau hnangv dauh dauh pou tong nyei mienh nor
nde li laa ziouc longc siang hlaang ndoh jienv ninh
 maaih mienh bingx jienv yiem gu nyuoz nyei yietc qongx gen
 nde li laa gorngv
saem sanx aah
 fi li saa die mienh daaih zorqv meih aqv loh
 saem sanx ziouc cutv ndoh buoz nyei hlaang dangx
 hnangv cutv suix dangx nor
nde li laa ziouc gorngv saem sanx
taux ih zanc meih kungx jatv yie
 gorngv baeqc nduov yie hnangv
 mbuox yie maah
 oix zuqc longc haaix nyungc za eix cingx daaih haih ndoh duqv meih jienv
 saem sanx ziouc gorngv mbuox nde li laa
se gorngv meih zorqv siec gouv yie nyei mba biei zorpc jienv suix ndatv aengx longc ding ding jienv zietc nyei
 yie ziouc mau hnangv dauh dauh pou tong nyei m jangc dorn
ninh m njormh jienv nyei ziangh hoc
 nde li laa ziouc zorqv saem sanx nyei siec gouv mba biei zorpc jienv suix ndatv daaih aengx longc ding ding jienv zietc nyei
 nde li laa aengx gorngv
saem sanx aah
 fi li saa die mienh daaih zorqv meih aqv loh
 saem sanx ziouc nyie daaih baeng cuotv ding
 ndatv ndie nyei jaa sic caux jienv suix mingh nzengc
nde li laa ziouc gorngv saem sanx
meih fungc haih gorngv
  meih hnamv yie
  meih zungv maiv bungx hnyouv gorngv zien mbuox yie
 meih nduov yie duqv buo nzunc aqv
 maiv mbuox yie meih nyei domh qaqv yiem haaix daaih
nde li laa hnoi jiex hnoi ceuv faanh jienv ninh yiem
 taux saem sanx youx gau oix daic haic aqv
saem sanx ziouc zorqv yiem ninh nyei hnyouv nyei yietc zungv waac gorngv nzengc mbuox nde li laa
 ninh gorngv
yie maiv gaengh teix jiex yie nyei m nqorngv
 weic zuqc yie yiem maa nyei ga sie cuotv seix daaih yie benx tin hungh nyei naasi mienh
 se gorngv teix yie nyei mba biei
 yie nyei qaqv ziouc nzengc
 yie aengx mau hnangv dauh dauh pou tong nyei m jangc dorn
nde li laa buatc saem sanx zorqv nzengc yiem hnyouv bingx jienv nyei sic mbuox ninh mi aqv
 ninh ziouc paaiv mienh mingh heuc fi li saa die mienh nyei jien
tov meih mbuo aengx daaih nzunc
 weic zuqc ninh zorqv nyungc nyungc mbuox nzengc yie mi aqv
 fi li saa die mienh ziouc dorh jienv nyaanh daaih lorz nde li laa
nde li laa ziouc bun saem sanx nzomz jienv ninh nyei camh zuih m njormh
 ninh ziouc heuc dauh mienh daaih teix saem sanx nyei siec gouv mba biei
 nde li laa ziouc jiez gorn nqamv saem sanx
 saem sanx nyei qaqv yaac nzengc mi aqv
nde li laa ziouc gorngv
saem sanx aah
 fi li saa die mienh daaih zorqv meih aqv loh
 saem sanx nyie daaih ziouc yiem hnyouv hnamv
yie aengx hnangv da hnaav nzunc nor zungx qaqv ziouc biaux ndutv mingh
 mv baac ninh maiv hiuv duqv ziouv  leih nqoi ninh mi aqv
fi li saa die mienh ziouc zorqv jienv ninh aengx gueix cuotv ninh nyei m zing ziouc dorh ninh njiec taux gaasaa zingh
 ninh mbuo longc dongh siqv limc kaux jienv ninh
 bun ninh yiem loh gu nyuoz morc mbuonv
mv baac yiem ninh nyei mba biei zuqc teix liuz
 ninh nyei mba biei manc manc ndaauv daaih
fi li saa die mienh nyei jien gapv zunv daaih oix domh ziec ninh mbuo nyei ndaagon zienh
 yaac oix njien youh nyei zoux weic zuqc ninh mbuo gorngv
mbuo nyei zienh tengx zorqv mbuo nyei win wangv
 saem sanx
 jiu bun yiem mbuo nyei buoz ndiev mi aqv
zuangx mienh yietv buatc saem sanx ninh mbuo ceng ninh mbuo nyei zienh
 gorngv
mbuo nyei zienh zorqv mbuo nyei win wangv
 dongh baaic waaic mbuo nyei deic bung yaac daix daic mbuo nyei mienh camv haic wuov dauh
 jiu bun yiem mbuo nyei buoz ndiev
ninh mbuo zoux jorm
 nauc nyitc nyei ziangh hoc ninh mbuo gorngv
mingh dorh saem sanx daaih zoux kuh mangc nyei sic bun yie mbuo mangc maah
 ninh mbuo ziouc heuc mienh mingh wuov loh dorh saem sanx cuotv daaih
 saem sanx ziouc yiem ninh mbuo nyei nza hmien zoux kuh mangc nyei sic bun ninh mbuo mangc
 ninh mbuo bun ninh yiem i norm ndiouh mbu ndongx
saem sanx ziouc gorngv mbuox ken ninh wuov dauh dorn
tov dorh yie mingh yiem biauv dungz ndiouh weic bun yie bueic wuov ndiouh
wuov norm biauv gu nyuoz maaih m jangc m sieqv buangv nzengc
 fi li saa die mienh nyei jien yietc zungv yaac yiem wuov
 yiem biauv ngorh gu nguaaic corc aengx maaih m jangc
 m sieqv leih maiv go buo cin dauh mangc saem sanx zoux kuh mangc nyei sic
saem sanx ziouc daux gaux tov ziouv
o ziouv tin hungh  aah
 tov jangx taux yie
 o tin hungh aah
 tov ceix naaiv nduqc nzunc qaqv bun yie
 weic yie nyei i maengx m zing zoux yietc nzunc jaauv win bun fi li saa die mienh
saem sanx ziouc sung buoz qam jienv biauv mbu ndongx gauh longc jienv jiex wuov deix i norm dungz ndiouh
 yaac maan jienv dungz ndiouh
 mbiaauc jieqv buoz maan norm ndiouh
 zaaix jieqv buoz maan norm
saem sanx gorngv
 bun yie caux fi li saa die mienh yietc njiec daic aqv
 ninh ziouc longc nzengc qaqv fongv wuov deix i norm biauv dungz ndiouh
 biauv ziouc mbaang
 ndapv daic yiem biauv nyei yietc zungv jien caux zuangx mienh
 hnangv naaic saem sanx daic nyei ziangh hoc ninh daix daic nyei mienh gauh camv ninh ziangh jienv nyei ziangh hoc daix nyei
saem sanx nyei youz caux ninh nyei biauv zong mienh yietc zungv ziouc mingh zorqv ninh nyei sei dorh nzuonx mingh zangx yiem solaa caux etc taa on mbu ndongx
 ninh nyei die
 maa no aa
 nyei zouv
 saem sanx zoux domh jien dorh i saa laa en mienh nyic ziepc hnyangx
