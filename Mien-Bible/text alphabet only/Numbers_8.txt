ziouv  gorngv mbuox mose
oix zuqc mbuox aalon
  zorqv wuov deix siec norm dang zaanv an jienv dang jaax nyei ziangh hoc
 oix zuqc bun dang ziux njang dang jaax nyei nza hmien maengx
aalon ziouc hnangv naaiv nor zoux
 ninh zorqv dang zaanv an jienv dang jaax bun ziux nza hmien maengx
 hnangv ziouv  paaiv mose nor
naaiv norm dang hnangv naaiv nor zoux daaih
 ziangh norm dang longc jiem daav daaih yiem ga ndiev dang torqv taux gu nguaaic nyei biangh
 ziux ziouv mbuox mose nyei nyungc zeiv zoux ziangx nzengc
ziouv  gorngv mbuox mose
oix zuqc bun nqoi lewi mienh yiem i saa laa en mienh cuotv daaih yaac tengx ninh mbuo saax uix
oix zuqc hnangv naaiv nor tengx saax uix
 oix zuqc longc saax uix nyei wuom fuqv ninh mbuo
 aengx bun ninh mbuo teix nzengc ziangh sin
 nzox nzengc ninh mbuo nyei lui houx
 ziouc bun ninh mbuo ganh cing nzengc
oix zuqc bun ninh mbuo dorh dauh ngongh gouv dorn caux ziec nyei laangh ziqc yietc njiec ziec
 se longc mbuonv muonc zorpc jienv youh
 meih oix zuqc aengx ganh longc dauh ngongh gouv dorn ziec fiqv zuiz
oix zuqc dorh lewi mienh daaih yiem wuic buangh ndopv liuh nyei nza hmien maengx
 aengx heuc i saa laa en nyei yietc zungv mienh daaih zunv
dorh lewi mienh daaih yiem ziouv  nyei nza hmien wuov zanc
 i saa laa en mienh oix zuqc longc buoz maan jienv ninh mbuo
aalon yaac oix zuqc zorqv lewi mienh fungx bun ziouv weic zoux i saa laa en mienh cunv ging fongc horc nyei ga naaiv
 hnangv naaiv zoux liuz
 ninh mbuo ziouc haih zoux gong fu sux ziouv
lewi mienh dorh buoz maan jienv naaiv deix i dauh ngongh gouv dorn nyei m nqorngv liuz
 oix zuqc longc dauh ziec bun ziouv weic fiqv zuiz
 aengx longc dauh buov ziec weic saax lewi mienh nyei uix
oix zuqc bun lewi mienh souv jienv aalon caux ninh nyei dorn nyei nza hmien
 ziouc zorqv ninh mbuo fungx bun ziouv
 hnangv zoux cunv ging fongc horc nyei ga naaiv nor
hnangv naaiv nor zoux liuz
 meih bun lewi mienh yiem i saa laa en mienh mbu ndongx cuotv daaih ziouc benx yie nyei mi aqv
meih tengx lewi mienh saax uix aengx zorqv ninh mbuo cunv ging fongc horc liuz
 ninh mbuo oix zuqc daaih yiem wuic buangh nyei ndopv liuh zoux ninh mbuo nyei gong aqv
naaiv deix mienh yiem i saa laa en mienh mbu ndongx cuotv daaih fungx bun yie
 benx nzengc yie nyei mienh div dorn la gauv
 dongh i saa laa en mienh nyei yietc zungv m sieqv dorn yungz nyei daauh dauh dorn
i saa laa en mienh nyei zuangx dorn la gauv
 liemh yietc zungv saeng kuv nyei daauh dauh dorn
 yie ginv daaih benx yie nyei mi aqv
 yiem i yipv deic bung yie daix yietc zungv dorn la gauv wuov hnoi
 yie ginv cuotv benx yie nyei mi aqv
yie yaac ginv lewi mienh div i saa laa en mienh nyei zuangx dorn la gauv
yie yaac zorqv lewi mienh yiem i saa laa en mienh mbu ndongx cuotv daaih fungx bun aalon caux ninh nyei dorn mbuo dorngx i saa laa en mienh yiem wuic buangh nyei ndopv liuh zoux gong
 ninh mbuo yaac tengx i saa laa en mienh saax uix weic bun i saa laa en mienh mingh nitv fatv singx dinc wuov zanc maiv zuqc domh zeqc naanc hoic
mose
 aalon caux i saa laa en nyei zuangx mienh ziouc ziux ziouv paaiv mose nyei waac dorh lewi mienh ei jienv zoux nzengc
lewi mienh ziouc saax ganh cing nzengc
 aengx nzox nzengc lui houx
 aalon ziouc fungx bun ziouv hnangv benx cunv ging fongc horc nyei ga naaiv
 aalon yaac tengx ninh mbuo fiqv zuiz
 saax uix
nqa haav lewi mienh yiem wuic buangh nyei ndopv liuh zoux ninh mbuo nyei gong yiem aalon caux ninh nyei dorn nyei buoz ndiev
 ziux ziouv paaiv mose
 ninh mbuo dorh lewi mienh ei jienv zoux nzengc
ziouv  gorngv mbuox mose
naaiv deix jauv gorngv lewi mienh
 yiem nyic ziepc hmz hnyangx faaux maengx nyei m jangc dorn oix zuqc yiem wuic buangh nyei ndopv liuh zoux gong
hnyangx jeiv buangv hmz ziepc hnyangx wuov deix
 oix zuqc dingh ninh mbuo nyei buonc gong
 maiv zoux aqv
ninh mbuo haih tengx ninh mbuo nyei gorx youz yiem wuic buangh nyei ndopv liuh zoux gong mv baac maiv zeiz ninh mbuo ganh zoux nzengc
 meih oix zuqc hnangv naaiv nor paaiv lewi mienh zoux gong
