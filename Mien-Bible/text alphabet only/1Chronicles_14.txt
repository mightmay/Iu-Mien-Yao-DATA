tailaqv nyei hungh
 hilaam
 paaiv deix douc fienx mienh mingh ndaawitv wuov
 yaac fungx si ndaa zongh ndiangx caux la bieiv zaangc caux ndiangx zaangc weic zoux hungh dinc bun ndaawitv
ndaawitv ziouc hiuv duqv ziouv liepc ninh zoux hungh gunv i saa laa en deic bung
 weic ninh nyei baeqc fingx i saa laa en mienh
 tin hungh bun mienh za gengh
 taaih ndaawitv nyei guoqv
yiem ye lu saa lem
 ndaawitv aengx longc auv camv nyei
 aengx duqv dorn duqv sieqv
naaiv se ndaawitv yiem ye lu saa lem duqv daaih nyei fu jueiv nyei mbuox
 maaih sam mu waa
 so mbapc
 naatan
 saa lo morn
ipc haa
 e li su waa
 en pe letv
nogaa
 nefekv
 yaafie
e li saa maa
 mbe en yaa ndaa caux e li fe letv
fi li saa die mienh muangx haiz mienh liepc ndaawitv zoux hungh gunv nzengc i saa laa en deic bung
 fi li saa die nyei zuangx mienh ziouc cuotv mingh lorz ndaawitv
 ndaawitv hiuv duqv ziouc cuotv mingh caux ninh mbuo mborqv jaax
fi li saa die mienh zungv daaih luv le faa im horngz mi aqv
ndaawitv ziouc naaic tin hungh
yie oix zuqc mingh mborqv fi li saa die mienh fai
 meih oix zorqv ninh mbuo jiu bun yie fai
   ziouv dau ninh
gunv mingh mborqv aqv
 yie oix zorqv ninh mbuo jiu bun yiem meih nyei buoz ndiev
ndaawitv caux ninh nyei mienh ziouc mingh mbaa an be laa sim
 yiem naaic mborqv hingh fi li saa die mienh
 ninh gorngv
tin hungh longc yie nyei buoz mborqv baaic yie nyei win wangv hnangv wuom beqv congx tong mingh nor
 weic naaiv wuov norm dorngx mienh heuc mbaa an be laa sim
fi li saa die mienh zorqv ninh mbuo nyei miuc fangx guangc jienv wuov biaux
 ndaawitv ziouc hatc mienh longc douz buov guangc nzengc
fi li saa die mienh aengx daaih luv nzunc le faa im horngz
ndaawitv ziouc aengx naaic nzunc tin hungh
 tin hungh aengx dau
maiv dungx baengh zaqc faaux
 oix zuqc huing mingh taux ninh mbuo nyei nqa haav nqaang
 yiem yienh zouc lomc doix ngaanc mborqv ninh mbuo
meih mbuo yietv haiz baeng guanh yangh jauv mbui nyei qiex yiem yienh zouc lomc nyei ndiangx gu nguaaic
 gunv cuotv mingh mborqv aqv
 weic zuqc naaiv bun cing tin hungh cuotv meih mbuo nyei wuov ndaangc maengx mborqv fi li saa die mienh nyei baeng guanh
ndaawitv ei jienv tin hungh paaiv nyei waac zoux
 ninh mbuo ziouc yiem gi mbe on mborqv jienv fi li saa die mienh mingh taux gese
ndaawitv nyei mengh dauh ziouc sing buangv norm norm guoqv
 ziouv yaac bun maanc fingx gamh nziex ndaawitv
