fingx fingx i saa laa en mienh mingh he mbo lon
 ndaawitv wuov
 ninh mbuo gorngv
yie mbuo m daaih juangc meih nyei nziaamv fei
zinh ndaangc
 saulo zoux hungh gunv yie mbuo nyei ziangh hoc
 se meih dorh i saa laa en mienh bieqc cuotv mborqv jaax
 ziouv  gorngv mbuox meih
  meih oix goux yie nyei baeqc fingx
 i saa laa en mienh
 hnangv goux ba gi yungh nyei mienh nor
 meih yaac oix duqv zoux hlo
 gunv ninh mbuo
i saa laa en mienh nyei zuangx mienh gox daaih taux he mbo lon
 ndaawitv hungh wuov
 ndaawitv ziouc caux ninh mbuo liepc jiez ngaengc waac
 ninh mbuo ziouc yiem he mbo lon longc youh orn ndaawitv zoux hungh gunv i saa laa en
ndaawitv zoux hungh wuov zanc ninh nyei hnyangx jeiv duqv faah ziepc hnyangx
 ninh zueiz weic gunv feix ziepc hnyangx
ninh yiem he mbo lon gunv yu ndaa siec hnyangx bienx
 ninh yaac yiem ye lu saa lem gunv gormx i saa laa en caux yu ndaa faah ziepc faam hnyangx
hungh diex caux ninh nyei mienh cuotv mingh taux ye lu saa lem mborqv ye mbutc mienh
 yiem wuov nyei ye mbutc mienh gorngv mbuox ndaawitv
meih mbuo zungv maiv duqv bieqc naaiv
 liemh m zing maengh nyei mienh caux zaux mbai nyei mienh haih bun meih mbuo zuqc tuix
 ninh mbuo hnamv daaih
ndaawitv bieqc maiv duqv naaiv norm dorngx
mv baac ndaawitv mborqv hingh si on weih wuonv nyei dorngx
 se ndaawitv nyei zingh
wuov hnoi ndaawitv gorngv
haaix dauh oix mborqv ye mbutc mienh
 oix zuqc yangh wuom zuonx mingh mborqv wuov deix zaux mbai caux m zing maengh nyei mienh
 dongh ndaawitv nzorng wuov deix mienh
 weic naaiv maaih gouv waac gorngv
m zing maengh caux zaux mbai nyei mienh maiv duqv bieqc hungh dinc
ndaawitv ziouc mingh yiem jienv wuov norm weih wuonv nyei dorngx
 aengx cuotv mbuox heuc ndaawitv nyei zingh
 ninh ceix zingh weih gormx nyei dorngx yiem minlo jiez gorn zoux
ndaawitv yietc hnoi beiv yietc hnoi henv jienv faaux
 weic zuqc nernh jiex nyei ziouv tin hungh caux ninh yiem
tailaqv nyei hungh
 hilaam
 paaiv deix douc fienx mienh mingh ndaawitv wuov
 yaac fungx si ndaa zongh ndiangx caux la bieiv zaangc caux ndiangx zaangc
 ninh mbuo yaac ceix norm hungh dinc bun ninh
ndaawitv ziouc hiuv duqv ziouv liepc ninh zoux i saa laa en nyei hungh
 tin hungh aengx weic ninh nyei baeqc fingx
 i saa laa en mienh
 bun mienh taaih ndaawitv nyei guoqv
ndaawitv cuotv he mbo lon mingh
 nqa haav ninh yiem ye lu saa lem aengx lorz auv caux jaav zeih auv yaac duqv naamh nyouz
yiem naaiv mingh gorngv ninh yiem ye lu saa lem duqv daaih nyei fu jueiv
 maaih sam mu waa
 so mbapc
 naatan
 saa lo morn
ipc haa
 e li su waa
 nefekv
 yaafie
e li saa maa
 e li yaa ndaa caux e li fe letv
fi li saa die mienh haiz gorngv mienh longc youh orn ndaawitv zoux hungh gunv i saa laa en deic bung
 fi li saa die nyei zuangx mienh ziouc cuotv daaih lorz ndaawitv
 mv baac ndaawitv muangx haiz ziouc njiec taux weih wuonv nyei dorngx
fi li saa die mienh daaih bun nzaanx yiem buangv le faa im horngz
ndaawitv ziouc naaic ziouv
yie oix zuqc mingh mborqv fi li saa die mienh fai
 meih oix zorqv ninh mbuo jiu bun yie fai
   ziouv  dau ninh
gunv mingh aqv
 weic zuqc yie ndongc haaix zungv oix zorqv fi li saa die mienh jiu bun yiem meih nyei buoz ndiev
ndaawitv ziouc mingh mbaa an be laa sim
 yiem naaic ninh mborqv hingh ninh mbuo
 ninh gorngv
ziouv mborqv baaic yie nyei win wangv hnangv wuom congx tong nor
 weic naaiv wuov norm dorngx cuotv mbuox heuc mbaa an be laa sim
fi li saa die mienh guangc jienv ninh mbuo nyei miuc fangx wuov
 ndaawitv caux ninh nyei mienh ziouc bienh mingh nzengc mi aqv
fi li saa die mienh aengx daaih bun nzaanx yiem buangv le faa im horngz
ndaawitv ziouc naaic ziouv
  ziouv  yaac dau gorngv
maiv dungx baeng zaqc faaux
 oix zuqc huing mingh taux ninh mbuo nyei nqa haav nqaang yiem yienh zouc lomc doix ngaanc mborqv ninh mbuo
meih mbuo yietv haiz baeng guanh yangh jauv nyei qiex mbui yiem yienh zouc lomc gu nguaaic
 oix zuqc gaanv mingh
 weic zuqc naaiv bun cing ziouv  yiem meih mbuo nyei wuov ndaangc maengx mborqv fi li saa die mienh nyei baeng guanh
ndaawitv ziouc ei jienv ziouv paaiv nyei waac zoux
 ninh mbuo ziouc yiem ge mbaa mborqv jienv fi li saa die mienh mingh taux gese
