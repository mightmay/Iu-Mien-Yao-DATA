taux cun gen hnoi
 doix zuqc zuangx hungh diex yietc gau cuotv mingh mborqv jaax nyei ziangh hoc
 ndaawitv paaiv yo aapc caux jienv ninh nyei zuangx jien caux i saa laa en nyei yietc zungv baeng cuotv mingh mborqv jaax
 ninh mbuo mborqv baaic ammon mienh yaac weih jienv oix mborqv lapv mbaa zingh
 mv baac ndaawitv yiem jienv ye lu saa lem
maaih hnoi lungh maanz hmuangx
 ndaawitv yiem coux jiez sin daaih faaux hungh dinc nyei biauv ngorh gu nguaaic saau a nziaauc
 yiem biauv ngorh mangc njiec
 ninh buatc dauh m sieqv dorn nzaaux jienv sin
 wuov dauh m sieqv dorn ziangh duqv nzueic haic
ndaawitv ziouc paaiv mienh mingh muangx gaax naaiv dauh m sieqv dorn hnangv haaix nor
 maaih dauh mienh gorngv
wuov dauh m sieqv dorn se e li am nyei sieqv
 mbatc qe mbaa
 hitv tai mienh
 u li aa nyei auv
ndaawitv paaiv mienh mingh dorh wuov dauh m sieqv dorn daaih
 ninh ziouc daaih lorz ndaawitv
 ndaawitv yaac caux ninh bueix
wuov zanc mbatc qe mbaa nyei sin yienc jang jang nzengc
 ninh aengx saax liuz uix
 bueix liuz
 mbatc qe mbaa nzuonx ninh ganh nyei biauv mi aqv
wuov dauh m sieqv dorn ziouc maaih jienv sin aqv
 ninh paaiv mienh mingh mbuox ndaawitv
yie maaih sin aqv
ndaawitv ziouc paaiv mienh mingh yo aapc wuov mbuox ninh
fungx hitv tai mienh
 u li aa
 daaih yie naaiv oc
 yo aapc ziouc fungx u li aa mingh ndaawitv wuov
u li aa daaih lorz ninh wuov zanc
 ndaawitv naaic gaax
 yo aapc hnangv haaix nor
 baeng hnangv haaix nor
 mborqv jaax nyei sic hnangv haaix nor
nqa haav ndaawitv gorngv mbuox u li aa
gunv nzuonx meih nyei biauv hitv dangh kuonx maah
 u li aa ziouc cuotv hungh dinc
 hungh diex yaac bun mienh dorh zingh nyeic mingh fungx bun ninh
mv baac u li aa caux ninh nyei ziouv nyei zuangx jien bueix hungh dinc nyei gaengh ndaangc
 ninh maiv nzuonx ninh ganh nyei biauv
maaih mienh mbuox ndaawitv
u li aa maiv nzuonx biauv
 ndaawitv ziouc naaic u li aa
meih yiem go nyei daaih maiv zeiz
 meih weic haaix diuc maiv nzuonx biauv
u li aa gorngv mbuox ndaawitv
laengz ngaengc waac faang caux yu ndaa mienh caux i saa laa en mienh yiem ndopv liuh
 yie nyei ziouv
 yo aapc
 caux yie nyei ziouv nyei mienh yaac liepc ciangv yiem lomc huaang
 yie fungc haih nzuonx biauv nyanc
 hopv aengx caux yie nyei auv bueix
 yie ziangv jienv hungh diex nyei maengc laengz yie ndongc haaix zungv maiv hnangv naaic zoux
ndaawitv ziouc gorngv mbuox u li aa
ih hnoi aengx yiem hnoi naaiv
 njang hnoi yie bun meih nzuonx
 wuov hnoi caux da nyeic hnoi
 u li aa yiem ye lu saa lem zingh
ndaawitv heuc u li aa daaih caux ninh nyanc yaac hopv
 bun ninh hopv diuv nquin
 mv baac wuov muonz u li aa cuotv mingh yiem ninh nyei ziouv nyei jien mbu ndongx bueix ninh ganh nyei ziqc
 mv baac ninh maiv nzuonx biauv
da nyeic ndorm ndaawitv fiev fienx bun yo aapc aengx bun u li aa dorh mingh
fienx fiev jienv gorngv
bun u li aa yiem mborqv jaax gauh hniev jiex nyei dorngx wuov ndaangc maengx liuz
 meih mbuo gunv tuix cuotv aqv
 bun ninh zuqc daix daic aqv
hnangv naaic yo aapc weih jienv zingh nyei ziangh hoc ninh bun u li aa yiem maaih win wangv gauh henv nyei baeng yiem nyei dorngx
zingh gu nyuoz nyei mienh cuotv daaih caux yo aapc mborqv jaax
 maaih deix ndaawitv nyei jien zuqc daic
 hitv tai mienh
 u li aa
 yaac zuqc daix daic
yo aapc paaiv mienh mingh zorqv mborqv jaax nyei yietc zungv sic mingh mbuox ndaawitv
ninh jaa waac douc fienx mienh
meih zorqv naaiv deix mborqv jaax nyei yietc zungv sic mbuox liuz hungh diex
se gorngv hungh diex qiex
 jiez haic
 naaic meih
  meih mbuo mborqv jaax fungc mingh nitv zingh laatc ndongc naaic fatv
 meih mbuo maiv hiuv duqv ninh mbuo oix yiem zingh laatc buonv forng fai
haaix dauh daix yelupv mbesetv nyei dorn
 aa mbi me lekv
 maiv zeiz maaih dauh m sieqv dorn yiem zingh laatc gu nguaaic zoi gu nguaaic wuov maengx morc njiec mborqv ninh
 ninh cingx yiem te mbetc daic fai
 meih mbuo fungc mingh nitv zingh laatc ndongc naaic fatv
  se gorngv hungh diex hnangv naaiv nor naaic
 meih oix zuqc mbuox ninh
  meih nyei bou
 hitv tai mienh
 u li aa
 yaac daic mi aqv
douc fienx mienh ziouc mingh aqv
 mingh taux ndaawitv wuov ninh ziux yo aapc mbuox ninh nyei waac zueih yietv zueih nyeic nyei gorngv mbuox hungh diex
douc fienx mienh gorngv mbuox ndaawitv
win wangv gauh henv jiex yie mbuo yaac cuotv daaih yiem wuov ndau njang caux yie mbuo mborqv jaax
 mv baac yie mbuo zunc ninh mbuo taux zingh gaengh ndaangc
buonv forng nyei mienh yiem zingh laatc gu nguaaic buonv hungh nyei jien
 maaih deix hungh diex nyei jien daic mi aqv
 maiv daan mbuoqc naaiv
 meih nyei bou
 hitv tai mienh
 u li aa
 yaac daic mi aqv
ndaawitv mbuox douc fienx mienh
meih oix zuqc hnangv naaiv nor mbuox yo aapc
  maiv dungx bun naaiv deix sic kuonx meih nyei hnyouv
 weic zuqc nzuqc ndaauv maiv ginv naaiv dauh caux wuov dauh
 meih mbuo oix zuqc qaqv mborqv wuov norm zingh taux mborqv baaic
  oix zuqc hnangv naaiv nor gorngv weic orn yo aapc nyei hnyouv
u li aa nyei auv haiz gorngv ninh nyei nqox daic mi aqv
 ninh weic ninh nyei nqox nzauh nyiemv
nzauh nyiemv nyei ziangh hoc jiex liuz
 ndaawitv paaiv mienh mingh dorh ninh daaih yiem hungh dinc
 ninh ziouc zoux ndaawitv nyei auv yaac yungz dauh dorn bun ndaawitv
 mv baac ndaawitv zoux naaiv deix sic ziouv maiv horpc hnyouv
