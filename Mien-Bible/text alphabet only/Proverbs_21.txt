hungh diex nyei hnyouv se hnangv diuh ndoqv yiem ziouv nyei buoz
 sueih ziouv nyei eix bun ninh huin mingh haaix bung
mienh zoux nyei sic ziux ganh nyei m zing mangc ninh zoux duqv horpc
 mv baac ziouv  zaah mienh nyei hnyouv
ziouv a hneiv mienh zoux duqv horpc
 baengh fim nyei
 gauh camv dorh ga naaiv fongc horc ziec
orqv mienh m zing jaax hlang
 hnyouv yaac maux
 naaiv se benx zuiz aqv
mienh jienh mienh nyei za eix ndongc haaix zungv bun ninh mbuo duqv kuh yiem
 mv baac zoux sic beqv nyei mienh kungx zuqc jomc hnangv
nzuih gorngv baeqc nduov duqv daaih nyei zinh zoih
 se hnangv buonc mingh nyei mouc yaac zoux koux hlopv ganh daic
orqv mienh zoux doqc nyei sic oix guaatv ninh mbuo ganh mingh
 laaix ninh mbuo maiv kangv zoux baengh fim nyei jauv
dorngc zuiz nyei mienh nyei jauv se ngau njuotv
 mv baac cing nzengc mienh zoux nyei sic se horpc nyei
yiem biauv ngorh gu nguaaic nyei gorqv corc gauh longx caux zanc zanc nzaeng jaax nyei m sieqv dorn juangc biauv yiem
orqv mienh nyei hnyouv kungx oix orqv sic hnangv
 ziux ninh nyei m zing mangc duqv jiex mueic
 maiv korv lienh juangc laangz mienh
huotv mienh nyei mienh zuqc dingc zuiz
 maiv hiuv haaix nyungc nyei mienh duqv cong mengh
 cong mengh mienh duqv mienh njaaux
 ninh jaa duqv wuonh zaang
gong fim nyei tin hungh samx mangc orqv mienh nyei biauv
 orqv mienh zuqc zoi njiec bun ninh zuqc mietc
haaix dauh zotv jienv m normh maiv muangx mienh jomc mienh heuc jienv tov nyei qiex
 ninh ganh heuc jienv tov nyei ziangh hoc yaac maiv maaih haaix dauh dau
bingx jienv fungx zingh nyeic haih donv jienv qiex jiez nyei jauv
 beic ndiev nzuiz nyaanh hmuangx haih tengx ciouv nyei ga qiex fiu
haaix zanc zoux baengh fim nyei jauv
 kuv mienh maaih orn lorqc
 mv baac orqv mienh zuqc mietc
haaix dauh leih nqoi bieqc hnyouv nyei jauv
 ziouc caux daic mingh nyei mienh gapv zunv yiem
haaix dauh kungx hnamv njien youh nyei jauv
 zungv oix zuqc jomc
 haaix dauh oix haic a ngunc diuv caux ga lanv youh maiv haih butv zoih
orqv mienh zuqc kouv div kuv mienh
 maiv ziepc zuoqv nyei mienh yaac zuqc kouv div hnyouv zingx nyei mienh
yiem deic bung huaang zungv gauh longx caux nzaeng jaax la ngopv nyei m sieqv dorn yiem
cong mengh mienh nyei biauv maaih jaaix nyei ga naaiv caux ga lanv youh
 mv baac mienh hngongx mienh naqv nzengc ninh maaih nyei yietc zungv
zimh lorz zoux horpc zoux longx nyei jauv nyei mienh duqv maengc ziangh yaac duqv mienh taaih
cong mengh mienh nyorng faaux mienh henv mienh nyei zingh laatc
 yaac baaic waaic mienh kaux wuonv nyei dorngx
haaix dauh goux ganh nyei nzuih caux mbietc
 beu duqv ganh maiv zuqc sic
zoux maux
 ceng hlo nyei mienh duqv mbuox heuc
ga naaiv huotv
 ninh kungx zoux maux
 ceng hlo hnangv
mienh lueic mienh nyei hnyouv oix nyei se hnangv daix ninh ganh
 weic zuqc ninh nyei buoz maiv kangv zoux gong
ninh ziangh hnoi mauv oix duqv ga naaiv
 mv baac kuv mienh bun yaac maiv korv fiqv
orqv mienh ziec nyei ga naaiv se gamh nziev nyei
 ninh longc orqv nyei za eix dorh daaih zungv gauh fatv kouv
zoux jaav zorng zengx nyei mienh oix zuqc mietc
 mv baac muangx zien zorng zengx nyei waac wuov dauh
 ninh nyei waac yietc liuz yiem
orqv mienh zoux hmien hoz
 maiv hiuv duqv nyaiv
 mv baac hnyouv zingx nyei mienh longx longx nyei hnamv taux ganh nyei jauv
maiv maaih haaix nyungc cong mengh fai wuonh zaang fai caangh laangh nyei waac haih hingh jiex ziouv
maaz liuc leiz ziangx weic mborqv jaax nyei hnoi
 mv baac se ziouv  bun duqv hingh
