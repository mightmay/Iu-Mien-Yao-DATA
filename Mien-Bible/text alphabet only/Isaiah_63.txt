yiem e ndom deic nyei mbo saa laa zingh zuqv jienv nyomc daaih hongc siqv nyei lui houx naaiv dauh se haaix dauh
 zorng jienv njang laangc nyei lui houx longc ninh henv haic nyei domh qaqv gan jauv daaih naaiv dauh se haaix dauh
se yie
 ziouv
 zunh gorngv njoux en nyei jauv
 maaih domh qaqv njoux mienh
meih nyei zorng zuqv weic haaix diuc siqv
 meih nyei lui houx weic haaix diuc hnangv yiem a ngunc diuv nyei zorngh nyueih a ngunc diuv nyei mienh
yie ganh nduqc dauh hnangv yiem wuov zorngh nyueih a ngunc diuv
 zuangx fingx mbu ndongx maiv maaih yietc dauh mienh caux yie yiem
 yie nouz jienv caaiv ninh mbuo njiec
 qiex jiez haic
 zorqv ninh mbuo caaiv jienv
 ninh mbuo nyei nziaamv mbiaapv zuqc yie nyei lui
 guoqv buangv yie nyei lui houx
weic zuqc jaauv win nyei hnoi yiem yie nyei hnyouv
 yie zuoqc yie nyei baeqc fingx nyei hnyangx taux aqv
yie mangc yaac maiv maaih haaix dauh tengx
 yie mbuoqc horngh haic maiv maaih haaix dauh daaih baav
 yie ganh nyei buoz ziouc bun yie duqv hingh
 yie nyei ga qiex baav jienv yie
yie nouz haic
 caaiv jienv zuangx fingx
 yie qiex jiez jienv bun ninh mbuo nquin mingh
 yaac dox ninh mbuo nyei nziaamv njiec ndau
yie oix gorngv taux ziouv ziepc zuoqv nyei hnamv mienh
 yaac gorngv ziouv zoux horpc zuqc ceng nyei sic
 ziux ninh ceix bun yie mbuo yietc zungv sic yaac zoux longx bun i saa laa en nyei zeiv fun
 ei ninh korv lienh yaac camv camv nyei ziepc zuoqv nyei hnamv ninh mbuo
weic zuqc ziouv  gorngv
ninh mbuo ndongc haaix zungv benx yie nyei baeqc fingx
 maiv gorngv baeqc nduov yie nyei naamh nyouz
 ninh ziouc benx ninh mbuo nyei njoux ziouv
yiem ninh mbuo nyei yietc zungv kouv naanc
 ninh yaac caux ninh mbuo siouc kouv
 njoux ninh mbuo wuov dauh se maiv zeiz fin mienh
 se ziouv  ganh
 ninh hnamv ninh mbuo
 korv lienh ninh mbuo
 zanc zanc hlorpv ninh mbuo mingh hnangv loz hnoi nor nyei hnoi nyieqc
mv baac ninh mbuo ngaengc jienv
 bun ziouv  nyei singx lingh nzauh
 weic naaiv ninh ziouc huin nzuonx benx ninh mbuo nyei win wangv
 ninh ganh caux ninh mbuo mborqv jaax
wuov zanc ninh mbuo jangx loz hnoi nyei ziangh hoc
 jangx zuqc mose caux ninh nyei baeqc fingx nyei hnoi nyieqc
 dorh ninh mbuo caux jienv ninh nyei baeqc fingx nyei bieiv zeiv jiex koiv wuov dauh yiem haaix
 zorqv ninh nyei singx lingh yiem ninh mbuo mbu ndongx wuov dauh yiem haaix
ninh bun ninh henv haic nyei qaqv yiem mose nyei mbiaauc jieqv buoz
 ninh yiem ninh mbuo nyei wuov ndaangc maengx zorqv wuom bun nqoi
 weic liepc ninh ganh nyei mengh taux yietc liuz
ninh dorh ninh nyei baeqc fingx jiex ndo nyei koiv hnangv maaz yangh deic bung huaang
 ninh mbuo yaac maiv ndiqv zuqc ndorpc
ziouv nyei singx lingh bun ninh mbuo hitv kuonx
 hnangv dorh saeng kuv njiec taux horngz nor
 meih ziouc hnangv naaiv nor dorh meih nyei baeqc fingx weic ganh liepc njang laangc nyei mengh
ziouv aac
 tov meih yiem gu nguaaic lungh
 meih nyei cing nzengc
 njang laangc nyei dorngx
 mangc njiec
 meih jorm hnyouv nyei sic caux meih nyei qaqv yiem haaix
 meih hnyouv hnamv
 hnyouv korv lienh dingh njiec
 maiv taux yie mbuo fai
meih zoux yie mbuo nyei die maiv gunv apc laa ham maiv nyiemc yie mbuo
 i saa laa en yaac maiv laengz yie mbuo
 o ziouv aac
 meih zoux yie mbuo nyei die
 yiem loz hnoi taux ih zanc meih nyei mbuox se 
zuoqc yie mbuo wuov dauh
o ziouv  aac
 meih weic haaix diuc bun yie mbuo leih nqoi meih nyei jauv
 yaac bun yie mbuo hnyouv ngaengc
 maiv taaih meih
 tov weic meih nyei bou mbuo yaac weic meih nzipc daaih nyei fingx fingx mienh nzuonx
meih nyei cing nzengc baeqc fingx duqv meih nyei singx dinc benx ninh mbuo nyei buonc weic caamx baav
 mv baac ih zanc yie mbuo nyei win wangv caaiv njiec
yie mbuo se hnangv meih maiv duqv gunv jiex nyei mienh
 yaac hnangv maiv duqv gan meih nyei mbuox heuc jiex nyei mienh
