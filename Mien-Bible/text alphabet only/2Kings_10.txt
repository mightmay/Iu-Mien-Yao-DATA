aa hapc maaih cietv ziepc dauh dorn yiem saa maa lie
 ye hu ziouc fiev fienx fungx mingh saa maa lie
 bun gunv yitv le en nyei jien caux mienh gox caux goux aa hapc nyei dorn mbuo wuov deix mienh
 ninh gorngv
weic zuqc meih mbuo nyei ziouv nyei dorn caux meih mbuo yiem
 meih mbuo yaac maaih mborqv jaax nyei maaz cie caux maaz
 maaih zingh laatc weih wuonv nyei zingh
 yaac maaih mborqv jaax nyei wuoqc ginc
 meih mbuo yietv zipv naaiv zeiv fienx
oix zuqc ginv meih nyei ziouv nyei dorn
 gauh longx gauh puix wuov dauh
 bun ninh faaux ninh nyei die nyei weic
 nqa haav oix zuqc weic meih nyei ziouv nyei hungh douh mborqv jaax
naaiv deix mienh za gengh
 gamh nziex haic ziouc gorngv
mangc maah
 yolam caux aa hatc yaa hungh zungv ngaengc maiv jiez
 yie mbuo fungc haih ngaengc duqv ninh
goux hungh dinc nyei domh jien caux gunv zingh nyei domh jien caux zuangx mienh gox caux goux hungh dorn nyei mienh ziouc paaiv mienh mingh mbuox ye hu
yie mbuo zoux meih nyei bou
 meih paaiv yie mbuo zoux haaix nyungc
 yie mbuo ei jienv meih nyei za eix zoux
 yie mbuo maiv liepc haaix dauh zoux hungh aqv
 meih ganh buatc hnangv haaix nor horpc
 gunv hnangv wuov nor zoux aqv
ye hu aengx fiev da nyeic zeiv fienx gorngv
se gorngv meih mbuo yiem yie naaiv bung
 meih mbuo yaac jiez hnyouv muangx yie nyei waac
 oix zuqc zorqv meih nyei ziouv nyei dorn mbuo nyei m nqorngv
 njang hnoi taux naaiv norm ziangh hoc
 dorh daaih taux yitv le en zingh
 yie naaiv
 naaiv deix cietv ziepc dauh hungh dorn caux dorh ninh mbuo hlo nyei mienh yiem
 dorh ninh mbuo wuov deix se yiem zingh gu nyuoz zoux hlo nyei mienh
ye hu nyei fienx taux
 ninh mbuo ziouc zorqv nzengc naaiv deix cietv ziepc dauh hungh dorn daix nzengc
 zorqv ninh mbuo nyei m nqorngv dapv jienv longh fungx mingh yitv le en
 ye hu wuov
douc fienx mienh daaih mbuox ye hu
ninh mbuo dorh hungh dorn nyei m nqorngv taux aqv
 ye hu paaiv ninh mbuo
zorqv daaih zoux i ndui
 ndui jienv zingh gaengh ndaangc taux njang ndorm
lungh ndorm ye hu cuotv mingh souv jienv zuangx baeqc fingx nyei nza hmien gorngv
meih mbuo se maiv dorngc haaix nyungc
 se yie ganh daav za eix ngaengc yie nyei ziouv yaac daix ninh
 mv baac naaiv deix mienh haaix dauh daix
oix zuqc hiuv
 ziouv  ziangv jienv aa hapc nyei douh zong gorngv nyei joux joux waac
 ziouv  maiv bungx ndortv yietc joux
 ziouv ei jienv ninh longc ninh nyei bou
 e li yaa
 gorngv nyei waac zoux ziangx
ye hu daix nzengc aa hapc nyei douh zong yiem yitv le en zengc njiec wuov deix yietc zungv
 liemh ninh nyei zoux hlo nyei mienh
 ninh zuoqc jiex nyei loz gaeng doic
 caux ninh nyei sai mienh
 maiv liouh yietc dauh cuotv singx maengc
ye hu cuotv jauv mingh saa maa lie
 taux mbetc eketc
ninh buangh zuqc deix yu ndaa nyei hungh
 aa hatc yaa
 nyei cien ceqv ziouc naaic ninh mbuo
meih mbuo haaix dauh
 ninh mbuo gorngv
yie mbuo se aa hatc yaa nyei cien ceqv
 yie mbuo oix mingh mangc hungh diex nyei dorn jueiv caux hungh gux nyei dorn
ye hu paaiv mienh
liemh nangh zorqv ninh mbuo maah
 gan ye hu nyei mienh ziouc liemh nangh zorqv ninh mbuo yaac yiem mbetc eketc nyei wuom kuotv hlen daix ninh mbuo
 yietc zungv maaih feix ziepc nyeic dauh
 maiv liouh yietc dauh cuotv singx maengc
ye hu yiem naaic cuotv mingh buangh zuqc lekaapv nyei dorn
 ye ho naa ndapc
 wuov zanc ye ho naa ndapc daaih zipv ninh
 ye hu gorngv liuz wuic buangh waac
 nqa haav aengx caux ninh gorngv
meih zoux hnyouv zingx bun yie hnangv yie zoux hnyouv zingx bun meih fai
 ye ho naa ndapc dau
zeiz nyei
ye hu gorngv
se gorngv zeiz nyei
 meih sung meih nyei buoz bun yie
 ye ho naa ndapc ziouc sung buoz
 ye hu ziouc ken ninh faaux ninh nyei maaz cie
 ye hu gorngv
caux yie mingh maah
 mangc yie weic ziouv  ndongc haaix jorm hnyouv
 ninh ziouc caux ye hu juangc cie mingh
mingh taux saa maa lie
 ye hu daix yiem saa maa lie
 aa hapc nyei yietc zungv zengc njiec nyei mienh
 ye hu mietc nzengc ninh mbuo hnangv ziouv  longc e li yaa gorngv nyei waac
ye hu heuc zuangx baeqc fingx gapv zunv
 gorngv mbuox ninh mbuo
aa hapc zaangc mbaa an zienh se deix baav hnangv
 mv baac ye hu oix zaangc ninh camv nyei
ih zanc oix zuqc heuc mbaa an nyei douc waac mienh yietc zungv caux zaangc mbaa an nyei zuangx mienh caux zuangx sai mienh daaih zunv yie naaiv
 maiv dungx bun caa yietc dauh weic zuqc yie oix zoux hlo nyei ziec bun mbaa an
 haaix dauh maiv daaih
 wuov dauh zungv maiv haih duqv maengc ziangh
 mv baac ye hu daav guv guaix nyei za eix weic daix zaangc mbaa an zienh nyei mienh
ye hu gorngv
oix zuqc zunh mbuox mienh gapv zunv daaih weic zaangc mbaa an zienh
 ninh mbuo ziouc zunh mbuox mienh
ninh bun waac mingh gormx i saa laa en deic bung
 da faanh zaangc mbaa an nyei zuangx mienh daaih zunv
 maiv maaih yietc dauh maiv daaih
 ninh mbuo mbengx jienv bieqc mbaa an nyei miuc biauv
 yiem nza hmien maengx taux nqa haav maengx
 mienh buangv nzengc
ye hu heuc goux lui nyei mienh
zorqv lui cuotv daaih bun yietc zungv zaangc mbaa an zienh nyei mienh zuqv jienv
 ninh ziouc dorh lui cuotv daaih bun ninh mbuo zuqv
nqa haav ye hu caux lekaapv nyei dorn
 ye ho naa ndapc
 bieqc mbaa an nyei miuc biauv mbuox zaangc mbaa an nyei mienh
longx longx nyei dimv mangc gaax
 yiem meih mbuo mbu ndongx maiv dungx bun maaih ziouv  nyei haaix dauh bou
 kungx maaih zaangc mbaa an nyei mienh hnangv
ninh mbuo bieqc mingh ziouc fongc horc ziec yaac buov ziec
 ye hu jaa ndaangc paaiv ziangx betv ziepc dauh mienh yiem miuc biauv ga nyiec maengx yaac hatc ninh mbuo
yie zorqv naaiv deix mienh jiu bun yiem meih mbuo nyei buoz ndiev
 haaix dauh bun dauh naaiv deix mienh biaux
 oix zuqc longc ninh nyei maengc div
ye hu ziec liuz cuotv daaih mbuox zuov ga nyiec nyei baeng
bieqc mingh daix ninh mbuo maah
 longc nzuqc ndaauv daix ninh mbuo liuz
 zuov miuc biauv nyei baeng caux baeng bieiv zorqv ninh mbuo nyei sei zoi cuotv ga nyiec yaac bieqc mbaa an miuc biauv gu nyuoz wuov qongx
zorqv yiem mbaa an miuc biauv gu nyuoz nyei la bieiv dongc dorh cuotv buov guangc
ninh mbuo baaic waaic mbaa an nyei la bieiv dongc caux mbaa an nyei miuc biauv
 yaac zoux benx jaiv buoz dorngx taux ih jaax hnoi
hnangv naaic
 ye hu yiem i saa laa en deic bung mietc nzengc zaangc mbaa an nyei jauv
mv baac ye hu maiv guangc ne mbatc nyei dorn
 ye lo mbo am
 bun i saa laa en mienh baamz nyei zuiz
 se yiem mbetc en caux ndaan zaangc wuov deix jiem ngongh dorn
ziouv  gorngv mbuox ye hu
weic zuqc meih zoux longx
 ziux yie mangc zoux horpc yie nyei hnyouv
 yaac ei jienv yie nyei hnyouv zoux bun aa hapc nyei douh zong
 yie ziouc bun meih nyei fun faqv nzipc jienv zoux hungh zueiz i saa laa en nyei weic taux da feix doic
mv baac ye hu maiv faix fim longc nzengc hnyouv gan longx ziouv
  i saa laa en mienh nyei tin hungh nyei leiz latc
 ninh maiv guangc ye lo mbo am nyei zuiz
 dongh ninh zoux bun i saa laa en mienh baamz nyei zuiz
yiem wuov deix hnoi nyieqc
 ziouv  zoux bun i saa laa en deic bung hepc jienv njiec
 haa saa en mborqv hingh gormx i saa laa en deic bung
se yiem jor ndaen dong bung maengx
 gi le aatc nyei yietc zungv deic
 se gaatc mienh
 lu mben mienh caux maa natv se mienh nyei deic
 yiem aannon horngz nyei aa lo e zingh
 se gi le aatc caux mbaasaan deic
ye hu zoux liuz zengc njiec nyei sic
 da faanh ninh zoux nyei yietc zungv
 caux ninh nyei qaqv zoux cuotv nyei sic
 fiev jienv i saa laa en hungh nyei hungh douh daan
ye hu ziouc guei seix mi aqv
 yaac zangx jienv saa maa lie
 ninh nyei dorn
 ye ho aa haatc
 yaac nzipc jienv ninh zoux hungh
ye hu yiem saa maa lie gunv i saa laa en nyic ziepc betv hnyangx
