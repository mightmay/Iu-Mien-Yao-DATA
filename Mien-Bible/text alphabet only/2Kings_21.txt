maa natv se faaux weic zoux hungh wuov zanc
 ninh duqv ziepc nyeic hnyangx
 ninh yiem ye lu saa lem gunv hmz ziepc hmz hnyangx
 ninh nyei maa nyei mbuox heuc hepv si mbaa
ziux ziouv  mangc ninh zoux waaic sic
 ninh ei jienv ziouv  zunc cuotv i saa laa en mienh nyei wuov ndaangc maengx wuov deix fingx fingx mienh zoux gamh nziev haic nyei sic
ninh aengx ceix jiez dongh ninh nyei die
 he se ki yaa
 baaic waaic wuov deix yiem hlang zaangc zienh nyei dorngx
 ninh aengx weic mbaa an zienh ceix ziec dorngh
 yaac zoux aa se laa zienh nyeiz nyei fangx
 hnangv i saa laa en nyei hungh
 aa hapc
 nor
 ninh baaix yaac zaangc lungh zaangc nyei nyungc nyungc
ninh yiem zaangc ziouv  nyei biauv ceix ziec dorngh
 se yiem ziouv  gorngv
yie oix liepc yie nyei mengh yiem ye lu saa lem
 wuov norm dorngx
ninh yiem zaangc ziouv  nyei biauv i norm laatc gu nyuoz nyei dorngx weic lungh zaangc nyei nyungc nyungc ceix ziec dorngh
ninh zorqv ninh ganh nyei dorn buov ziec
 yaac zoux faatv
 mangc maengc
 gaanv hei
 mbouv guaax
 ziux ziouv  mangc ninh zoux waaic sic camv haic
 cuoqv ziouv  qiex jiez haic
ninh zorqv ninh zuqc daaih wuov norm aa se laa zienh nyeiz nyei fangx an jienv zaangc ziouv nyei biauv gu nyuoz
 se naaiv norm biauv ziouv  gorngv mbuox ndaawitv caux ninh nyei dorn
 saa lo morn
se naaiv norm biauv caux ye lu saa lem zingh yie yiem fingx fingx i saa laa en mienh mbu ndongx ginv cuotv daaih liepc yie ganh nyei mengh weic yietc liuz
se gorngv i saa laa en mienh faix fim ei jienv yie hatc nyei yietc zungv waac zoux yaac ei jienv yie nyei bou
 mose
 jiu bun ninh mbuo nyei yietc zungv leiz latc
 yie zungv maiv bun ninh mbuo zuqc zunc cuotv
mv baac ninh mbuo maiv muangx
 maa natv se baeng ninh mbuo zoux waaic sic gauh camv ziouv  yiem i saa laa en mienh nyei wuov ndaangc maengx mietc wuov deix fingx fingx mienh
ziouv  longc ninh nyei bou
 douc waac mienh
 gorngv
yu ndaa nyei hungh
 maa natv se
 zoux naaiv deix gamh nziev haic
 youx haic nyei sic
 ninh zoux gauh waaic yiem ndaangc ninh wuov deix aa mo lai mienh
 ninh longc ninh nyei miuc fangx bun yu ndaa mienh baamz zuiz camv haic
weic naaiv
 ziouv
  i saa laa en mienh nyei tin hungh
 gorngv
  yie oix bun ye lu saa lem caux yu ndaa zuqc domh zeqc naanc
 haaix dauh haiz naaiv deix sic
 m normh ziouc nqingx nzengc wuov
yie oix dingc ye lu saa lem nyei zuiz hnangv yie dingc saa maa lie nyei zuiz nor
 yaac hnangv yie dingc aa hapc nyei zeiv fun nyei zuiz
 yie oix sortv ye lu saa lem hnangv mienh sortv yienv nor
 sortv liuz aengx nqopv jienv
yie oix guangc yie zengc njiec nyei mienh
 zorqv ninh mbuo jiu bun ninh mbuo nyei win wangv
 ninh mbuo ziouc zuqc win wangv luv ninh mbuo
 caangv ninh mbuo
weic zuqc ei yie mangc
 ninh mbuo zoux waaic sic yiem ninh mbuo nyei ong taaix cuotv i yipv taux ih hnoi
maiv daan mbuoqc naaiv
 maa natv se daix kuv mienh
 bun nziaamv liouc cuotv camv
 zungv buangv ye lu saa lem yiem naaiv bung mingh taux wuov bung
 cuotv liuz naaiv
 ninh bun yu ndaa mienh baamz zuiz
 ziux ziouv  mangc ninh mbuo ziouc zoux waaic sic
maa natv se gunv nyei ziangh hoc zoux liuz zengc njiec nyei sic
 caux ninh zoux nyei yietc zungv
 caux ninh baamz nyei zuiz
 fiev jienv yu ndaa hungh nyei hungh douh daan
maa natv se guei seix mi aqv
 yaac zangx jienv yiem ninh nyei hungh dinc nyei huingx
 se utc saa nyei huingx
 ninh nyei dorn
 aamon
 nzipc jienv ninh zoux hungh
aamon faaux weic zoux hungh wuov zanc
 ninh nyei hnyangx jeiv duqv nyic ziepc nyeic hnyangx
 ninh yiem ye lu saa lem gunv i hnyangx
 ninh nyei maa nyei mbuox heuc me sun le metv
 se yotv mbaa mienh
 haalutv
 nyei sieqv
ziux ziouv  mangc
 aamon zoux waaic sic hnangv ninh nyei die
 maa natv se
 zoux nor
ninh zuotc ninh nyei die nyei yietc zungv nyungc zeiv zoux
 ninh zaangc yaac baaix ninh nyei die zaangc nyei miuc fangx
ninh guangc ziouv
  ninh nyei nyei ong taaix nyei tin hungh
 maiv yangh ziouv  nyei jauv
aamon nyei jien daav za eix ngaengc ninh ziouc yiem hungh dinc gu nyuoz daix ninh
mv baac yu ndaa deic bung nyei baeqc fingx daix dongh daav za eix daix hungh diex wuov deix mienh
 ninh mbuo yaac liepc aamon nyei dorn
 yo si yaa
 div ninh zoux hungh
aamon gunv nyei ziangh hoc zoux liuz zengc njiec nyei sic fiev jienv yu ndaa hungh nyei hungh douh daan
ninh zangx jienv utc saa nyei huingx
 ninh ganh nyei zouv
 ninh nyei dorn
 yo si yaa
 nzipc jienv ninh zoux hungh
