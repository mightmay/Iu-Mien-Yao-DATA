yie nyei muoc
 yie nyei siang mbuangz aac
 yie bieqc yie nyei huingx
 yie siou yie nyei mu yorc caux yie nyei ndaang nyei ga naaiv
 yie nyanc yie nyei mueiz dorngh caux yie nyei mueiz pengx
 yie hopv liuz yie nyei a ngunc diuv caux ngongh nyorx aqv
 o a nziaauc doic aah
 gunv nyanc gunv hopv
 o meih mbuo yietc zungv hnamv jaax nyei mienh aac
 gunv hopv taux beuv
yie m njormh mi aqv
 mv baac yie nyei hnyouv ging jienv nyei
 muangx maah
 yie hnamv nyei mienh ngaengv gaengh
 yie nyei muoc
 yie hnamv nyei sieqv
 yie nyei norqc nqo
 yie nyei dunh yunh nyei mienh aah
 tov tengx yie koi gaengh weic zuqc yie nyei m nqorngv zuqc mbiungc suiv ndorn nzengc
 yie nyei mba biei zuqc lungh muonz zanc nyei mouc yiez pinx hnam
yie jaiv nqoi lui houx
 yie hnangv haaix nor aengx haih zuqv jienv
 yie nzaaux liuz zaux
 yie weic haaix diuc oix zuqc aengx bun
 yie nyei zaux laih hlopv
yie hnamv nyei mienh sung ninh nyei buoz bieqc gaengh sorn nyei kuotv
 yie nyei hnyouv haiz a hneiv haic
yie jiez sin daaih oix koi gaengh bun yie hnamv nyei mienh bieqc
 yie nyei buoz maaih mu yorc ndiepv njiec
 yie nyei buoz ndoqv maaih mu yorc wuom ndiepv jienv gaeng sorn
yie weic yie hnamv nyei mienh koi gaengh
 mv baac ninh mingh mi aqv
 ninh gorngv waac wuov zanc yie nyei hnyouv zungv gan ninh mingh
 yie lorz ninh
 mv baac lorz maiv buatc
 yie heuc ninh
 mv baac ninh maiv dau
zuov zingh nyei mienh youh jienv zingh mingh ninh mbuo buangh zuqc yie
 ninh mbuo mborqv yie
 bun yie zuqc mun
 zuov zingh laatc nyei mienh yaac caangv yie buix nyei lui ndaauv mi aqv
o ye lu saa lem nyei zuangx sieqv aah
 yie jaa waac meih mbuo
 se gorngv meih mbuo buatc yie hnamv nyei dorn
 tov mbuox ninh
 weic zuqc yie hnamv gau ninh
 benx baengc mi aqv
o yiem zuangx sieqv mbu ndongx gauh nzueic jiex nyei sieqv aac
 meih hnamv wuov dauh maaih haaix nyungc gauh longx ganh dauh
 meih hnamv wuov dauh maaih haaix nyungc gauh longx ganh dauh meih cingx daaih hnangv naaiv nor jaa waac yie mbuo
yie hnamv wuov dauh nzueic baetv baetv
 ziangh duqv henv
 beiv yietc waanc dauh ninh gauh longx jiex
ninh nyei m nqorngv hnangv zien jiex nyei jiem
 ninh nyei mba biei nyuotv nyuotv
 jieqv nyei
 hnangv norqc aa
ninh nyei m zing hnangv yiem wuom hlen nyei baeqc gopv
 hnangv longc ngongh nyorx nzaaux yaac puix duqv horpc
ninh nyei kamx bui hnangv hun zuangx ndaang nyei miev buangv
 ninh nyei nzuih meix hnangv baeqc horqc biangh ndiepv mu yorc wuom
ninh nyei buoz hnangv jiem guaengv
 dangh jienv jaaix nyei
 nzueic nyei ga naaiv
 ninh nyei sin hnangv diu daaih nyei zaangz nyaah
 zorng jienv mbanv mbuov
 nzang nyei la bieiv jaaix
ninh nyei zaux hnangv la bieiv mau nyei ndiouh
 don jienv jiem taapv gu nguaaic
 ninh nyei fangx zeiv hnangv le mbaa norn mbong
 hnangv gauh longx jiex nyei si ndaa zongh ndiangx
ninh nyei waac za gengh gaam haic
 ziangh dauh mienh maaih yuoqc fei fangx
 o ye lu saa lem nyei zuangx sieqv aah
 naaiv se yie hnamv nyei mienh
 naaiv se yie nyei doic
