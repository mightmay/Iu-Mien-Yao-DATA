aa hi to fen aengx gorngv mbuox apc saa lom
tov bun yie ginv yietc waanc i cin dauh baeng
 ih muonz yie ziouc mingh zunc ndaawitv
ninh kuonx yaac kouv nyei ziangh hoc yie ziouc zunc zaaic
 haeqv ninh gamh nziex
 gan ninh wuov deix zuangx mienh ziouc biaux nzengc
 yie ziouc daix hungh diex ganh hnangv
aengx dorh baeqc fingx nzuonx daaih guei meih hnangv siang mbuangz nzuonx daaih lorz siang laangh nor
 se gorngv meih lorz wuov dauh mienh zuqc daic
 meih ziouc duqv yietc zungv baeqc fingx nzuonx
 zengc njiec nyei mienh ziouc baengh orn nyei yiem
naaiv nyungc za eix horpc apc saa lom caux i saa laa en nyei zuangx mienh gox nyei hnyouv
mv baac apc saa lom gorngv
mingh heuc aanki mienh
 husai
 daaih
 bun mbuo muangx gaax ninh hnangv haaix nor gorngv
husai daaih lorz apc saa lom wuov zanc
 apc saa lom mbuox ninh
aa hi to fen hnangv naaiv nor gorngv
 yie mbuo ei ninh nyei za eix zoux horpc fai maiv horpc
 maiv horpc nor
 meih gorngv maah
husai gorngv mbuox apc saa lom
naaiv nzunc aa hi to fen daav za eix maiv yaauc
husai aengx gorngv
meih hiuv duqv meih nyei die caux ninh nyei mienh se mborqv jaax henv nyei mienh
 ih zanc ninh mbuo qiex jiez hnangv yiem lomc huaang nyei jiepv nyeiz
 ninh nyei dorn zuqc caangv mingh nor
 maiv daan mbuoqc naaiv
 meih nyei die se yietc dauh mborqv jaax henv nyei mienh
 lungh muonz zanc ninh maiv caux ninh nyei baeng guanh bueix
daaix ih zanc ninh zungv bingx jienv yietc norm kuotv fai ganh norm dorngx
 nziex ninh nyei baeng haih mborqv meih nyei baeng ndaangc
 muangx haiz nyei mienh ziouc gorngv
  gan apc saa lom wuov deix baeng zuqc daix daic mi aqv
maiv gunv maaih mienh daamv hlo
 se maaih hnyouv hnangv sienh nyei hnyouv nor
 ninh mbuo zungv gamh nziex gau
 mba nziu yuqc nzengc
 weic zuqc i saa laa en nyei zuangx mienh hiuv duqv meih nyei die se mborqv jaax henv nyei mienh
 gan ninh wuov deix yaac zoux mborqv jaax henv nyei baeng
ziux yie nyei za eix
 meih oix zuqc heuc i saa laa en nyei zuangx mienh
 yiem ndaan taux mbe e qe mbaa ndongc koiv hlen nyei saa ziou camv
 daaih zunv meih naaiv
 meih ganh oix zuqc dorh ninh mbuo mingh mborqv jaax
hnangv naaic
 yie mbuo yiem haaix ndau buangh zuqc ninh
 yie mbuo ziouc njiec hnangv mbiungc suiv njiec ndau
 liemh ninh caux gan ninh nyei mienh ziouc maiv liouh yietc dauh aqv
se gorngv ninh tuix bieqc norm zingh gu nyuoz
 i saa laa en nyei zuangx mienh ziouc dorh hlaang mingh tor wuov norm zingh njiec horngz
 taux liemh yietc norm la bieiv dorn maiv buatc yiem wuov
apc saa lom caux i saa laa en nyei zuangx mienh gorngv
aanki mienh
 husai
 nyei za eix se gauh longx aa hi to fen nyei
 weic zuqc ziouv  dingc bun aa hi to fen longx nyei za eix ndortv weic bun apc saa lom zuqc ciouv nyei zeqc naanc
husai gorngv mbuox saax ndokc sai mienh caux aa mbi yaa taa sai mienh
aa hi to fen caangh laangh mbuox apc saa lom caux i saa laa en nyei mienh gox nyei waac se hnangv naaiv hnangv wuov
 yie ganh gorngv nyei za eix se hnangv naaiv hnangv wuov
ih zanc gaanv paaiv mienh mingh mbuox ndaawitv  ih muonz maiv dungx hitv bieqc deic bung huaang nyei jauv bouc
 ndongc haaix zungv oix zuqc jiex jor ndaen ndaaih
 nziex hungh diex caux gan ninh nyei yietc zungv mienh zuqc naqv nzengc
wuov zanc yo naa taan caux aa hi maa atc yiem en logen zuov
 maaih dauh m sieqv bou aah loc dorh waac mingh mbuox ninh mbuo
 ninh mbuo ziouc mingh mbuox ndaawitv hungh
 weic zuqc ninh mbuo gamh nziex maiv bun mienh buatc ninh mbuo bieqc zingh
mv baac maaih dauh mienh lunx mienh buatc ninh mbuo ziouc mingh mbuox apc saa lom
 ninh mbuo i dauh ziouc gaanv jienv biaux taux mbaa hu lim
 yietc dauh mienh nyei biauv
 wuov dauh mienh nyei laatc gu nyuoz maaih norm wuom kuotv
 ninh mbuo ziouc bieqc gu nyuoz mingh
wuov dauh mienh nyei auv lorz kuaaiv ga naaiv gomv jienv kuotv nzuih aengx zorqv cuqv pui jienv gu nguaaic
 yaac maiv maaih haaix dauh hiuv
apc saa lom nyei jien daaih taux wuov dauh m sieqv dorn nyei biauv naaic
aa hi maa atc caux yo naa taan yiem haaix
 wuov dauh m sieqv dorn dau
ninh mbuo jiex wuov ngaanc ziqc ndaaih
 wuov deix mienh lorz mv baac lorz maiv buatc haaix dauh
 ninh mbuo ziouc nzuonx ye lu saa lem zingh mi aqv
apc saa lom nyei jien nzuonx mingh
 aa hi maa atc caux yo naa taan yiem wuom kuotv cuotv daaih mingh mbuox ndaawitv
 ninh mbuo gorngv
siepv siepv nyei jiez sin daaih gaanv jienv jiex wuov ngaanc ziqc ndaaih weic zuqc aa hi to fen hnangv naaiv hnangv wuov caangh laangh hoic meih
ndaawitv caux gan ninh nyei zuangx mienh ziouc jiex wuov ngaanc ziqc jor ndaen ndaaih
 taux lungh njang yietc zungv jiex nzengc
 maiv zengc yietc dauh
aa hi to fen buatc mienh maiv ei ninh nyei za eix
 ninh ziouc zorqv geh orn buic jienv lorh
 geh jienv nzuonx ninh nyei biauv yiem ganh nyei buonv mungv
 ninh liuc leiz nyungc nyungc sung ziouc ndiux jaang daic mi aqv
 mienh dorh ninh mingh zangx ninh nyei die nyei zouv
ndaawitv mingh taux maa haa naa im
 apc saa lom caux gan ninh nyei zuangx mienh yaac jiex wuov ngaanc ziqc jor ndaen ndaaih
apc saa lom liepc aa maa saax zoux domh baeng bieiv div yo aapc
 aa maa saax se i saa maa en mienh
 mbuox heuc itc taa laa
 nyei dorn
 itc taa laa
 longc yo aapc nyei maa
 se lu yaa
 nyei nziez
 se naa haatc nyei sieqv
 aa mbi gaa yin
apc saa lom caux i saa laa en mienh liepc ciangv yiem gi le aatc deic
ndaawitv taux maa haa naa im nyei ziangh hoc
 maaih ammon fingx
 lapv mbaa mienh
 naa haatc nyei dorn
 so mbi
 caux lo nde mbaa mienh
 am mi en
 nyei dorn
 maa ki le
 caux gi le aatc deic nyei lo ge lim mungv nyei mienh
 mbaa sin lai
dorh jienv suangx dimc
 bunh
 longc nie zoux daaih nyei jaa dorngx
 mbiauh witv caux mbiauh mbaali
 caux mbuonv
 caauv daaih nyei mbiauh
 dopc
 dopc siqv
mueiz dorngh
 nyorx hmei
 ba gi yungh caux yiem ninh mbuo nyei saeng kuv guanh zoux daaih nyei nyorx hmei ngaengc bun ndaawitv caux gan ninh daaih nyei mienh nyanc
 weic zuqc ninh mbuo gorngv
naaiv deix mienh yiem deic bung huaang hnyouv yaac sie
 jaang yaac nqaatv
 ninh mbuo kouv haic aqv
