zuangx baeqc fingx daaih gapv zunv hnangv benx yietc laanh mienh nor
 yiem ye lu saa lem
 wuom gaengh ndaangc nyei ciangv
 ninh mbuo heuc e saa laa sou biuv dorh dongh tin hungh longc mose jiu bun i saa laa en mienh nyei leiz latc sou daaih
taux cietv hlaax saeng yietv wuov hnoi
 e saa laa sai mienh ziouc dorh leiz latc sou daaih yiem gapv zunv nyei zuangx mienh nyei nza hmien
 maaih m jangc m sieqv caux yietc zungv haih muangx duqv bieqc hnyouv nyei baeqc fingx
ninh huin mingh wuom gaengh nyei ciangv wuov bung
 dorng jienv m jangc m sieqv caux yietc zungv haih muangx duqv mengh baeqc nyei mienh
 doqc leiz latc sou
 yiem lungh ndorm nziouv doqc taux lungh aanx
 zuangx mienh baeng m normh muangx longx
e saa laa sou biuv souv jienv mienh weic naaiv kang sic zoux daaih nyei ndiangx paangh
 yiem ninh nyei mbiaauc maengx maaih matv ti ti yaa
 semaa
 aa naa yaa
 u li aa
 hin ki yaa
 caux maa aa se aa
 ninh nyei zaaix maengx maaih be ndaa yaa
 mi saa en
 man ki yaa
 haasum
 hatv mbatc ndaa naa
 se kaa li yaa
 caux me sun laam
e saa laa ziouc koi sou
 zuangx mienh mangc duqv buatc ninh weic zuqc ninh yiem gauh hlang
 koi sou wuov zanc
 zuangx mienh souv jiez sin daaih
e saa laa ceng ziouv
  hlo haic nyei tin hungh
 zuangx mienh ziouc cau buoz dau
aamen
 aamen
 aengx gueic njiec
 hmien puoqv taux ndau
 baaix ziouv
zuangx mienh corc yiem wuov norm dorngx
 lewi mienh
 ye su aa
 mbaani
 se le bi yaa
 yaamin
 akc kupc
 sapv mbe tai
 ho ndi yaa
 maa aa se aa
 ke li taa
 aa saa li yaa
 yo saa mbaatc
 haanan caux be lai yaa porv mengh leiz latc
ninh mbuo doqc tin hungh nyei leiz latc sou benx yietc douc yietc douc nyei
 yaac porv mengh daaih tengx zuangx mienh bieqc hnyouv
saengv ziouv
 ne haa mi
 caux zoux sai yaac zoux sou biuv naaiv dauh e saa laa
 aengx caux njaaux leiz latc nyei lewi mienh gorngv mbuox zuangx mienh
ih hnoi se cing nzengc hnoi weic fungx bun ziouv
  meih mbuo nyei tin hungh
 maiv dungx nzauh yaac maiv dungx nyiemv
 ninh hnangv naaiv gorngv weic zuqc muangx leiz latc wuov zanc zuangx mienh nyiemv
ne haa mi gorngv
gunv nzuonx aqv
 nzuonx mingh nyanc kuv nyei lai hnaangx yaac hopv gaam nyei a ngunc diuv
 aengx fungx deix mingh bun maiv maaih nyei mienh
 naaiv norm hnoi se cing nzengc hnoi weic fungx bun mbuo nyei ziouv
 maiv dungx nzauh
 weic zuqc ziouv  ceix bun nyei njien youh benx meih mbuo nyei qaqv
lewi mienh heuc zuangx mienh sekv
 ninh mbuo gorngv
sekv deix maah
 ih hnoi se cing nzengc hnoi
 maiv dungx nzauh
 maiv dungx nyiemv
zuangx mienh ziouc nzuonx biauv njien youh nyei nyanc
 njien youh nyei hopv
 gengh
 orn lorqc haic
 aengx fungx deix nyanc hopv mingh bun mienh nyanc
 weic zuqc ninh mbuo bieqc hnyouv zunh bun ninh mbuo muangx wuov deix waac mi aqv
cietv hlaax saeng nyeic
 fingx fingx nyei bieiv zeiv caux zuangx sai mienh caux lewi mienh daaih gapv zunv yiem e saa laa sou biuv wuov
 oix hoqc leiz latc sou nyei waac
ninh mbuo buatc leiz latc sou fiev jienv ziouv  longc mose hatc nyei waac gorngv
 cietv hlaax i saa laa en mienh oix zuqc mbiorv liuh daaih yiem jiex zipv
yaac oix zuqc mingh zunh mbuox ye lu saa lem caux norm norm zingh nyei mienh
oix zuqc faaux mbong aiv dorngx gaeqv zongh nquaah
 ga lanv nquaah
 faan ziqc liouh ndiangx nquaah
 daau normh
 caux nyungc nyungc maaih normh camv nyei ndiangx nquaah daaih mbiorv liuh hnangv fiev jienv sou wuov nor
baeqc fingx ziouc cuotv mingh gaeqv ndiangx nquaah daaih mbiorv liuh
 maaih deix mbiorv liuh yiem biauv ngorh gu nguaaic
 fai ganh nyei biauv hlen laatc gu nyuoz
 fai zaangc tin hungh nyei biauv hlen laatc gu nyuoz
 fai wuom gaengh ndaangc nyei ciangv fai e faa im gaengh ndaangc nyei ciangv
zuqc guaatv mingh nzuonx daaih nyei zuangx mienh yietc zungv ziouc mbiorv liuh daaih yiem jienv
 zuangx mienh gengh
 njien youh orn lorqc haic
 yiem nun nyei dorn
 yo su waa
 nyei ziangh hoc taux ih hnoi
 i saa laa en mienh maiv hnangv naaiv zoux aqv
yiem zipv nyei daauh hnoi taux nqa haav laai nyei hnoi
 e saa laa hnoi hnoi doqc tin hungh nyei leiz latc sou bun baeqc fingx muangx
 ninh mbuo jiex zipv siec hnoi liuz
 taux da betv hnoi zuangx mienh ei jienv leiz gapv zunv zoux leiz baaix
