ziouv  gorngv
mangc maah
 naaiv se yie nyei bou
 yie baav jienv ninh
 yie ginv ninh daaih yaac a hneiv ninh
 yie zorqv yie nyei singx lingh ceix bun ninh
 ninh oix bun maanc guoqv duqv baengh fim nyei leiz
ninh maiv nauc fai heuc qiex mbui
 ninh maiv yiem hei horngc gorngv waac hlo
luoqc diqc guaengv dopv mingh ninh maiv aauv ndutv
 dang cov ganx nyei sioux ninh yaac maiv biomv daic
 ninh oix ziepc zuoqv nyei bun baengh fim nyei jauv cuotv
ninh maiv suei
 hnyouv yaac maiv namx
 taux ninh liepc baengh fim nyei leiz yiem lungh ndiev
 koiv nzou nyei mienh yaac zuov jienv ninh nyei leiz latc
tin hungh zeix lungh aengx corng jienv
 ninh zorqv ndau caux yietc zungv yiem ndau cuotv nyei ga naaiv taan nqoi
 yaac bun yiem ndau beih nyei zuangx mienh maaih qiex tauv
 bun yangh lungh ndiev nyei mienh maaih maengc ziangh
   ziouv tin hungh hnangv naaiv gorngv
 ziouv
 longc zoux horpc nyei jauv heuc meih daaih
 yie oix nanv jienv meih nyei buoz
 goux jienv meih
 yie oix longc meih caux zuangx mienh liepc jiez ngaengc waac
 yaac bun meih zoux maanc guoqv mienh nyei njang
weic bun m zing maengh nyei mienh haih mangc duqv buatc
 weic dorh zuqc wuonx loh wuov deix cuotv daaih
 yaac bungx zueiz jienv loh hmuangx nyei mienh cuotv
yie se ziouv
 naaiv se yie nyei mbuox
 yie nyei njang laangc yie maiv zorqv bun ganh dauh
 yaac maiv bun longc ceng yie nyei waac ceng diu daaih nyei miuc fangx
mangc maah
 zinh ndaangc nyei sic jiex mi aqv
 ih zanc yie gorngv siang sic
 naaiv deix sic maiv gaengh cuotv yie ziouc jaa ndaangc gorngv mbuox meih mbuo
oix zuqc baaux diuh siang nzung ceng ziouv
  jomc lungh ndiev oix zuqc ceng ninh
 mingh koiv nyei mienh caux yietc zungv yiem koiv nyei ga naaiv
 koiv nzou caux yiem koiv nzou nyei mienh oix zuqc ceng ninh
deic bung huaang caux yiem naaic gu nyuoz nyei zingh
 liemh ke ndaa mienh dingh zepv nyei dorngx oix zuqc cuotv qiex
 se e laa mienh oix zuqc njien youh nyei baaux nzung
 yiem mbong ningv gu nguaaic heuc
ninh mbuo oix zuqc taaih ziouv
  yaac yiem wuov koiv nzou ceng ninh
ziouv hnangv dauh mienh henv mienh oix cuotv mingh yaac hnangv dauh mborqv jaax henv nyei mienh
 ninh oix zungx qaqv
 jorm hnyouv
 ninh nauc
 qaqv heuc mborqv jaax nyei qiex mbui
 ninh zungv hingh jiex ninh nyei win wangv
yie nyienz jienv nzuih lauh aqv
 yie sekv nzieqc
 maiv ko lo
 mv baac ih zanc hnangv m sieqv dorn oix ndutv sin
 yie heuc jienv
 tauv qiex kuonx njunh njunh nyei
yie oix bun domh mbong fiuv mbong benx ndau huaang
 bun ninh mbuo nyei yietc zungv miev nqaai
 yie oix bun ndaaih tiuv benx ndaaih nzou
 yaac bun wuom domh nqaai mingh
yie oix dorh m zing maengh mienh yangh ninh mbuo zieqv maiv duqv nyei jauv
 oix dorh ninh mbuo yangh ninh mbuo maiv hiuv duqv nyei jauv louc
 yie oix yiem ninh mbuo nyei wuov ndaangc maengx bun hmuangx tiuv benx njang
 oix bun maiv yuonh nyei jauv yuonh nyei
 naaiv deix sic se yie oix zoux nyei
 yie zungv maiv guangc
mv baac kaux diu daaih nyei miuc fangx
 aengx gorngv mbuox dox daaih nyei miuc fangx
  meih mbuo zoux yie mbuo nyei zienh  wuov deix
 naaiv nyungc mienh oix zuqc tuix nzuonx nqa haav yaac zuqc nyaiv taux daauh
meih mbuo m normh ndung nyei mienh aah
 muangx maah
 meih mbuo m zing maengh nyei mienh aah
 mangc maah
haaix dauh m zing maengh
 se yie nyei bou
 fai haaix dauh m normh ndung hnangv yie paaiv mingh nyei douc fienx mienh
 haaix dauh m zing maengh hnangv caux yie horpc hnyouv wuov dauh
 fai haaix dauh m zing maengh hnangv ziouv nyei bou
i saa laa en mienh aah
 meih mbuo buatc ziex nyungc
 mv baac hnangv maiv buatc nor
 meih mbuo nyei m normh haih muangx duqv haiz
 mv baac meih mbuo maiv haiz haaix nyungc
ziouv weic ganh zoux horpc nyei jauv a hneiv bun ninh nyei leiz latc weih hlo yaac njang laangc
mv baac naaiv deix baeqc fingx zuqc caangv
 zuqc luv
 ninh mbuo yietc zungv zuqc wuonx jienv ndau kuotv
 fai zuqc zorqv daaih wuonx jienv loh
 ninh mbuo benx caangv daaih nyei ga naaiv yaac maiv maaih haaix dauh njoux ninh mbuo
 yaac maiv maaih mienh gorngv
oix zuqc fungx nzuonx
yiem meih mbuo mbu ndongx maaih haaix dauh oix muangx naaiv deix waac
 nqa haav hingv maaih haaix dauh oix longc hnyouv muangx
haaix dauh jiu yaakopv benx zuqc caangv nyei ga naaiv
 yaac zorqv i saa laa en bun luv nyei mienh luv
 se ziouv
 dongh yie mbuo baamz zuiz wuov dauh maiv zeiz
 weic zuqc ninh mbuo maiv laengz yangh ninh nyei jauv
 ninh mbuo yaac maiv gan ninh nyei leiz latc
weic naaiv ninh nouz haic
 ga qiex baetv cuotv
 bun ninh mbuo zuqc mborqv domh jaax ciouv nyei sic
 maaih douz weih gormx ninh mbuo
 mv baac ninh mbuo maiv mengh baeqc
 douz buov jienv ninh mbuo
 mv baac ninh mbuo hnangv maiv hiuv nor
