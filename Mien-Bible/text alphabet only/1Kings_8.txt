saa lo morn hungh heuc i saa laa en mienh nyei mienh gox caux fingx fingx nyei bieiv zeiv caux i saa laa en mienh nyei bungh buonc bieiv zeiv daaih taux ye lu saa lem zingh
 gapv zunv yiem ninh nyei nza hmien
 weic dorh ziouv  nyei laengz ngaengc waac faang yiem ndaawitv nyei zingh
 si on
 faaux daaih
cietv hlaax
 se e taa nim hlaax
 doix mbiorv liuh zipv nyei ziangh hoc
 i saa laa en nyei zuangx mienh gapv zunv yiem saa lo morn hungh nyei nza hmien
i saa laa en mienh nyei zuangx mienh gox daaih taux
 sai mienh ziouc bouh laengz ngaengc waac faang
ninh mbuo dorh ziouv  nyei laengz ngaengc waac faang caux wuic buangh nyei ndopv liuh caux yietc zungv jaa dorngx
 sai mienh caux lewi mienh gaeng faaux
saa lo morn hungh caux yiem ninh nyei nza hmien gapv zunv nyei i saa laa en mienh yietc zungv yiem laengz ngaengc waac faang nza hmien fongc horc ba gi yungh caux ngongh weic zoux ziec nyei ga naaiv camv
 haic
 zungv funx maiv cing
 saauv maiv hingh
sai mienh ziouc dorh ziouv  nyei laengz ngaengc waac faang bieqc zaangc tin hungh nyei biauv an faang nyei dorngx
 singx dinc gu nyuoz jiex wuov qongx
 se gauh cing nzengc jiex wuov qongx
 yaac an jienv ke lu mbim nyei ndaatv ga ndiev maengx
ke lu mbim yang ndaatv laengz ngaengc waac faang nyei dorngx gu nguaaic yaac nzie jienv laengz ngaengc waac faang caux gaeng faang nyei ndiangx
gaeng faang nyei ndiangx ndaauv nyei
 yiem singx dinc gu nyuoz jiex wuov qongx nyei nza hmien maengx
 se yiem cing nzengc dorngx wuov qongx
 zungv mangc duqv buatc naaiv deix ndiangx
 mv baac yiem cing nzengc dorngx ga nyiec maengx mangc maiv buatc aqv
 naaiv deix ndiangx corc yiem naaic taux ih jaax hnoi
laengz ngaengc waac faang kungx maaih dongh mose yiem holepv mbong an wuov deix i kuaaiv la bieiv benv
 cuotv liuz naaic maiv maaih haaix nyungc
 naaiv deix i kuaaiv la bieiv benv se i saa laa en mienh cuotv i yipv deic bung
 nqa haav ziouv  caux ninh mbuo liepc nyei ngaengc waac
sai mienh yiem cing nzengc nyei dorngx cuotv daaih ziouc maaih mbuonx yiem buangv zaangc ziouv  nyei biauv
laaix mbuonx
 sai mienh maiv haih zoux gong fu sux
 weic zuqc ziouv  nyei njang laangc yiem buangv ziouv  nyei biauv
wuov zanc saa lo morn daux gaux gorngv
o ziouv  aac
 meih bun mba hnoi yiem wuov lungh
 mv baac ziouv  gorngv ziouv  oix yiem hmuangx haic nyei mbuonx gu nyuoz
yie weic meih ceix ziangx yietc norm nzueic haic nyei biauv
 se zoux norm dorngx weic bun meih yietc liuz yiem
i saa laa en nyei zuangx mienh corc gapv zunv souv jienv wuov
 saa lo morn hungh huin nzuonx daaih buang waac bun ninh mbuo
ninh gorngv
ceng ziouv
  i saa laa en mienh nyei tin hungh
 ninh ziux ninh ganh nyei nzuih caux yie nyei die
 ndaawitv
 laengz nyei waac longc ninh ganh nyei buoz zoux ziangx
 weic zuqc ninh gorngv
yiem yie dorh yie nyei baeqc fingx
 i saa laa en mienh
 cuotv i yipv daaih
 yie maiv ginv haaix fingx i saa laa en mienh nyei haaix norm zingh weic yie nyei mengh liepc norm biauv
 mv baac yie ginv ndaawitv daaih gunv yie nyei baeqc fingx
 i saa laa en mienh
yie nyei die
 ndaawitv
 jiez hnyouv oix weic ziouv
  i saa laa en mienh nyei tin hungh nyei mengh
 liepc norm biauv
mv baac ziouv  gorngv mbuox yie nyei die
 ndaawitv
  meih jiez hnyouv weic yie nyei mengh liepc norm biauv se longx haic aqv
 weic zuqc meih maaih naaiv nyungc za eix yiem meih nyei hnyouv
mv baac meih ganh maiv duqv ceix
 se meih nyei cien dorn oix weic yie nyei mengh ceix norm biauv
ih zanc ziouv  ei ninh laengz nyei waac zoux
 yie nzipc jienv yie nyei die
 ndaawitv
 zueiz jienv i saa laa en mienh nyei hungh weic
 hnangv ziouv  laengz nor
 yie yaac duqv weic ziouv
  i saa laa en mienh nyei mengh
 ceix ziangx biauv
yie liuc leiz ziangx dorngx an laengz ngaengc waac faang
 faang gu nyuoz maaih dongh ziouv  dorh mbuo nyei ong taaix cuotv i yipv deic bung wuov zanc ninh caux ninh mbuo laengz jiez nyei ngaengc waac
saa lo morn ziouc souv jienv ziouv nyei ziec dorngh nza hmien maengx
 dorng jienv yietc zuangx gapv zunv nyei i saa laa en mienh sung buoz hungx jienv lungh
ninh gorngv
o ziouv
  i saa laa en mienh nyei tin hungh aac
 yiem gu nguaaic lungh fai ga ndiev ndau maiv maaih tin hungh hnangv meih nor
 meih ei jienv meih laengz nyei ngaengc waac yaac bun cing meih ziepc zuoqv nyei hnamv meih nyei bou
 dongh longc nzengc hnyouv gan longx meih wuov deix
meih ei jienv meih caux meih nyei bou
 yie nyei die
 ndaawitv
 laengz nyei waac zoux
 meih ganh nyei nzuih laengz
 meih ganh nyei buoz ih hnoi yaac zoux ziangx aqv
ziouv
  i saa laa en mienh nyei tin hungh aac
 tov ih zanc ei jienv meih caux meih nyei bou
 yie nyei die
 ndaawitv
 laengz nyei waac zoux
 wuov zanc meih gorngv
  se gorngv meih nyei zeiv fun faix fim
 gan longx yie hnangv meih gan nor
 meih ziouc yietc liuz maaih zeiv fun zueiz i saa laa en mienh nyei hungh weic
o i saa laa en mienh nyei tin hungh aac
 tov meih ih zanc zoux ziangx ziux meih caux meih nyei bou
 yie nyei die
 ndaawitv
 laengz nyei waac
tin hungh za gengh oix yiem baamh gen fai
 lungh caux gauh hlang jiex nyei lungh
 meih yiem maiv njiec
 wuov nyungc
 yie ceix naaiv norm biauv meih gauh yiem maiv njiec aqv
o ziouv
  yie nyei tin hungh aac
 tov muangx meih nyei bou daux gaux jouh nyei waac
 tov muangx ih hnoi meih nyei bou yiem meih nyei nza hmien daux gaux tov naaiv deix waac
tov meih hnoi hnoi muonz muonz mangc jienv naaiv norm biauv
 se dongh meih gorngv naaiv norm dorngx
  yie oix liepc yie nyei mengh yiem naaiv norm dorngx
  meih ziouc muangx haiz meih nyei bou huin naaiv norm dorngx daux gaux nyei waac
meih nyei bou caux meih nyei baeqc fingx
 i saa laa en mienh
 huin naaiv norm dorngx daux gaux nyei ziangh hoc
 tov ziouv yiem wuov lungh
 meih yiem nyei dorngx
 muangx yie mbuo jouh nyei waac
 muangx haiz liuz yaac tov guangc yie mbuo nyei zuiz
se gorngv maaih dauh juangc laangz mienh zoux dorngc ganh dauh mienh
 ziouc zuqc mienh heuc ndouv zioux
 oix zuqc dorh ninh taux naaiv zaangc tin hungh nyei biauv
 bun ninh yiem meih nyei ziec dorngh nza hmien maengx ndouv zioux
tov meih yiem gu nguaaic lungh muangx yaac ei jienv zoux
 tov siemv meih nyei bou mbuo yaac dingc zoux dorngc wuov dauh nyei zuiz
 bun ninh ziux ninh zoux nyei zuqc ndaam dorng
 aengx dingc maiv zoux dorngc wuov dauh maiv maaih zuiz
 bun ninh ziux ninh zoux nyei duqv longx
meih nyei baeqc fingx
 i saa laa en mienh
 haaix zanc baamz zuiz ziouc zuqc win wangv hingh ninh mbuo
 nqa haav ninh mbuo nzuonx daaih lorz meih yiem naaiv meih nyei biauv nyiemc meih nyei mbuox
 daux gaux jouh meih
tov meih yiem gu nguaaic lungh muangx yaac guangc meih nyei baeqc fingx nyei zuiz
 dorh ninh mbuo nzuonx daaih yiem meih ceix bun ninh mbuo nyei ong taaix nyei deic bung
meih nyei baeqc fingx
 i saa laa en mienh
 haaix zanc baamz zuiz
 meih dingc zuiz bun lungh haanz
 maiv duih mbiungc njiec
 ninh mbuo ziouc huin naaiv norm dorngx daux gaux
 nyiemc meih nyei mbuox yaac guangc ninh mbuo nyei zuiz
tov meih yiem gu nguaaic lungh muangx haiz yaac guangc meih nyei bou mbuo
 meih nyei baeqc fingx
 i saa laa en mienh
 nyei zuiz
 tov njaaux ninh mbuo hnangv haaix nor yiem cingx horpc
 yaac bun mbiungc njiec meih bun meih nyei baeqc fingx nzipc nyei ndau
se gorngv yiem naaiv norm deic bung buangh domh ngorc
 fai butv domh wuon baengc
 fai mbiauh jiex mbuov
 butv latc douz
 fai jopv nyeic faanv
 fai gaeng mau faanv
 fai maaih win wangv weih gormx oix mborqv meih mbuo nyei haaix norm zingh
 fai maiv gunv buangh zuqc haaix nyungc zeqc naanc
 haaix nyungc baengc
tov muangx ninh mbuo daux gaux nyei waac
 se gorngv haaix dauh mienh fai meih nyei baeqc fingx
 i saa laa en nyei zuangx mienh
 jouh meih
 gorqv mienh yaac hnyouv mun taux gorqv mienh nyei zuiz yaac sung buoz hungx jienv naaiv norm zaangc ziouv nyei biauv
tov yiem gu nguaaic lungh
 meih yiem nyei dorngx
 muangx haiz
 tov guangc ninh mbuo nyei zuiz yaac tengx ninh mbuo
 ziux gorqv mienh zoux nyei jauv tengx ninh mbuo
weic zuqc kungx maaih meih ganh hnangv hiuv duqv zuangx baamh mienh nyei hnyouv
hnangv naaic weic bun ninh mbuo yiem meih ceix bun yie mbuo nyei ong taaix nyei deic bung yietc liuz gamh nziex meih
 taaih meih
gorngv taux ganh fingx mienh
 se maiv zeiz meih nyei i saa laa en baeqc fingx
 mv baac weic meih nyei mengh yiem go nyei deic bung daaih
weic zuqc maaih mienh duqv haiz taux meih hlo haic nyei mengh caux meih nyei buoz nyei domh qaqv caux meih sung buoz cuotv zoux mbuoqc horngh nyei sic
 ninh yaac daaih hungx naaiv norm biauv daux gaux
tov yiem gu nguaaic lungh
 meih yiem nyei dorngx
 muangx haiz yaac ei jienv naaiv dauh ganh fingx mienh tov nyei waac zoux
 weic bun maanc fingx mienh hiuv duqv meih nyei mengh yaac gamh nziex meih
 taaih meih
 hnangv meih nyei baeqc fingx
 i saa laa en mienh
 gamh nziex meih
 taaih meih nor
 ninh mbuo yaac haih hiuv duqv yie ceix naaiv norm biauv
 mienh gan meih nyei mbuox heuc
meih nyei baeqc fingx cuotv mingh caux ninh mbuo nyei win wangv mborqv jaax
 maiv gunv meih paaiv ninh mbuo mingh haaix norm dorngx
 ninh mbuo yaac hungx jienv ziouv  ginv daaih nyei zingh caux yie weic meih nyei mengh liepc daaih nyei biauv
tov meih yiem gu nguaaic lungh muangx ninh mbuo daux gaux jouh nyei waac
 bun ninh mbuo duqv hingh
meih nyei baeqc fingx haaix zanc baamz zuiz dorngc meih
weic zuqc maiv maaih haaix dauh baamh mienh maiv baamz zuiz
 meih ziouc qiex jiez ninh mbuo
 zorqv ninh mbuo jiu bun win wangv caangv ninh mbuo mingh taux win wangv nyei deic bung
 maiv gunv go fai fatv
se gorngv yiem ninh mbuo zuqc caangv mingh wuov norm deic bung ninh mbuo goiv hnyouv guangc zuiz
 yaac yiem zuqc caangv mingh wuov deix mienh nyei dorngx jouh meih
 yaac gorngv
  yie mbuo baamz zuiz
 zoux dorngc
 zoux waaic sic
se gorngv ninh mbuo yiem caangv ninh mbuo wuov deix win wangv nyei deic bung buangv hnyouv buangv eix nzuonx daaih lorz meih
 aengx hungx jienv meih jiu bun ninh mbuo nyei ong taaix nyei deic bung caux meih ginv daaih nyei zingh caux yie weic meih nyei mengh ceix daaih nyei biauv
tov meih yiem gu nguaaic lungh
 meih yiem nyei dorngx
 muangx ninh mbuo daux gaux jouh nyei waac
 yaac korv lienh ninh mbuo
tov guangc meih nyei mienh nyei zuiz
 dongh baamz zuiz dorngc meih wuov deix baeqc fingx
 tov guangc nqoi ninh mbuo zoux dorngc meih nyei yietc zungv sic yaac bun mborqv hingh ninh mbuo wuov deix win wangv korv lienh ninh mbuo
weic zuqc ninh mbuo zoux meih nyei baeqc fingx
 meih nzipc nyei buonc
 dongh meih dorh cuotv i yipv deic bung
 hnangv yiem sinx hlieqv nyei douz louh dorh cuotv daaih
tov ziouv nungx m zing mangc jienv meih nyei bou
 meih nyei baeqc fingx
 i saa laa en mienh
 ninh mbuo haaix zanc heuc meih tengx
 tov muangx ninh mbuo jouh meih nyei waac
o ziouv tin hungh  aac
 meih yiem lungh ndiev nyei maanc fingx ginv ninh mbuo daaih zoux meih ganh nzipc nyei buonc
 hnangv meih longc mose gorngv doix meih dorh yie mbuo nyei ong taaix cuotv i yipv deic bung
saa lo morn gueic njiec ziouv nyei ziec dorngh nza hmien sung buoz hungx jienv lungh daux gaux
 jouh ziouv  naaiv deix yietc zungv waac liuz
 ninh jiez sin daaih
souv jienv longc qiex hlo nyei buang waac bun gapv zunv nyei yietc zuangx i saa laa en mienh
 ninh gorngv
ceng ziouv
 dongh bun i saa laa en mienh hitv kuonx hnangv ninh laengz nyei waac nor
 ninh ei jienv ninh longc ninh nyei bou
 mose
 laengz nyei yietc zungv longx nyei waac
 maiv bungx ndortv yietc joux
tov ziouv
  yie mbuo nyei tin hungh caux yie mbuo yiem hnangv ninh caux yie mbuo nyei ong taaix mbuo yiem wuov nor
 tov ninh maiv dungx leih nqoi yie mbuo fai guangc yie mbuo
tov bun yie mbuo nyei hnyouv guei ninh
 gan ninh nyei yietc zungv doz leiz
 yaac ei jienv ninh jiu bun mbuo nyei ong taaix nyei leiz latc caux lingc caux leiz
tov bun yie daux gaux jouh ziouv  naaiv deix waac hnoi hnoi muonz muonz yiem nitv ziouv  fatv
 yaac tov ninh korv lienh ninh nyei baeqc fingx
 i saa laa en mienh
 ziux ninh mbuo mouz hnoi qiemx longc nyei
weic bun lungh ndiev maanc fingx haih hiuv duqv ziouv  se tin hungh
 maiv maaih ganh dauh aqv
hnangv naaic meih mbuo horpc zuqc ziepc zuoqv hnyouv gan ziouv
 mbuo nyei tin hungh
 oix zuqc ei jienv ninh nyei lingc
 gan longx ninh nyei leiz latc hnangv ih hnoi nor
hungh diex caux i saa laa en mienh nyei zuangx baeqc fingx yiem ziouv  nyei nza hmien fongc horc ziec
saa lo morn fongc horc ziec bun ziouv weic jiu tong nyei ga naaiv maaih i waanc i cin dauh ngongh caux ziepc nyeic waanc dauh yungh caux ba gi yungh
 hungh diex caux i saa laa en nyei zuangx mienh ziouc zorqv zaangc ziouv  nyei biauv fungx bun ziouv
dongh wuov hnoi hungh diex zorqv laatc gu nyuoz
 mbu ndongx nyei dorngx
 zaangc ziouv nyei biauv nza hmien maengx
 saax cing nzengc
 ninh yiem wuov fongc horc buov ziec nyei ga naaiv
 ziec nyei laangh ziqc caux ziec weic jiu tong nyei saeng kuv nyei hmei
 weic zuqc yiem zaangc ziouv nyei biauv nza hmien maengx nyei dongh siqv ziec dorngh faix haic
 an maiv njiec buov ziec nyei ga naaiv caux ziec nyei laangh ziqc caux ziec weic jiu tong nyei saeng kuv hmei
wuov zanc saa lo morn caux i saa laa en nyei zuangx mienh yiem wuov jiex zipv
 gapv zunv nyei mienh camv
 haic aqv
 maaih yiem le mbo haamatv taux i yipv ndoqv daaih nyei mienh
 ninh mbuo yiem ziouv
  mbuo nyei tin hungh
 nyei nza hmien zoux jorm houc siec hnoi
 aengx caux siec hnoi
 yietc zungv maaih ziepc feix hnoi
nqa haav wuov hnoi hungh diex mbuox baeqc fingx nzuonx
 ninh mbuo buang waac bun hungh diex ziouc nzuonx biauv
 za gengh njien youh a hneiv haic weic ziouv  bun ninh nyei bou
 ndaawitv
 caux ninh nyei baeqc fingx
 i saa laa en mienh
 duqv longx nyei yietc zungv sic
