faa li si mienh haiz gorngv yesu duqv sai gorx gauh camv yaac tengx sai gorx jiex wuom nyei leiz gauh camv yo han
mv baac zien sic se maiv zeiz yesu tengx mienh jiex wuom nyei leiz
 kungx ninh nyei sai gorx mbuo tengx hnangv
yesu hiuv duqv mienh hnangv naaiv nor gorngv
 ninh ziouc cuotv yu ndie saengv aengx nzuonx gaa li li
ninh haiz hnangv haaix oix zuqc yangh saa maa lie saengv nzuonx
gan saa maa lie saengv mingh gau
 taux norm mungv heuc sikaa
 leih yaakopv bun ninh nyei dorn
 yosepv
 wuov nzong ndau maiv go
yaakopv nyei wuom kuotv yaac yiem wuov norm dorngx
 yesu yangh gau jauv
 kouv haic
 ziouc zueiz njiec wuom kuotv hlen
 wuov zanc lungh aav lamh deix aanx aqv
maaih dauh saa maa lie janx muangz mingh wuov wuom kuotv zaangh wuom
 yesu gorngv mbuox ninh
dorc aac
 tov meih bun deix wuom yie hopv oc
doix jienv wuov norm ziangh hoc sai gorx mbuo bieqc mungv maaiz ga naaiv nyanc
wuov dauh saa maa lie muangz gorngv
meih yiutai mienh fungc tov yie saa maa lie m sieqv dorn bun wuom meih hopv
weic zuqc yiutai mienh maiv caux saa maa lie janx jiu tong
yesu dau
se gorngv meih hiuv duqv tin hungh bun nyei zingh nyeic
 yaac hiuv duqv tengx meih tov wuom hopv se dongh haaix dauh
 meih ziouc tov ninh
 ninh yaac oix bun yungz maengc nyei wuom meih hopv
wuov dauh m sieqv dorn gorngv
domh gorx aah
 meih liemh maiv maaih haaix nyungc cie wuom
 wuom kuotv yaac ndo nyei
 yungz maengc nyei wuom meih mingh haaix lorz daaih
yie mbuo nyei ong taaix ngaeqv
 yaakopv
 zorqv naaiv norm wuom kuotv liouh yie mbuo longc
 ninh ganh caux ninh nyei dorn jueiv
 saeng kuv yietc zungv yaac hopv naaiv norm wuom kuotv nyei wuom
 meih zoux gauh hlo jiex yaakopv fai
yesu dau
haaix dauh hopv naaiv norm wuom kuotv nyei wuom
 nqa haav jaang aengx haih nqaatv nyei
mv baac haaix dauh hopv yie bun nyei wuom
 jaang yietc liuz maiv haih nqaatv
 yie oix bun wuov nyungc wuom yiem ninh nyei hnyouv hnangv yietc zingv wuom baetv cuotv daaih nor
 bun ninh duqv yietc liuz nyei maengc
wuov dauh m sieqv dorn aengx gorngv
domh gorx aah
 tov bun deix naaic nyungc wuom yie hopv maah
 yie ziouc yietc liuz jaang maiv nqaatv yaac maiv zuqc daaih naaiv zaangh wuom
yesu mbuox ninh
nzuonx mingh heuc meih nyei nqox caux jienv daaih naaiv maah
wuov dauh janx muangz dau
yie maiv maaih nqox
 yesu gorngv
meih gorngv maiv maaih nqox gengh zeiz nyei
meih longc jiex biaa torngx nqox mi aqv
 ih zanc longc jienv naaiv dauh yaac maiv zeiz meih nyei nqox
 meih nyei waac gengh zien nyei
janx muangz gorngv
domh gorx aah
 yie buatc meih zoux dauh douc waac mienh
yie mbuo nyei ong taaix yiem naaiv norm mbong zaangc tin hungh
 mv baac meih mbuo yiutai mienh gorngv horpc zuqc yiem ye lu saa lem zingh zaangc tin hungh
yesu gorngv mbuox ninh
dorc aah
 sienx yie nyei waac maah
 ziangh hoc oix taux
 meih mbuo maiv yiem naaiv norm mbong yaac maiv yiem ye lu saa lem baaix zaangc diex
meih mbuo saa maa lie mienh maiv hiuv duqv meih mbuo zaangc haaix dauh
 mv baac yie mbuo yiutai mienh zaangc haaix dauh yie mbuo hiuv nyei
 weic zuqc njoux en yiem yiutai mienh daaih
wuov norm ziangh hoc oix taux
 zungv taux daaih aqv
 zien zien buoqc zaangc zaangc diex wuov deix
 oix longc singx lingh yaac longc zien leiz zaangc
 weic zuqc zaangc diex lorz naaiv nyungc mienh zaangc ninh
tin hungh se singx lingh
 zaangc tin hungh nyei mienh oix zuqc longc singx lingh caux zien leiz zaangc
wuov dauh janx muangz gorngv mbuox ninh
yie hiuv duqv me si yaa
 dongh mbuox heuc giduc wuov dauh
 oix daaih
 taux daaih wuov zanc ninh zungv oix mbuox nzengc nyungc nyungc yie mbuo
yesu gorngv
dongh ih zanc caux meih gorngv jienv waac naaiv dauh se dongh wuov dauh aqv
wuov zanc sai gorx mbuo nzuonx daaih buatc yesu caux wuov dauh janx muangz gorngv waac ziouc hnamv maiv mengh baeqc
 mv baac maiv maaih haaix dauh naaic wuov dauh m sieqv dorn
meih daaih lorz haaix nyungc
 fai naaic yesu
zoux haaix nyungc caux ninh gorngv waac
wuov dauh janx muangz ziouc guangc jienv ninh nyei nie ha louh wuov
 nzuonx mungv mingh mbuox yiem mungv nyei mienh
meih mbuo daaih mangc gaax
 maaih dauh mienh ninh gorngv nzengc yie zoux jiex nyei nyungc nyungc sic
 naaiv dauh maiv zeiz giduc fai
zuangx mienh ziouc cuotv mungv mingh mangc yesu
janx muangz nzuonx mingh wuov zanc
 sai gorx mbuo heuc yesu
sai diex aah
 nyanc hnaangx aqv
mv baac yesu mbuox ninh mbuo
nyanc hopv yie maaih nyei
 dongh yie maaih nyei wuov nyungc nyanc hopv meih mbuo maiv hiuv
sai gorx mbuo laanh naaic laanh
maaih mienh dorh hnaangx daaih bun ninh nyanc fai ni
yesu dau
yie nyei nyanc hopv se yie ei jienv paaiv yie daaih wuov dauh nyei za eix zoux
 yaac zoux ziangx ninh nyei gong
meih mbuo maaih joux waac gorngv
  aengx maaih biei hlaax nyieqc siou gaeng zuangx nyei ziangh hoc taux aqv
  yie mbuox meih mbuo longx longx nyei mangc wuov ndeic
 cun gaeng zuoqc
 siou duqv aqv
ih zanc siou gaeng zuangx nyei mienh duqv ninh mbuo nyei gong zinh yaac siou gaeng zuangx weic bun duqv yietc liuz nyei maengc
 zuangx nyei mienh caux siou nyei mienh ziouc lomh nzoih a hneiv
weic zuqc mienh gorngv
  maaih dauh zuangx
 maaih dauh siou
  wuov joux waac za gengh zien
yie paaiv meih mbuo mingh siou dongh meih mbuo maiv ndortv qaqv zuangx nyei
 ganh dauh ndortv qaqv zuangx mv baac meih mbuo baeqc baeqc duqv ninh nyei qaqv
wuov norm mungv nyei saa maa lie mienh camv nyei sienx yesu weic zuqc wuov dauh saa maa lie janx muangz zoux zorng zengx gorngv
ninh gorngv cuotv nzengc yie zoux jiex nyei nyungc nyungc sic
hnangv naaic
 saa maa lie mienh daaih lorz yesu wuov zanc
 ninh mbuo tov yesu caux ninh mbuo yiem wuov
 yesu ziouc caux ninh mbuo yiem i hnoi
weic yesu gorngv nyei waac aengx maaih mienh camv nyei sienx ninh
naaiv deix mienh gorngv mbuox wuov dauh m sieqv dorn
ih zanc yie mbuo maiv zeiz weic meih gorngv nyei waac sienx
 yie mbuo ganh haiz ninh gorngv yaac hiuv duqv naaiv laanh mienh za gengh zoux baamh mienh nyei njoux ziouv
jiex liuz wuov deix i hnoi
 yesu cuotv jauv mingh gaa li li saengv
yesu ganh gorngv jiex
douc waac mienh yiem ganh nyei deic bung
 ganh nyei mienh maiv taaih ninh
taux gaa li li saengv
 gaa li li mienh zipv ninh
 weic zuqc ninh mbuo yaac mingh ye lu saa lem jiex siex maengc zipv ziouc duqv buatc yesu zoux nyei yietc zungv sic
yesu aengx nzuonx gaa li li saengv
 kaanaa laangz
 dongh zinh ndaangc ninh longc wuom zoux benx a ngunc diuv wuov norm laangz
 maaih dauh hungh nyei domh jien
 ninh nyei dorn yiem kaa be naa um mungv butv baengc mi aqv
domh jien haiz gorngv yesu yiem yu ndie saengv daaih taux gaa li li
 ninh ziouc mingh lorz
 tov yesu mingh kaa be naa um zorc ninh nyei dorn
 ninh nyei dorn butv baengc oix daic haic aqv
yesu gorngv mbuox ninh
se gorngv meih mbuo maiv duqv buatc yie zoux jangx hoc caux mbuoqc horngh nyei sic
 meih mbuo zungv maiv sienx yie
domh jien gorngv
domh gorx aah
 tov meih gan yie mingh maah
 nzauh heix yie nyei dorn haih daic
yesu gorngv
meih gunv nzuonx aqv
 meih nyei dorn longx aqv
 wuov dauh jien sienx yesu nyei waac ziouc nzuonx mi aqv
nzuonx gau
 buatc ninh nyei bou mbuo daaih mbuox ninh
ih zanc meih nyei dorn longx mi aqv
ninh naaic ninh nyei bou
yie nyei dorn ziangh haaix longx
 ninh mbuo dau
a hnoi nqa haav aanx yietc norm ziangh hoc sin laangh mi aqv
wuov dauh dorn nyei die ziouc jangx zuqc za gengh doix yesu gorngv mbuox ninh
meih nyei dorn longx aqv
 wuov norm ziangh hoc
 ninh caux ninh nyei yietc biauv mienh ziouc sienx yesu nzengc
naaiv se yesu yiem yu ndie saengv mingh gaa li li saengv zoux da nyeic nzunc mbuoqc horngh haic nyei jangx hoc
