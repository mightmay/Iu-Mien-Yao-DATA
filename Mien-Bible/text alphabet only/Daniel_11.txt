yie ganh aeqv
 mi ndie nyei hungh
 ndaa li atc
 gunv da yietv hnyangx wuov hnyangx
 yie jiez daaih baav jienv tengx mi kaa en henv
ih zanc yie oix zorqv zien leiz biux mengh bun meih
 corc maaih buo dauh hungh oix yiem besie cuotv daaih
 aengx maaih da feix dauh gauh butv zoih jiex wuov deix yietc zungv
 laaix butv zoih ninh ziouc henv
 coqv zuangx mienh tengx jienv mborqv gikc guoqv
nqa haav aengx maaih dauh gauh henv jiex nyei hungh cuotv daaih
 gunv guoqv jangv
 nyei
 yaac sueih ganh nyei eix zoux
ninh jiez daaih henv nyei ziangh hoc
 ninh nyei guoqv ziouc mbaaix
 bun nqoi zoux biei gouv
 ninh nyei hoz doic zeiv fun yaac maiv duqv nzipc
 gunv guoqv nyei qaqv yaac maiv ndongc ninh nyei
 weic zuqc ninh nyei guoqv zuqc tuix cuotv bun ganh deix mienh gunv
jiex daaih
 naamh bung nyei hungh ziouc henv jiez daaih
 mv baac maaih dauh ninh nyei domh baeng bieiv gauh henv
 duqv gunv guoqv gauh jangv
jiex liuz ziex hnyangx
 naamh bung nyei hungh caux baqv bung nyei hungh oix gapv hnyouv
 naamh bung nyei hungh ziouc bungx ninh nyei sieqv bun baqv bung nyei hungh
 mv baac naaiv dauh sieqv tengx nyei qaqv se maiv duqv lauh
 wuov dauh sieqv caux ninh nyei nqox
 ninh mbuo nyei fu jueiv caux dorh ninh mingh nyei mienh zuqc daix daic
nqa haav maiv lauh maaih dauh ninh nyei cien ceqv cuotv daaih div zoux hungh diex
 ninh oix daaih mborqv baqv bung nyei jun baeng
 bieqc hungh diex weih wuonv nyei dorngx mborqv hingh ninh mbuo
ninh oix bienh ninh mbuo nyei zienh caux ninh mbuo dox daaih nyei miuc fangx caux ninh mbuo longc jiem nyaanh zoux daaih jaaix nyei jaa dorngx caangv mingh naamh bung
 ziex hnyangx gu nyuoz ninh guangc
 maiv mborqv baqv bung nyei hungh
nqa haav baqv bung nyei hungh ziouc daaih caangv bieqc naamh bung hungh nyei guoqv mv baac nzuonx ninh ganh nyei deic bung mi aqv
ninh nyei hungh dorn oix liuc leiz mborqv jaax ziouc diuc nzoih jun baeng guanh camv
 nyei
 maaih dauh hungh dorn nyei jun baeng mingh ndaangc hnangv wuom yiemx nor
 aengx mingh mborqv naamh bung nyei hungh nyei yietc norm weih wuonv nyei dorngx
naamh bung nyei hungh diex qiex jiez
 haic
 ziouc cuotv daaih mborqv baqv bung nyei hungh
 dongh liuc leiz ziangx yietc domh guanh jun baeng
 mv baac zuqc jiu bun yiem naamh bung nyei hungh nyei buoz ndiev
naamh bung nyei hungh duqv caangv baeng guanh camv nyei ziouc yiem hnyouv zoux maux
 ninh daix mienh benx waanc waanc dauh
 mv baac maiv duqv hingh lauh
baqv bung nyei hungh aengx diuc nzoih jun baeng zungv gauh camv zinh ndaangc wuov nzunc
 nqaeqv ziex hnyangx ninh ziouc dorh jienv domh guanh jun baeng daaih aengx dorh nzoih ninh mbuo qiemx longc nyei ga naaiv
wuov zanc maaih mienh camv nyei oix ngaengc naamh bung nyei hungh
 ndaa ni en aac
 meih nyei juangc fingx mienh maaih deix mienh doqc mienh oix bun sic cuotv ziux naaiv deix hinc yaangh nyei jauv
 ninh mbuo ziouc oix jiez daaih ngaengc jienv mv baac ninh mbuo oix zuqc baaic
baqv bung nyei hungh ziouc daaih ceix mborqv jaax nyei jaa sic weih jienv ziouc caangv duqv norm weih wuonv nyei zingh
 naamh bung nyei jun baeng maiv haih mborqv maiv hingh
 liemh ginv daaih gauh longx jiex nyei baeng yaac maiv maaih qaqv gaux ngaengc duqv hingh
baqv bung nyei hungh
 dongh daaih mborqv ninh mbuo wuov dauh
 ziouc sueih ganh nyei eix zoux
 yaac maiv maaih haaix dauh haih ngaengc duqv ninh
 ninh oix liepc ninh ganh yiem wuov norm njang laangc nyei deic bung
 ninh yaac oix duqv qaqv mietc wuov norm deic bung
baqv bung nyei hungh ziouc dingc hnyouv longc nzengc ninh nyei yietc norm guoqv nyei qaqv daaih
 yaac daav za eix caux naamh bung hungh dongh hnyouv yaac ei jienv zoux
 ninh ziouc oix zorqv ganh nyei sieqv bungx bun naamh bung nyei hungh
 hnamv oix mietc wuov norm guoqv
 mv baac ninh hnamv cuotv nyei za eix maiv ziangh sic
 yaac maiv tengx ninh
nqa haav ninh oix huin mingh koiv hlen
 mborqv duqv koiv hlen nyei zingh camv nyei
 mv baac maaih dauh domh baeng bieiv oix bun naaiv dauh zoux maux nyei hungh zuqc baaic hmien
 zungv bun naaiv deix baaic hmien nyei jauv hoic zuqc ninh ganh
hungh diex ziouc huin nzuonx hungx jienv ninh ganh nyei deic bung weih wuonv nyei dorngx
 mv baac ninh oix zuqc suei
 ninh setv mueiz nyei ziangh hoc ziouc taux aqv
nqa haav maaih dauh oix nzipc jienv ninh zoux hungh
 ninh ziouc paaiv dauh siou nzou mienh mingh siou nzou ceix ninh nyei guoqv maaih njang laangc
 maiv lauh ninh ziouc zuqc daic
 yaac maiv zeiz weic qiex jiez nyei jauv fai mborqv jaax
aengx maaih dauh youx haic nyei mienh cuotv daaih nzipc jienv ninh zoux hungh
 yaac maiv zeiz maaih haaix nyungc hungh lingc zoux
 baeqc fingx jangx maiv zaaic nyei ziangh hoc ninh ziouc daaih longc guv guaix nyei waac caangv deic bung
jun baeng oix zuqc guaatv mingh yaac zuqc baaic waaic
 liemh laengz ngaengc waac nyei hungh dorn
mienh yietv caux ninh gapv hnyouv daaih ninh ziouc lorz jauv nduov
 maiv gunv ninh nyei guoqv faix
 ninh gunv zoux gunv henv
dongh mienh maiv gorqc jaang nyei ziangh hoc
 ninh ziouc caangv bieqc gauh benx jiex nyei saengv
 yaac zoux dongh ninh nyei ong taaix ngaeqv maiv zoux jiex nyei sic
 ninh oix zorqv ninh caangv daaih luv daaih nyei caux yietc zungv zinh zoih bun nqoi gan ninh nyei mienh
 ninh oix daav za eix mborqv weih wuonv nyei dorngx
 mv baac ninh nyei ziangh hoc maiv lauh jiex mi aqv
ninh oix bun ninh nyei qaqv henv jienv faaux
 daamv hlo nyei caux jun baeng camv nyei mingh mborqv naamh bung nyei hungh
 naamh bung nyei hungh caux gauh hlo gauh henv nyei jun baeng caux ninh mborqv jaax
 mv baac naamh bung nyei hungh maiv duqv hingh
 weic zuqc maaih guv guaix nyei za eix cuotv daaih hoic ninh
caux hungh diex juangc nyanc nyei mienh yaac oix mbienv hnyouv bun ninh
 ninh nyei jun baeng yaac oix zuqc guaatv mingh
 zuqc daix daic nyei mienh yaac camv nyei
nqa haav naaiv deix i dauh hungh diex hnyouv hnamv cuotv waaic nyei za eix
 ninh mbuo juangc dieh nyanc hnaangx
 laanh gorngv baeqc mbuox laanh
 mv baac ninh mbuo nyei za eix zoux maiv cuotv
 weic zuqc setv mueiz ziux dingc daaih nyei ziangh hoc maiv gaengh taux
baqv bung nyei hungh ziouc nzuonx ninh ganh nyei buonv guoqv yaac dorh jienv ninh caangv daaih nyei ga naaiv camv nyei
 mv baac ninh nyei hnyouv oix zoux waaic cing nzengc nyei ngaengc waac
 ninh ziouc sueih eix zoux
 nqa haav nzuonx ninh ganh nyei deic bung
taux dingc daaih nyei ziangh hoc ninh aengx mingh caangv bieqc naamh bung
 mv baac nqa haav naaiv nzunc yaac maiv hnangv zinh ndaangc wuov nzunc
weic zuqc kitv tim nyei nzangv nyei jun baeng oix daaih mborqv ninh
 ninh ziouc gamh nziex
 ninh nzuonx mingh qiex jiez
 haic
 ngaengc jienv cing nzengc nyei ngaengc waac
 ninh ziouc nzuonx daaih gan jienv guangc cing nzengc nyei ngaengc waac wuov deix mienh
ninh paaiv daaih nyei baeng guanh ziouc bun zaangc ziouv  nyei biauv caux weih wuonv nyei dorngx yietc zungv maaih uix
 yaac zorqv nqoi
 maiv bun hnoi hnoi fongc horc buov ziec
 ninh mbuo yaac oix liepc jiez zoux bun nyungc nyungc waaic wuov dauh domh hieh youx
ninh longc ceng nyei waac nduov baamz ngaengc waac wuov deix mienh gan ninh
 mv baac
 dongh hiuv duqv ninh mbuo nyei tin hungh wuov deix mienh oix yiem wuonv
 zungv oix ngaengc jienv ninh
yiem baeqc fingx mbu ndongx maaih cong mengh wuov deix ziouc bun mienh camv bieqc hnyouv
 maiv gunv weic caamx baav maaih deix zuqc nzuqc ndaauv daix
 zuqc douz buov daic
 zuqc wuonx loh yaac zuqc luv
ninh mbuo zuqc daix jienv yiem nyei ziangh hoc
 ninh mbuo duqv deix baav tengx hnangv
 maaih mienh camv nyei oix caux ninh mbuo juangc mv baac wuov deix mienh beih zaqc hnyouv njuotv
maaih deix wuov deix cong mengh nyei mienh yaac zuqc daix
 ziouc bun yiem mbu ndongx nyei mienh duqv cing nzengc
 baeqc nyei taux setv mueiz nyei ziangh hoc
 weic zuqc wuov deix ziangh hoc ziux dingc daaih nyei hnoi nyieqc oix taux
baqv bung nyei hungh ziouc sueih ninh ganh nyei eix zoux
 ninh oix bungx waac maux ceng ganh gauh hlo jiex dauh dauh zienh
 ninh oix gorngv mbuoqc horngh nyei waac ki maanc zienh nyei tin hungh
 ninh oix duqv longx taux tin hungh qiex jiez buangv soux mouc
 weic zuqc dingc daaih nyei jauv louc za gengh oix cuotv
ninh maiv nyiemc ninh nyei ong taaix nyei zienh
 yaac maiv nyiemc m sieqv dorn hnamv nyei zienh
 ninh zungv maiv nyiemc haaix dauh zienh weic zuqc ninh ceng ganh gauh hlo jiex ninh mbuo yietc zungv
daaux nzuonx ninh zaangc weih wuonv nyei dorngx nyei zienh
 se ninh nyei ong taaix mbuo maiv hiuv nyei zienh
 ninh longc jiem nyaanh
 jaaix nyei la bieiv caux maaih jaax zinh nyei zingh nyeic zaangc naaiv dauh zienh
ninh oix kaux ganh fingx nyei zienh tengx ninh mborqv gauh longx jiex weih wuonv nyei dorngx
 haaix dauh nyiemc ninh
 ninh ziouc taaih wuov dauh
 ninh oix bun ninh mbuo gunv mienh camv yaac zorqv ndau paaiv bun ninh mbuo weic zoux zingh nyeic
taux setv mueiz nyei ziangh hoc
 naamh bung nyei hungh oix daaih caux ninh mborqv jaax
 mv baac baqv bung nyei hungh oix dorh jienv ninh mbuo nyei mborqv jaax nyei maaz cie caux geh maaz baeng caux nzangv camv nyei daaih hnangv domh nziaaux zunc
 ninh oix bieqc ziex ziex norm guoqv hnangv wuom yiemx jiex gu nguaaic
ninh zungv oix caangv bieqc wuov norm nzueic nyei deic bung
 daix cin cin waanc waanc mienh
 mv baac biaux duqv ndutv nyei
 maiv zuqc yiem ninh nyei buoz ndiev maaih e ndom mienh caux mo apc mienh
 yaac maaih ammon mienh gauh camv jiex nyei buonc biaux ndutv
ninh oix sung buoz mingh mborqv wuov deix guoqv
 i yipv deic bung yaac biaux maiv ndutv
ninh oix luv i yipv deic bung nyei jiem nyaanh caux yietc zungv jaaix nyei ga naaiv
 li mbie mienh caux e ti o bie mienh yaac zuqc yiem ninh nyei buoz ndiev
mv baac yiem dong bung caux baqv bung daaih nyei fienx oix haeqv ninh gamh nziex
 ninh ziouc qiex jiez
 haic
 cuotv mingh mborqv
 oix daix mienh zutc nzengc
ninh ziouc yiem koiv caux njang laangc nyei cing nzengc mbong mbu ndongx liepc ninh nyei hungh dinc nyei ndopv liuh
 mv baac ninh daic nyei ziangh hoc
 maiv maaih haaix dauh tengx
