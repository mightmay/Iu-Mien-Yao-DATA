utc si yaa hungh guei seix wuov hnyangx
 yie buatc ziouv zueiz jienv liepc faaux hlang nyei weic
 ninh nyei lui siaam jieqv buangv zaangc tin hungh nyei biauv
yiem ninh gu nguaaic maaih se laa fim souv jienv
 dauh dauh maaih juqv kuaaiv ndaatv
 longc i kuaaiv ndaatv buang hmien
 i kuaaiv buang zaux
 i kuaaiv longc ndaix
ninh mbuo naaiv dauh heuc wuov dauh gorngv
cing nzengc
 cing nzengc
 cing nzengc
 se nernh jiex nyei ziouv
  ninh nyei njang laangc buangv lungh ndiev
weic ninh heuc nyei qiex mbui
 gaengh nyei gorn ndoqv dongz
 sioux yaac buangv zaangc ziouv nyei biauv
wuov zanc yie gorngv
yie zuqc kouv aqv
 yie zungv zuqc mietc aqv
 yie se nzuih meix maiv cing nzengc nyei mienh
 yie yaac yiem nzuih meix maiv cing nzengc nyei baeqc fingx mbu ndongx
 weic zuqc yie nyei m zing duqv buatc hungh diex
 se nernh jiex nyei ziouv
maaih dauh wuov deix se laa fim ndaix daaih lorz yie
 yiem ninh nyei buoz maaih zieqc jienv nyei douz taanx
 se longc hlieqv njapv yiem ziec dorngh njapv daaih nyei douz taanx
ninh bun naaiv norm douz taanx zuqc yie nyei nzuih meix ziouc gorngv
mangc maah
 naaiv norm douz taanx zuqc meih nyei nzuih meix
 meih zoux dorngc nyei sic ziouc duqv zorqv nqoi mi aqv
 meih nyei zuiz yaac duqv guangc liuz aqv
yie aengx haiz ziouv nyei qiex gorngv
yie oix zuqc paaiv haaix dauh mingh
 haaix dauh oix weic yie mbuo mingh
 yie ziouc gorngv
yie yiem naaiv
 tov paaiv yie mingh
ninh gorngv mbuox yie
oix zuqc mingh mbuox naaiv deix baeqc fingx
+ meih mbuo muangx liuz aengx muangx
 yaac maiv bieqc hnyouv
 meih mbuo mangc liuz aengx mangc
 yaac mangc maiv buatc
bun naaiv deix mienh nyei hnyouv morngz
 bun ninh mbuo nyei m normh zietc
 yaac bun ninh mbuo nyei m zing mbuov
 nziex ninh mbuo nyei m zing mangc duqv buatc
 ninh mbuo nyei m normh muangx duqv haiz
 ninh mbuo nyei hnyouv yaac haih mengh baeqc
 ziouc nzuonx daaih duqv zorc longx
yie ziouc gorngv
o ziouv aac
 ndongc haaix lauh
 ninh dau
taux zingh zuqc baaic waaic nzengc
 maiv maaih haaix dauh yiem wuov
 taux biauv maiv maaih mienh yiem
 deic bung yaac huaang nzengc
taux ziouv  bun mienh zuqc guaatv mingh go nyei dorngx
 yiem naaiv norm deic bung zuqc guangc huaang nyei dorngx yaac maaih camv
maiv gunv yiem naaic zengc njiec nyei mienh corc maaih ziepc gouv nyei yietc gouv
 oix zuqc aengx zuqc douz buov nzunc hnangv goix liuz nyei zongh ndiangx fai mba ong zuei ndiangx
 zengc njiec nyei ndiangx gorn corc yiem wuov
 ninh nyei gorn se cing nzengc nyei buonv
