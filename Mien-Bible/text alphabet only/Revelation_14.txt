yie aengx mangc
 ziouc buatc wuov dauh ba gi yungh dorn souv jienv si on mbong
 caux ninh yiem wuov maaih yietc sinx biei waanc biei cin dauh mienh
 dongh maaih ninh nyei mbuox caux ninh nyei die nyei mbuox fiev wuov biorngh nyei mienh
yie yaac haiz maaih qiex mbui yiem wuov lungh daaih hnangv wuom buangv mouh mbui
 yaac hnangv borngz mba ong mbui nor
 yie yaac haiz wuov nyungc qiex mbui hnangv patv daanh baah nyei mienh patv ninh mbuo nyei daanh baah mbui nor
ninh mbuo yiem hungh weic nyei nza hmien
 yiem wuov deix biei dauh nangh nyei ga naaiv caux wuov deix zuangx mienh gox nyei nza hmien
 baaux diuh siang nzung
 cuotv liuz yiem baamh gen duqv zuoqc nzuonx wuov deix yietc sinx biei waanc biei cin dauh
 maiv maaih haaix dauh haih hoqc duqv naaiv diuh nzung
naaiv deix m jangc dorn maiv nitv jiex m sieqv dorn
 ninh mbuo cing nzengc nyei
 ba gi yungh dorn mingh haaix
 ninh mbuo yaac gan jienv ninh mingh
 ninh mbuo yiem maanc mienh mbu ndongx zuoqc cuotv daaih weic zoux fungx bun tin hungh caux ba gi yungh dorn nyei daauh baan mienh
ninh mbuo nyei nzuih maiv gorngv baeqc
 ninh mbuo yaac maiv maaih dorngc nyei dorngx
yie aengx buatc ganh maaih dauh fin mienh yiem ndaamv lungh ndaix jienv mingh
 ninh yaac maaih yietc liuz yiem nyei kuv fienx zunh bun lungh ndiev maanc mienh
 zunh bun maanc guoqv
 maanc fingx
 maanc nyungc waac caux maanc nyungc mienh
naaiv dauh fin mienh qiex hlo nyei zunh jienv gorngv
oix zuqc gamh nziex tin hungh yaac ceng ninh weic zuqc ninh siemv maanc mienh nyei ziangh hoc taux aqv
 oix zuqc zaangc zeix lungh zeix ndau zeix koiv zeix wuom zingv wuov dauh
aengx ganh maaih da nyeic dauh fin mienh gan jienv da yietv dauh mingh yaac gorngv
mbaang mi aqv
 mbaa mbi lon domh zingh mbaang mi aqv
 naaiv norm domh zingh aapv maanc guoqv nyei mienh hopv ninh nyei diuv
 naaiv diuv se saeng hienx nqox nyei diuv kuv
aengx ganh maaih da faam dauh fin mienh gan jienv wuov deix i dauh fin mienh mingh
 qiex hlo nyei gorngv
haaix dauh zaangc wuov dauh hieh ga naaiv caux hieh ga naaiv nyei fangx yaac nqaapv jienv hieh ga naaiv nyei yienx ninh nyei biorngh fai buoz nor
wuov dauh zungv oix zuqc hopv tin hungh nouz zuiz nyei diuv
 naaiv diuv tin hungh dox njiec nouz zuiz nyei zaanv yaac maiv peux haaix nyungc
 haaix dauh hnangv naaiv nor zoux zungv oix zuqc yiem cing nzengc nyei fin mienh caux wuov dauh ba gi yungh dorn nyei nza hmien zuqc hungh nyei douz zeix
zeix ninh mbuo wuov guaax douz nyei sioux yietc liuz cutv cutv nyei faaux taux maanc gouv maanc doic
 zaangc wuov dauh hieh ga naaiv caux hieh ga naaiv nyei fangx
 caux nqaapv jienv hieh ga naaiv nyei mbuox nyei yienx nyei mienh ziangh hnoi ziangh muonz maiv duqv kuh yiem yietc dangh
hnangv naaic
 tin hungh nyei mienh
 dongh ei jienv tin hungh nyei lingc yaac longx longx nyei sienx yesu wuov deix
 oix zuqc maaih noic diev
yie aengx haiz qiex yiem wuov lungh gorngv
oix zuqc fiev jienv
  yangh naaiv jiex weic ziouv daic nyei mienh duqv orn lorqc
 singx lingh dau
za gengh hnangv naaic
 ninh mbuo duqv dingh ninh mbuo zoux nyei gong hitv kuonx weic zuqc ninh mbuo zoux nyei sic gan jienv ninh mbuo mingh
yie aengx mangc ziouc buatc dorv mbuonx baeqc nyei
 zueiz jienv mbuonx wuov dauh buatc hnangv dauh baamh mienh
 ninh ndongx jienv jiem ningv
 buoz nanv jienv laic haic nyei limh ngau
aengx ganh maaih dauh fin mienh yiem zaangc tin hungh nyei biauv cuotv daaih heuc qiex hlo nyei gorngv mbuox zueiz jienv mbuonx wuov dauh
longc meih nyei limh ngau gaatv aqv
 weic zuqc yiem baamh gen nyei ga naaiv zuoqc longx aqv
 gaatv nyei ziangh hoc taux aqv
zueiz jienv mbuonx wuov dauh ziouc longc ninh nyei limh ngau gaatv
 yiem baamh gen oix zuqc siou nyei ga naaiv ziouc gaatv nzengc mi aqv
yie aengx buatc ganh maaih dauh fin mienh yiem tin dorngh
 zaangc tin hungh nyei biauv
 cuotv daaih
 ninh yaac maaih laic haic nyei limh ngau
aengx maaih dauh fin mienh yiem ziec dorngh daaih
 dongh gunv douz wuov dauh fin mienh
 ninh heuc qiex hlo nyei mbuox nanv laic haic nyei limh ngau wuov dauh
longc meih laic haic nyei limh ngau gaatv baamh gen nyei a ngunc biouv joih
 weic zuqc a ngunc biouv zuoqc nzengc aqv
wuov dauh fin mienh ziouc longc ninh nyei limh ngau gaatv baamh gen nyei a ngunc biouv zoi bieqc nyueih a ngunc biouv nyei domh zorngh
 dongh biux mengh tin hungh nouz haic zuiz wuov norm zorngh
a ngunc biouv yiem zingh ga nyiec nyei zorngh zuqc nyueih
 aengx maaih nziaamv yiem zorngh liouc cuotv mingh faam baeqv gilo ndaauv
 buo ndorqc ndo
