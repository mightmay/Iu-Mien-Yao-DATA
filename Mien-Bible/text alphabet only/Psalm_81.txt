baaux nzung ceng tin hungh
 yie mbuo nyei qaqv
 njien youh nyei heuc jienv ceng yaakopv nyei tin hungh
jiez gorn baaux nzung
 mborqv nzoz
 longc domh daanh baah caux fiuv daanh baah patv kuh muangx nyei nzung
siang hlaax caux ziepc hmz
 dongh hlaax junh wuov hnoi
 jiex zipv oix zuqc biomv nzatc
naaiv se weic i saa laa en benx diuh leiz nyeic
 benx yaakopv nyei tin hungh nyei leiz
ninh cuotv mingh mborqv i yipv deic bung wuov zanc
 ninh yiem yosepv nyei zeiv fun mbu ndongx liepc naaiv diuh lingc
 yiem wuov yie mbuo duqv haiz yie mbuo muangx maiv mengh baeqc nyei waac gorngv
yie zorqv meih mbuo nyiex hniev nyei ga naaiv bouh njiec
 yaac zorqv meih mbuo nyei buoz bouh nyei ndaan bungx njiec mingh
zuqc naanc zingh nyei ziangh hoc meih mbuo heuc
 yie yaac njoux meih mbuo
 yie yiem mbuonx jieqv
 mba ong bingx nyei dorngx
 dau meih mbuo
 yie yiem me li mbaa wuom seix meih mbuo
  selaa
o yie nyei baeqc fingx aah
 muangx yie kuinx meih mbuo
 o i saa laa en mienh aah
 feix duqv meih mbuo muangx yie gorngv nyei waac
yiem meih mbuo mbu ndongx maiv dungx maaih nyiec nyei zienh
 maiv dungx gueic njiec baaix ganh fingx nyei zienh
yie se ziouv
 meih mbuo nyei tin hungh
 dongh dorh meih mbuo cuotv i yipv wuov dauh
 meih mbuo oix zuqc morngx nzuih hlo nyei
 yie ziouc uix meih mbuo beuv
mv baac yie nyei mienh maiv muangx yie nyei waac
 i saa laa en mienh zungv maiv longc yie
yie ziouc sueih binc ninh mbuo ziux ninh mbuo hnyouv ngaengc nyei eix zoux
 sueih ninh mbuo ei ninh mbuo ganh nyei za eix
feix duqv yie nyei baeqc fingx muangx yie nyei waac
 feix duqv i saa laa en mienh yangh yie nyei jauv
yie ziouc siepv siepv nyei hingh jiex ninh mbuo nyei win wangv
 huin nzuonx cau buoz mborqv ninh mbuo nyei win jaa
nzorng ziouv nyei mienh zungv zuqc mbaapv njiec ninh nyei nza hmien
 ninh mbuo yaac zuqc dingc zuiz taux yietc liuz
ziouv oix zorqv gauh longx jiex nyei mbiauh bun meih mbuo nyanc
 yaac zorqv yiem la bieiv mbaengx nyei mueiz dorngh bun meih mbuo buangv hnyouv
