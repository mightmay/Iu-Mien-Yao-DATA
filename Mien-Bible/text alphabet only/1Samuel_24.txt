saulo mingh zunc fi li saa die mienh nzuonx daaih
 maaih mienh mbuox ninh
ndaawitv yiem en ge ndi nyei deic bung huaang
saulo ziouc dorh ninh yiem i saa laa en nyei zuangx mienh mbu ndongx ginv daaih nyei buo cin dauh henv nyei baeng mingh taux hieh yungh mbaengx lorz ndaawitv caux gan ndaawitv nyei mienh
saulo daaih taux yiem jauv hlen wuov deix ba gi yungh laanh
 yiem wuov norm dorngx maaih norm mbaengx kuotv
 saulo ziouc bieqc mbaengx kuotv mingh jaiv buoz
 ndaawitv caux ninh nyei mienh yaac zueiz jienv mbaengx kuotv gu nyuoz ndo jiex nyei dorngx
ndaawitv nyei mienh gorngv mbuox ndaawitv
ih hnoi se dongh ziouv gorngv mbuox meih
  yie oix zorqv meih nyei win wangv jiu bun yiem meih nyei buoz ndiev
 meih gunv sueih eix zoux bun ninh aqv
 ndaawitv ziouc jiez sin daaih heng heng nyei mingh taux saulo nyei nqa haav nqaang ziouc gaatv norm saulo nyei lui siaam jieqv nyei gorqv ndutv mingh
 saulo yaac maiv hiuv duqv
nqa haav ndaawitv haiz hnyouv maiv longx
 weic zuqc ninh gaatv saulo nyei lui siaam jieqv nyei gorqv
ninh gorngv mbuox caux ninh yiem wuov deix mienh
tov ziouv  baav jienv maiv dungx bun yie aengx hnangv naaiv nor zoux bun yie nyei ziouv
 dongh ziouv  longc youh orn daaih nyei mienh
 maiv dungx bun yie zoux haaix nyungc hoic ninh
 weic zuqc ninh se ziouv  orn daaih nyei mienh
ndaawitv yaac longc naaiv deix waac laanh jienv gan ninh nyei mienh
 yaac maiv bun haaix dauh mienh zoux haaix nyungc hoic saulo
 saulo ziouc jiez sin cuotv mbaengx kuotv gan ninh nyei jauv mingh mi aqv
nqa haav ndaawitv cuotv mbaengx kuotv mingh heuc saulo
yie nyei ziouv
 hungh diex aah
 saulo huin nzuonx mangc
 ndaawitv ziouc puoqv njiec ndau baaix saulo
ndaawitv gorngv mbuox saulo
hungh diex weic haaix diuc muangx mienh gorngv
 ndaawitv oix hoic hungh diex nyei maengc
ih hnoi hungh diex ganh nyei m zing duqv buatc liuz yiem mbaengx kuotv ziouv zungv zorqv hungh diex jiu bun yiem yie nyei buoz ndiev mi aqv
 maaih mienh heuc yie daix hungh diex
 mv baac yie corc liouh meih nyei maengc
 yie gorngv
  yie maiv sung buoz hoic yie nyei hungh diex weic zuqc hungh diex se ziouv  orn daaih nyei mienh
yie nyei die aah
 mangc maah
 meih nyei lui siaam jieqv nyei gorqv yiem yie nyei buoz
 weic zuqc yie gaatv meih nyei lui siaam jieqv mv baac maiv daix meih
 ih zanc meih mengh baeqc yaac hiuv duqv
 yie maiv zoux dorngc
 yaac maiv ngaengc hungh diex
 yie maiv zoux haaix nyungc dorngc hungh diex
 mv baac meih zunc yie oix zorqv yie nyei maengc
tov ziouv  yiem hungh diex caux yie mbu ndongx dunx sic
 tov ziouv weic yie winh bun meih
 mv baac yie ganh nyei buoz maiv zoux haaix nyungc hoic hungh diex
hnangv loz hnoi mienh maaih waac puix gorngv
  orqv sic m daaih yiem orqv mienh cuotv daaih
  mv baac yie nyei buoz maiv zoux haaix nyungc bun hungh diex
i saa laa en mienh nyei hungh diex cuotv daaih lorz haaix dauh
 zunc haaix dauh
 kungx zunc dauh juv daic
 zunc norm juv muo saah
weic naaiv tov ziouv  yiem yie caux hungh diex mbu ndongx zoux siemv zuiz jien tengx yie mbuo dunx sic
 tov ninh zaah yaac tengx yie ziouc njoux yie biaux ndutv meih nyei buoz ndiev
ndaawitv gorngv naaiv deix waac bun saulo muangx liuz
 saulo gorngv
yie nyei dorn
 ndaawitv aac
 naaiv se meih nyei qiex fai
 saulo ziouc nyiemv duqv mbui haic
ninh gorngv mbuox ndaawitv
meih gauh longx yie
 weic zuqc meih zoux longx bun yie
 mv baac yie zoux orqv bun meih
ih hnoi meih bun cing meih hnangv haaix nor zoux longx bun yie
 weic zuqc ziouv zorqv yie jiu bun yiem meih nyei buoz ndiev mv baac meih maiv hoic yie
weic zuqc maiv maaih haaix dauh buangh ninh nyei win wangv corc aengx bungx ninh baengh orn nyei mingh
 hnangv naaic tov ziouv zoux longx winh bun meih hnangv meih ih hnoi zoux longx bun yie
ih zanc yie hiuv duqv
 meih ndongc haaix zungv duqv zoux hungh
 i saa laa en guoqv oix zuqc yiem meih nyei buoz ndiev liepc jiez
weic naaiv tov meih ziangv jienv ziouv laengz waac mbuox yie
 meih maiv pai guangc yie nyei zeiv fun yaac maiv yiem yie nyei die nyei douh zong sortv yie nyei mbuox guangc
ndaawitv ziouc houv jienv laengz waac bun saulo
 saulo ziouc nzuonx biauv mi aqv
 ndaawitv caux ninh nyei mienh faaux mingh yiem norm weih wuonv nyei dorngx
