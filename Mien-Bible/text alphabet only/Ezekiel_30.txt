yie aengx duqv zipv ziouv  nyei waac gorngv
baamh mienh aah
 meih oix zuqc douc waac gorngv
  ziouv tin hungh  hnangv naaiv gorngv
+ meih oix zuqc qaqv nyiemv jienv gorngv
wuov norm hnoi kouv aqv
weic zuqc wuov norm hnoi taux fatv aqv
   ziouv  nyei hnoi taux fatv
 benx maaih mbuonx nyei hnoi
 maanc guoqv zuqc dingc zuiz nyei hnoi
zungv maaih nzuqc ndaauv taux i yipv daix i yipv mienh
 e ti o bie mienh yaac zuqc kouv naanc
 yiem i yipv zuqc daic nyei mienh king njiec wuov zanc
 i yipv nyei zinh zoih zuqc bienh mingh
 ninh nyei gorn ndoqv yaac zuqc caeqv nzengc
+ maaih e ti o bie mienh
 putv mienh
 lu nde mienh
 aa laa mbie nyei yietc zungv mienh caux li mbie mienh
 aengx maaih yiem deic bung caux ninh mbuo dongh hnyouv gapv qaqv nyei mienh yaac oix zuqc nzuqc ndaauv daix
+ ziouv  hnangv naaiv gorngv
+ baav jienv i yipv deic bung wuov deix oix zuqc mbaang
 i yipv zoux maux nyei qaqv oix zuqc ndortv njiec
 yiem mikv ndon taux si e ne ninh mbuo yiem i yipv gu nyuoz zuqc nzuqc ndaauv daix
 naaiv se ziouv tin hungh  gorngv nyei waac
beiv zuqc baaic huaang nyei maanc guoqv
 i yipv gauh zuqc baaic huaang jiex
 ninh nyei zingh yaac zuqc baaic huaang yiem zuqc baaic huaang nyei zingh mbu ndongx
yie oix bun douz buov i yipv deic bung
 tengx ninh nyei yietc zungv mienh yaac zuqc mietc nzengc
 wuov zanc ninh mbuo ziouc hiuv duqv yie se ziouv
+ taux wuov hnoi yie oix bun douc fienx mienh bieqc nzangv mingh weic haeqv maiv gorqc jaang nyei e ti o bie mienh gamh nziex
 i yipv zuqc mietc wuov hnoi
 e ti o bie mienh yaac oix zuqc kouv naanc
 weic zuqc naaiv norm hnoi za gengh oix taux aqv
+ ziouv tin hungh  hnangv naaiv gorngv
+ yie oix longc mbaa mbi lon nyei hungh
 ne mbu katv netv saa
 nyei buoz bun i yipv nyei zinh zoih zutc nzengc
ninh caux gan ninh nyei mienh
 se yiem zuangx guoqv mbu ndongx gauh ciouv jiex nyei fingx
 ziouc bieqc daaih mietc naaiv norm deic bung
 ninh mbuo oix baeng nzuqc ndaauv cuotv caux i yipv mborqv jaax
 bun deic bung maaih zuqc daix nyei mienh buangv nzengc
yie oix bun nai aa ndaaih nqaai mingh
 yaac zorqv deic bung maaic bun yiem orqv mienh nyei buoz ndiev
 yie oix longc ganh fingx mienh nyei buoz zoux bun deic bung caux yiem deic bung nyei nyungc nyungc ga naaiv zuqc baaic huaang nzengc
 yie
 ziouv
  gorngv liuz aqv
+ ziouv tin hungh  hnangv naaiv gorngv
+ yie oix mietc nzengc miuc fangx
 yaac yiem memfitv bun jaav zienh zutc nzengc
 yangh naaiv mingh i yipv maiv maaih hungh gunv
 yie ziouc bun yiem i yipv deic bung nyei mienh gamh nziex
yie oix bun batc lotv benx ndau huaang
 oix bun douz buov so an zingh
 yaac siemv dingc te mbetc zingh nyei zuiz
yie nyei ga qiex oix baetv cuotv bun i yipv wuonv nyei laauh
 se be lu siem zingh
 yaac oix bun te mbetc nyei zuangx mienh zuqc pai guangc
yie oix bun douz buov i yipv
 be lu siem oix zuqc diev domh kouv naanc
 te mbetc zungv zuqc mborqv baaic
 memfitv lungh hnoi zanc yaac zuqc kouv
on zingh caux pi mbesetc zingh nyei mienh lunx mienh oix zuqc nzuqc ndaauv daix
 naaiv deix zingh nyei mienh yaac oix zuqc guaatv mingh
yie yiem taa baan hetc bun i yipv gunv nyei qaqv dangx wuov zanc
 lungh hnoi zanc ziouc hmuangx mingh
 ninh zoux maux nyei qaqv oix zitc mi aqv
 maaih mbuonx oix om jienv i yipv
 norm norm zingh nyei mienh oix zuqc guaatv mingh
yie hnangv naaiv bun i yipv zuqc dingc zuiz
 ninh mbuo ziouc hiuv duqv yie se ziouv  +
yie mbuo zuqc guaatv mingh ziepc yietv hnyangx
 zih hlaax saeng cietv wuov hnoi
 yie aengx duqv zipv ziouv  nyei waac gorngv
baamh mienh aah
 yie mborqv nauv i yipv hungh
 faalo
 nyei buoz
 buoz yaac maiv duqv beu
 maiv maaih haaix dauh beu weic zorc longx
 bun buoz aengx henv daaih haih fengx nzuqc ndaauv
weic naaiv ziouv tin hungh gorngv
 yie zoux i yipv nyei hungh
 faalo
 nyei win wangv
 yie oix mborqv ninh nyei buoz nauv
 se henv wuov jieqv caux nauv jiex wuov jieqv
 yie oix bun ninh nyei buoz bungx nzuqc ndaauv ndortv njiec
yie oix bun i yipv mienh faatv nzaanx mingh yiem maanc guoqv maanc fingx mbu ndongx
yie oix bun mbaa mbi lon nyei hungh nyei buoz henv yaac zorqv yie nyei nzuqc ndaauv bun ninh nyei buoz nanv jienv
 mv baac yie oix bun faalo nyei buoz nauv
 ninh ziouc dorng jienv mbaa mbi lon hungh njunh hnangv zuqc siang
 haih daic nyei mienh
yie oix bun mbaa mbi lon hungh nyei buoz maaih qaqv
 mv baac faalo nyei buoz oix mau njiec
 yie zorqv yie nyei nzuqc ndaauv an jienv mbaa mbi lon hungh nyei buoz
 ninh yaac sung nzuqc ndaauv cuotv daaih daix i yipv mienh wuov zanc
 ninh mbuo ziouc hiuv duqv yie se ziouv
yie oix bun i yipv mienh faatv nzaanx mingh yiem ziex guoqv ziex fingx mbu ndongx
 ninh mbuo ziouc hiuv duqv yie se ziouv
