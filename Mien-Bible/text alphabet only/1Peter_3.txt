meih mbuo zoux auv nyei mienh yaac fih hnangv nyei oix zuqc mbuoqc ganh nyei nqox
 hnangv naaic
 haaix dauh nqox maiv gaengh sienx tin hungh nyei doz
 ninh nyei auv zoux nyei sic ziouc bun ninh oix sienx
 liemh maiv zuqc kuinx yietc joux
weic zuqc nqox buatc yiem auv zoux nyei nyungc zeiv maaih hnyouv taaih yaac cing nzengc nyei
meih mbuo zorng nzueic maiv dungx kungx zorng beih zaangc
 gitv mba biei mbinz
 zorng jiem zorng nyaanh
 zuqv ciouh dunc nyei lui houx
daaux nzuonx oix zuqc zorng gu nyuoz hnyouv
 se oix zuqc hnyouv suonc hnyouv ndaauv
 naaiv se zorng nzueic yaac yietc liuz maiv haih zitc
 ei tin hungh mangc yaac jaaix haic
zinh ndaangc gan longx tin hungh
 sienx kaux ninh wuov deix m sieqv dorn hnangv naaiv nor zorng nzueic
 ninh mbuo mbuoqc ganh nyei nqox gunv
hnangv saalaa muangx apc laa ham nor
 heuc apc laa ham zoux ninh nyei ziouv
 se gorngv meih mbuo zoux horpc yaac maiv gamh nziex haaix nyungc
 meih mbuo ziouc zoux ninh nyei sieqv
meih mbuo zoux nqox nyei mienh yaac oix zuqc fih hnangv nyei hiuv duqv korv lienh ganh nyei auv
 weic zuqc m sieqv dorn gauh mau m jangc dorn
 yaac oix zuqc taaih auv weic zuqc ninh mbuo caux meih mbuo fih hnangv nyei duqv tin hungh ceix bun nyei en
 se duqv nzipc yietc liuz nyei maengc
 oix zuqc hnangv naaiv nor zoux weic maiv bun haaix nyungc laanh meih mbuo daux gaux nyei waac
yie gorngv deix setv mueiz waac
 meih mbuo yietc zungv oix zuqc dongh diuc hnyouv
 laanh korv lienh laanh
 hnamv sienx yesu nyei gorx youz
 laanh zoux longx bun laanh
 yaac nyiemc ganh zoux faix
maiv dungx zoux orqv winh orqv
 zuqc mienh gorngv doqc yaac maiv dungx gorngv doqc mienh
 daaux nzuonx oix zuqc buang waac ninh mbuo
 weic zuqc tin hungh heuc meih mbuo hnangv naaiv nor zoux
 ninh ziouc ceix fuqv bun meih mbuo
hnangv ging sou gorngv nor
haaix dauh oix yiem seix zaangc duqv orn lorqc
 yaac oix duqv longx nyei hnoi
 wuov dauh oix zuqc gunv jienv mbietc
 maiv dungx gorngv waac doqc
 yaac oix zuqc gunv jienv nzuih
 maiv dungx gorngv baeqc nduov mienh
oix zuqc guangc nqoi orqv sic
 zoux longx nyei sic hnangv
 oix zuqc liepc dingc hnyouv lorz baengh orn yaac hungx jienv baengh orn nyei jauv mingh
weic zuqc ziouv nyei m zing mangc jienv caux ninh horpc hnyouv wuov deix
 ninh nyei m normh yaac muangx ninh mbuo daux gaux nyei waac
 mv baac ziouv nyei hmien maiv huin mangc zoux orqv sic wuov deix mienh aqv
se gorngv meih mbuo jorm hnyouv zoux kuv sic
 haaix dauh oix hoic meih mbuo
mv baac maiv gunv meih mbuo weic zoux horpc nyei jauv zuqc siouc kouv
 meih mbuo ziouc maaih orn lorqc
maiv dungx gamh nziex haaix dauh
 yaac maiv dungx hnyouv huaang
yiem meih mbuo nyei hnyouv meih mbuo oix zuqc taaih giduc
 bun ninh zoux ziouv
 oix zuqc zanc zanc liuc leiz ziangx hnyouv
 haih porv mengh bun dauh dauh oix hiuv nyei mienh meih mbuo weic haaix diuc hnangv naaiv maaih lamh hnamv
 meih mbuo ziouc maaih waac dau
 mv baac oix zuqc longc suonc hnyouv dorh leiz nyei dau ninh mbuo
yaac oix zuqc maaih maiv maaih dorngx nqemh nyei laangh fim
 hnangv naaic
 meih mbuo zuqc mienh gorngv doqc meih mbuo kaux giduc zoux nyei kuv sic
 ninh mbuo ziouc weic ninh mbuo gorngv nyei waac zuqc nyaiv
se gorngv tin hungh nyei za eix se bun meih mbuo laaix zoux kuv sic zuqc siouc kouv
 naaiv corc gauh longx laaix zoux waaic sic zuqc siouc kouv
giduc weic zuiz daic yietc nzunc dorngx yietc liuz
 yietc laanh maiv maaih zuiz nyei mienh div zuangx zuiz mienh daic weic dorh mbuo taux tin hungh
 giduc nyei sin zuqc daix daic mv baac singx lingh bun ninh aengx nangh daaih
ninh kaux singx lingh mingh zunh doz bun wuonx jienv loh wuov deix mienh nyei wuonh muangx
se dongh noyaa gapv nzangv wuov zanc tin hungh zoux hnyouv ndaauv zuov jienv mv baac ninh mbuo maiv muangx tin hungh nyei waac wuov deix
 yiem nzangv gu nyuoz nyei mienh zoqc
 kungx maaih hietc laanh hnangv kaux wuom duqv njoux
naaiv wuom biux mengh jiex wuom nyei leiz
 dongh ih zanc njoux meih mbuo naaiv nyungc leiz
 naaiv maiv zeiz nzaaux sin zaangc nyei dienh
 se longc ziepc zuoqv nyei laangh fim laengz gan longx tin hungh
 naaiv nyungc leiz njoux meih mbuo weic zuqc yesu giduc daic mingh aengx nangh daaih
ninh zungv faaux tin dorngh yiem tin hungh nyei mbiaauc maengx
 yaac maaih zuangx fin mienh caux yiem ndaamv lungh yietc zungv maaih lingc maaih qaqv nyei yiem ninh nyei buoz ndiev
