aa hapc daic mingh
 nqa haav mo apc mienh ngaengc jienv i saa laa en mienh
aa hatc yaa yiem saa maa lie
 ninh nyei gu nguaaic wuov qongx biauv
 mbaeqc jienv ga hlen nyei piaeng nyei dorngx
 ndortv njiec daaih
 mun mi aqv
 ninh ziouc paaiv douc fienx mienh yaac jaa ziangx waac gorngv
mingh naaic gaax e ko lon zingh nyei zienh
 mbaa an se mbupc
 yie hnangv naaiv zuqc mun haih longx fai maiv haih longx
mv baac ziouv  nyei fin mienh gorngv mbuox titv mbi mienh
 e li yaa
mingh buangh saa maa lie nyei hungh nyei douc fienx mienh naaic ninh mbuo
  meih mbuo mingh naaic e ko lon zingh nyei zienh
 mbaa an se mbupc
 weic zuqc i saa laa en deic bung maiv maaih tin hungh fai
weic naaiv ziouv  gorngv
  meih maiv duqv njiec meih ih zanc bueix jienv nyei coux aqv
 meih ndongc haaix zungv oix zuqc daic
 e li yaa ziouc mingh mi aqv
douc fienx mienh nzuonx taux hungh wuov
 hungh naaic ninh mbuo
meih mbuo weic haaix diuc nzuonx daaih
ninh mbuo dau
maaih dauh mienh daaih buangh yie mbuo
 ninh gorngv
  meih mbuo nzuonx mingh mbuox paaiv meih mbuo daaih wuov dauh hungh
ziouv  hnangv naaiv gorngv
 i saa laa en deic bung maiv maaih tin hungh meih cingx daaih paaiv mienh mingh naaic e ko lon zingh nyei zienh
 mbaa an se mbupc
 fai
 weic naaiv meih maiv duqv njiec meih ih zanc bueix jienv nyei coux
 meih ndongc haaix zungv oix zuqc daic
hungh diex naaic ninh mbuo
daaih buangh meih mbuo aengx gorngv naaiv deix waac wuov dauh mienh hnangv haaix nor
ninh mbuo dau
ninh zuqv jienv maaih biei nyei ndopv lui
 jaaiv yaac sai jienv ndopv hlaang
 hungh diex gorngv
se titv mbi mienh
 e li yaa
hungh diex ziouc paaiv gunv hmz ziepc dauh baeng nyei baeng bieiv caux ninh nyei hmz ziepc dauh baeng guanh mingh lorz e li yaa
 mingh taux wuov zanc
 e li yaa zueiz jienv mbong ningv gu nguaaic
 baeng bieiv gorngv mbuox ninh
tin hungh nyei mienh aah
 hungh diex hnangv naaiv nor gorngv
  njiec daaih maah
e li yaa dau wuov dauh baeng bieiv
se gorngv yie zoux tin hungh nyei mienh
 tov douz yiem wuov lungh njiec daaih buov mietc nzengc meih caux meih nyei hmz ziepc dauh mienh
 douz ziouc yiem wuov lungh njiec daaih buov mietc baeng bieiv caux ninh nyei hmz ziepc dauh mienh
hungh diex aengx paaiv gunv hmz ziepc dauh baeng nyei baeng bieiv caux ninh nyei hmz ziepc dauh baeng mingh
 wuov dauh baeng bieiv gorngv mbuox e li yaa
tin hungh nyei mienh aah
 hungh diex hatc meih
  siepv siepv nyei njiec daaih maah
e li yaa dau
se gorngv yie zoux tin hungh nyei mienh
 tov tin hungh bun douz yiem wuov lungh njiec daaih buov mietc nzengc meih caux meih nyei hmz ziepc dauh mienh
 tin hungh ziouc bun douz yiem wuov lungh njiec daaih buov mietc baeng bieiv caux ninh nyei hmz ziepc dauh mienh
hungh diex ziouc aengx paaiv da faam dauh gunv hmz ziepc dauh baeng nyei baeng bieiv caux ninh nyei hmz ziepc dauh baeng mingh
 da faam dauh baeng bieiv faaux mingh gueic njiec e li yaa nyei nza hmien njiec qaqv tov ninh
tov bun yie nyei maengc caux meih nyei bou naaiv deix hmz ziepc dauh mienh nyei maengc ziux meih mangc funx jaaix
mangc maah
 douz yiem wuov lungh njiec daaih buov mietc daaih ndaangc wuov deix i dauh gunv hmz ziepc dauh baeng nyei baeng bieiv caux ninh mbuo nyei hmz ziepc dauh mienh
 ih zanc tov bun yie nyei maengc ziux meih mangc funx jaaix
ziouv  nyei fin mienh gorngv mbuox e li yaa
caux ninh njiec mingh maah
 maiv dungx gamh nziex hungh diex
 e li yaa ziouc caux ninh njiec mingh taux hungh diex wuov
e li yaa gorngv mbuox hungh diex
ziouv hnangv naaiv nor gorngv
  se weic zuqc i saa laa en deic bung maiv maaih tin hungh meih cingx paaiv douc fienx mienh mingh lorz e ko lon zingh nyei zienh
 mbaa an se mbupc
 fai
 laaix meih hnangv naaiv nor zoux
 meih maiv duqv njiec meih bueix jienv nyei coux
 meih ndongc haaix zungv oix zuqc daic
aa hatc yaa ziouc daic mi aqv
 ziux ziouv longc e li yaa douc daaih nyei waac
 weic zuqc aa hatc yaa maiv maaih dorn
 ninh nyei youz
 yolam
 nzipc jienv ninh zoux hungh
 yolam faaux weic doix ye ho saa fatv nyei dorn
 ye ho lam
 zoux yu ndaa nyei hungh
 da nyeic hnyangx
yiem aa hatc yaa gunv nyei ziangh hoc ninh zoux zengc njiec nyei sic caux ninh zoux cuotv nyei yietc zungv
 fiev jienv i saa laa en hungh nyei hungh douh daan
