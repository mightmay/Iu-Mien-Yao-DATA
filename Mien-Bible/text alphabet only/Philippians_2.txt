se gorngv meih mbuo caux giduc juangc maengc ziangh ziouc gauh jorm hnyouv
 se gorngv hiuv duqv giduc hnamv meih mbuo ziouc orn meih mbuo nyei hnyouv
 se gorngv meih mbuo caux singx lingh maaih jiu tong
 se gorngv meih mbuo laanh zoux longx bun laanh
 laanh korv lienh laanh nor
tov bun yie njien youh taux daauh
 meih mbuo oix zuqc dongh diuc hnyouv
 laanh hnamv laanh
 yaac oix zuqc horpc fim dongh eix
maiv dungx zoux haaix nyungc weic douh ganh duqv longx fai ceng ganh hlo
 oix zuqc laanh caux laanh nyiemc zoux faix
 funx mienh gauh longx ganh
maiv dungx kungx hnamv ganh nyei nza hmien
 oix zuqc maaih hnyouv jangx taux ga nyiec nyei mienh
meih mbuo oix zuqc maaih hnyouv hnangv giduc yesu nyei hnyouv
giduc m daaih maaih tin hungh nyei fiem fingx
 ninh caux tin hungh fih hnangv nyei mv baac ninh maiv nzaeng zoux fih hnangv
daaux nzuonx ninh maaih nyei nyungc nyungc siev jienv guangc nzengc
 zipv nouh nyei fiem fingx
 cuotv seix benx dauh baamh mienh
za gengh maaih mienh nyei fangx zeiv
 ninh ganh yaac laengz zoux faix
 muangx tin hungh nyei waac taux daic
 taux zuqc yiem ziepc nzaangc jaax daic
weic naaiv tin hungh taaih ninh zoux gauh hlo jiex
 yaac bun ninh maaih mbuox gauh hlang jiex maanc mbuox nyei mbuox
hnangv naaiv
 weic taaih yesu nyei mbuox
 yiem tin dorngh
 yiem yaangh gen
 caux yiem yiemh gen nyei yietc zungv oix zuqc gueic njiec baaix
dauh dauh oix nyiemc yesu giduc zoux ziouv
 ziouc taaih zaangc diex tin hungh
hnamv nyei gorx youz aac
 weic naaiv
 hnangv zinh ndaangc yie caux meih mbuo yiem
 meih mbuo zanc zanc muangx yie nyei waac
 ih zanc yie maiv caux meih mbuo yiem aqv
 mv baac meih mbuo gauh oix zuqc muangx longx
 oix zuqc gamh nziex
 sin zinx jienv longc qaqv zoux ziangx meih mbuo duqv njoux nyei gong
weic zuqc tin hungh zanc zanc yiem meih mbuo nyei hnyouv zoux gong
 bun meih mbuo maaih hnyouv yaac maaih banh zeic ei jienv ninh longx nyei za eix zoux
zoux haaix nyungc maiv dungx ngopv yaac maiv dungx daux nzuih
meih mbuo ziouc zoux tin hungh nyei cing nzengc
 maiv lamh guaix dorngx nyei naamh nyouz
 meih mbuo oix zuqc yiem baamh gen
 hnyouv waaic
 baamz zuiz mienh nyei dorngx mbu ndongx ziux njang hnangv hleix yiem wuov lungh ziux jienv njang nor
zunh ziangh maengc nyei doz bun ninh mbuo
 meih mbuo hnangv naaiv nor zoux
 taux yesu giduc aengx daaih wuov hnoi yie ziouc a hneiv haic weic zuqc hiuv duqv yie cuotv qaqv zoux nyei gong maiv ndortv buonv aqv
meih mbuo nyei sienx fim se hnangv ziec bun tin hungh nyei ga naaiv nor
 se gorngv yie zuqc daix dox nziaamv cuotv meih mbuo nyei sienx fim gu nguaaic hnangv ciev ziec nyei ga naaiv nor
 yie ziouc orn lorqc yaac caux meih mbuo zuangx mienh orn lorqc
fih hnangv nyei
 meih mbuo oix zuqc orn lorqc
 yaac caux yie orn lorqc
se gorngv ei ziouv yesu nyei za eix nor
 yie oix siepv siepv nyei paaiv ti mo tai mingh taux meih mbuo naaic weic zuqc yie oix hiuv duqv meih mbuo nyei fienx
 yie ziouc hnyouv longx aqv
yie maiv maaih haaix dauh hnangv ti mo tai nor
 caux yie dongh hnyouv ziepc zuoqv nyei oix tengx meih mbuo
dauh dauh kungx gunv ganh nyei nza hmien hnangv
 maiv hnamv taux yesu giduc oix ninh mbuo tengx zoux haaix nyungc
ti mo tai nyei hnyouv meih mbuo hiuv nyei
 ninh caux yie zunh kuv fienx hnangv i dorn diex juangc gong zoux nor
yie yietv hiuv duqv yie ganh nyei jauv aengx maaih haaix nyungc sic cuotv
 yie ziouc paaiv ninh mingh meih mbuo wuov
yie yaac kaux ziouv hnamv daaih maiv lauh yie ganh yaac duqv mingh meih mbuo naaic
yie hnamv daaih oix zuqc paaiv dauh mbuo nyei gorx youz e baa fo ndi tatv nzuonx meih mbuo naaic
 ninh caux yie juangc gong zoux
 juangc nzaeng kuv fienx
 maiv bun ndortv
 meih mbuo yaac paaiv ninh daaih liuc leiz yie qiemx longc nyei
ninh za gengh
 jangx haic meih mbuo
 hnyouv yaac nzauh haic weic zuqc meih mbuo haiz gorngv ninh butv baengc
ninh gengh butv kouv nyei
 kaav deix daic mi aqv
 mv baac tin hungh korv lienh ninh
 maiv daan korv lienh ninh hnangv
 yaac korv lienh yie
 maiv bun yie jaa nzauh
weic naaiv yie gauh oix heuc ninh nzuonx
 meih mbuo aengx duqv buatc ninh ziouc hnyouv longx aqv
 yie ganh nyei you nzauh yaac tuix deix mi aqv
ninh zoux dauh sienx yesu nyei gorx youz
 meih mbuo ziouc oix zuqc njien njien youh youh nyei zipv ninh
 yaac oix zuqc taaih naaiv nyungc mienh
weic zuqc ninh weic zoux giduc nyei gong kaav deix daic mi aqv
 meih mbuo maiv haih tengx yie zoux nyei
 ninh maiv longc maengc nyei nzipc jienv tengx
