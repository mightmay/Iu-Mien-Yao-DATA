ziouv  hnangv naaiv gorngv
meih mbuo oix zuqc goux jienv baengh fim nyei jauv yaac zoux horpc nyei sic
 weic zuqc yie nyei njoux en taux fatv aqv
 yie nyei gong fim oix biux mengh cuotv daaih
hnangv naaiv ei jienv zoux nyei mienh
 dongh jienh gan longx nyei mienh
 maaih orn lorqc
 se ninh gan longx dingh gong hnoi nyei leiz
 maiv bun maaih uix
 yaac gunv jienv ganh nyei buoz
 maiv zoux haaix nyungc orqv sic
caux ziouv horpc nyei ganh fingx mienh maiv dungx bun gorngv
ziouv ndongc haaix zungv oix zorqv yie caux ninh nyei baeqc fingx bun nqoi
 yaac maiv dungx bun im dov nyei mienh gorngv
mangc maah
 yie kungx zoux ndiangx kou nqaai
weic zuqc ziouv  hnangv naaiv gorngv
da faanh im dov nyei mienh gan longx yie nyei dingh gong hnoi nyei leiz
 ginv dongh yie horpc hnyouv nyei sic
 yaac sienx wuonv yie laengz nyei ngaengc waac
yie zungv oix bun ninh mbuo yiem yie nyei singx dinc caux laatc gu nyuoz maaih jangx hoc yaac maaih mbuox gauh longx maaih naamh nyouz
 yie zungv oix bun ninh mbuo maaih yietc liuz nyei mbuox
 yaac maiv haih pai guangc
aengx maaih daaih nyiemc ziouv nyei ganh fingx mienh oix fu sux ninh
 hnamv ziouv  nyei mbuox yaac zoux ninh nyei bou
 yietc zungv gan longx dingh gong hnoi nyei leiz
 maiv bun maaih uix
 yaac sienx longx yie laengz nyei ngaengc waac
yie ziouc oix dorh naaiv deix mingh taux yie nyei cing nzengc mbong
 yaac bun ninh mbuo yiem yie nyei daux gaux nyei biauv maaih njien youh
 ninh mbuo buov ziec caux fongc horc ziec nyei ga naaiv
 yiem yie nyei ziec dorngh horpc yie nyei hnyouv nyei
 weic zuqc yie nyei biauv
 mienh oix heuc maanc fingx mienh daux gaux nyei biauv
ziouv tin hungh
  dongh dorh zuqc guaatv mingh nzaanx nyei i saa laa en mienh daaih zunv wuov dauh
 hnangv naaiv gorngv
cuotv liuz yie bun gapv zunv liuz nyei mienh
 yie corc oix dorh ganh deix mienh daaih caux ninh mbuo gapv zunv
lomc huaang nyei yietc zungv hieh zoih caux ndiangx lomc yietc zungv hieh zoih daaih naqv maah
i saa laa en nyei siouv gaeng mienh m zing maengh
 ninh mbuo yietc zungv maiv maaih cong mengh
 ninh mbuo yietc zungv hnangv juv hngongx
 maiv haih njungx
 ninh mbuo kungx oix bueix jienv
 oix mbeix mbeix
 mauv m njormh
wuov deix juv cei haic
 nyanc yaac maiv hiuv duqv beuv
 goux ba gi yungh nyei mienh yaac maiv mengh baeqc haaix nyungc
 gorqv mienh ziux gorqv mienh nyei jauv yangh
 gorqv mienh douh gorqv mienh ganh duqv longx hnangv
ninh mbuo gorngv
daaih maah
 mbuo mingh zorqv a ngunc diuv
 mbuo hopv beuv diuv kuv
 njang hnoi oix hnangv ih hnoi fai zungv gauh yaauc
