i saa laa en mienh yiem mitv baa houv jienv waac gorngv
yie mbuo haaix dauh yaac maiv bungx yie mbuo nyei sieqv bun mben yaa min mienh longc zoux auv
zuangx mienh ziouc daaih taux mbetc en
 zueiz jienv tin hungh nyei nza hmien taux lungh maanz hmuangx
 ninh mbuo nyiemv duqv hnyouv mun haic
ninh mbuo gorngv
o ziouv
 i saa laa en mienh nyei tin hungh aah
 naaiv nyungc sic weic haaix diuc haih yiem i saa laa en cuotv daaih
 ih hnoi i saa laa en mienh weic haaix diuc oix zuqc zoqc yietc fingx
da nyeic hnoi zuangx baeqc fingx jiez sin nziouv nyei aengx yiem wuov ceix norm ziec dorngh ziouc fongc horc buov ziec caux ziec weic jiu tong nyei ga naaiv
i saa laa en mienh laanh naaic laanh
yiem i saa laa en nyei fingx fingx mienh maaih haaix dauh maiv daaih yiem ziouv  nyei nza hmien
 weic zuqc ninh mbuo houv jienv laengz jiex ngaengc waac gorngv
haaix dauh maiv daaih taux mitv baa yiem ziouv  nyei nza hmien nor
 wuov dauh ndongc haaix zungv oix zuqc daix daic
i saa laa en mienh korv lienh ninh mbuo nyei youz
 mben yaa min mienh
 ninh mbuo gorngv
ih hnoi yiem i saa laa en mienh mbu ndongx caa yietc fingx mi aqv
mbuo oix zuqc hnangv haaix nor zoux lorz auv bun zengc njiec wuov deix mben yaa min mienh longc
 mbuo ziangv jienv ziouv  houv waac gorngv
  yie mbuo haaix dauh yaac maiv bungx yie mbuo nyei sieqv bun mben yaa min mienh longc zoux auv
ninh mbuo ziouc laanh naaic laanh
maaih haaix fingx i saa laa en mienh maiv daaih mitv baa gapv zunv yiem ziouv  nyei nza hmien
 mangc maah
 maiv maaih yietc dauh yaa mbetc gi le aatc nyei mienh daaih bieqc ciangv gapv zunv nyei wuic
weic zuqc saauv mienh nyei ziangh hoc ninh mbuo maiv maaih yietc dauh yaa mbetc gi le aatc nyei mienh yiem naaic
gapv zunv nyei wuic gu nyuoz nyei mienh ziouc paaiv yietc waanc i cin dauh mborqv jaax henv nyei baeng yaac jaa waac ninh mbuo
oix zuqc longc nzuqc ndaauv daix nzengc yaa mbetc gi le aatc nyei mienh
 liemh m sieqv dorn caux fu jueiv daix nzengc
meih mbuo oix zuqc hnangv naaiv nor zoux
 oix zuqc daix yietc zungv m jangc dorn
 yaac daix dauh dauh caux m jangc dorn bueix jiex nyei m sieqv dorn
yiem yaa mbetc gi le aatc
 ninh mbuo lorz buatc feix baeqv dauh maiv bueix jiex dorn nyei sieqv lunx
 ziouc dorh wuov deix sieqv taux kaa naa an deic bung
 silo nyei ciangv wuov
yiem wuic gapv zunv nyei mienh ziouc paaiv mienh mingh mbuox yiem limmon nyei la bieiv mbaengx wuov deix mben yaa min mienh
 i saa laa en mienh oix caux ninh mbuo zoux longx
 gorngv horpc
mben yaa min mienh ziouc nzuonx daaih
 i saa laa en mienh zorqv dongh ninh mbuo siex cuotv maengc wuov deix feix baeqv dauh yaa mbetc gi le aatc nyei sieqv daaih bun mben yaa min mienh longc zoux auv
 mv baac corc maiv gaux ninh mbuo dauh dauh longc
baeqc fingx weic mben yaa min mienh haiz hnyouv mun weic zuqc ziouv zoux bun yiem i saa laa en mienh mbu ndongx zoqc yietc fingx mi aqv
wuic nyei zuangx mienh gox gorngv
mben yaa min mienh nyei m sieqv dorn zuqc mietc nzengc mi aqv
 hnangv naaic
 mbuo oix zuqc hnangv haaix nor zoux weic lorz auv bun zengc njiec wuov deix mben yaa min mienh longc
ninh mbuo aengx gorngv
duqv cuotv singx maengc wuov deix mben yaa min mienh hnangv haaix zungv oix zuqc maaih mienh nzipc ninh mbuo nyei buonc
 weic bun yietc fingx i saa laa en mienh maiv zutc nzengc
mv baac mbuo maiv haih bungx mbuo nyei sieqv bun ninh mbuo longc zoux auv
 weic zuqc i saa laa en mienh houv jiex waac gorngv
  haaix dauh bungx sieqv bun mben yaa min mienh longc zoux auv nor
 wuov dauh zungv zuqc zioux aqv
ninh mbuo ziouc gorngv
hnamv mangc gaax
 hnyangx hnyangx yiem silo maaih norm houc ziouv  nyei zipv
 se yiem mbetc en nyei baqv bung
 yiem mbetc en mingh sekem wuov diuh domh jauv nyei dong bung maengx
 le mbo naa nyei naamh bung
ninh mbuo ziouc njaaux ziangx mben yaa min mienh
gunv mingh bingx jienv a ngunc huingx gu nyuoz
zuov mangc jienv
 buatc silo mienh nyei sieqv cuotv daaih caux jienv cangx heix nyei mienh cangx heix
 gunv yiem a ngunc huingx cuotv daaih
 meih mbuo yietc dauh caangv dauh silo mienh nyei sieqv mingh zoux auv ziouc nzuonx mben yaa min deic aqv
se gorngv wuov deix sieqv nyei die fai muoz doic daaih gox yie mbuo
 yie mbuo manc daaih tengx gorngv mbuox ninh mbuo
  tov mangc deix yie mbuo nyei hmien yaac nqoi eix bun ninh mbuo
 weic zuqc mborqv jaax nyei ziangh hoc yie mbuo maiv duqv sieqv gaux ninh mbuo longc zoux auv
 yaac maiv zeiz meih mbuo bungx sieqv bun ninh mbuo
 se gorngv hnangv naaic
 ih zanc oix zuqc funx meih mbuo maaih zuiz
mben yaa min mienh ziouc ei jienv zoux
 ziux ninh mbuo nyei soux mouc dauh dauh duqv cangx heix nyei sieqv caangv daaih zoux auv
 ninh mbuo aengx nzuonx mingh yiem ninh mbuo ganh nzipc nyei buonc ndau
 aengx siang ceix jiex zingh ziouc yiem naaic zingh gu nyuoz
dongh wuov zanc i saa laa en mienh leih nqoi wuov norm dorngx
 gorqv mienh nzuonx gorqv mienh nyei fingx caux douh zong mienh
 gorqv mienh yaac nzuonx gorqv mienh nzipc nyei buonc ndau
wuov jaax lungh ndiev i saa laa en maiv maaih hungh diex
 gorqv mienh ziux gorqv mienh ganh nyei hnyouv sueih eix zoux
