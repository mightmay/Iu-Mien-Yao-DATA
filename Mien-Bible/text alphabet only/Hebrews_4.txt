tin hungh laengz bun mbuo duqv bieqc ninh hitv kuonx nyei dorngx wuov deix waac corc maiv gaengh jiex
 wuov nyungc
 mbuo oix zuqc faix fim
 nziex meih mbuo maaih haaix dauh mingh maiv taux
yie mbuo haiz liuz kuv fienx hnangv ninh mbuo haiz nor
 mv baac ninh mbuo haiz liuz nyei kuv fienx maiv tengx haaix nyungc ninh mbuo
 weic zuqc haiz liuz ninh mbuo yaac maiv sienx
mbuo sienx nyei mienh za gengh duqv bieqc tin hungh laengz bun nyei hitv kuonx dorngx
 wuov norm hitv kuonx dorngx se dongh tin hungh gorngv
weic naaiv yie qiex jiez ziouc houv jienv gorngv
ninh mbuo yietc liuz maiv duqv bieqc yie nyei hitv kuonx dorngx
  ninh mbuo yietc liuz maiv duqv bieqc yie oix bun ninh mbuo hitv kuonx nyei dorngx
 tin hungh hnangv naaiv nor gorngv maiv gunv yiem ninh zeix lungh zeix ndau wuov zanc ninh zoux ziangx gong mi aqv
weic zuqc yiem ging sou maaih norm dorngx gorngv
da cietv hnoi wuov hnoi tin hungh dingh njiec ninh nyei yietc zungv gong hitv kuonx
aengx hnangv a jang gorngv liuz wuov deix waac
ninh mbuo yietc liuz maiv duqv bieqc yie nyei hitv kuonx dorngx
haiz kuv fienx ndaangc wuov deix maiv duqv bieqc tin hungh nyei hitv kuonx dorngx weic zuqc ninh mbuo maiv muangx waac
 mv baac maaih deix duqv bieqc nyei
weic naaiv
 tin hungh aengx dingc norm hnoi heuc 
ih hnoi
 nqa haav lauh nyei
 tin hungh longc ndaawitv hungh gorngv wuov norm hnoi
 hnangv gorngv jiex wuov deix ging sou nyei waac
se gorngv meih mbuo ih hnoi haiz tin hungh gorngv nyei waac
 maiv dungx zoux hnyouv ngaengc
se gorngv yo su waa bun ninh mbuo duqv hitv kuonx
 nqa haav tin hungh maiv gorngv aengx ganh maaih norm hnoi
hnangv naaic
 weic tin hungh nyei baeqc fingx aengx ganh maaih norm dingh gong hitv kuonx hnoi
weic zuqc haaix dauh duqv bieqc tin hungh bun nyei hitv kuonx dorngx
 wuov dauh duqv dingh ninh ganh nyei gong hitv kuonx
 hnangv tin hungh dingh gong hitv kuonx wuov nor
hnangv naaic
 mbuo oix zuqc njiec qaqv zoux weic bieqc tin hungh nyei hitv kuonx dorngx
 weic maiv bun haaix dauh hnangv wuov deix mienh maiv muangx waac ziouc maiv duqv bieqc
tin hungh nyei waac se nangh nyei
 maaih qaqv nyei
 gauh laic jiex yietc zungv i maengx laic nyei nzuqc ndaauv
 haih nzopv bieqc taux hnyouv caux lingh wuonh gapv nyei dorngx
 mbungv fim caux mbungv daaux gapv nyei dorngx
 zungv haih siemv duqv mienh hnyouv nyunc zoux nyei caux hnyouv hnamv cuotv nyei sic
maiv maaih haaix nyungc bingx duqv tin hungh jienv
 daaux nzuonx maanc muotc yietc zungv yiem tin hungh nyei nza hmien koi nqoi nzengc
 mbuo yaac oix zuqc zorqv mbuo nyei nyungc nyungc binv mengh mbuox ninh
hnangv naaic
 oix zuqc sienx wuonv mbuo nyiemc nyei doz
 weic zuqc mbuo maaih dauh zoux hlo nyei domh sai mienh bieqc taux tin hungh nyei nza hmien
 dongh tin hungh nyei dorn
 yesu
mbuo nyei domh sai mienh maiv zeiz maiv hiuv mbuo mau nyei dorngx
 weic zuqc ninh ganh yaac zuqc nyungc nyungc seix jiex
 hnangv mbuo zuqc seix nor
 mv baac ninh maiv baamz zuiz
weic naaiv mbuo oix zuqc bungx laangc nyei mingh taux tin hungh ceix en nyei weic
 yiem naaic mbuo qiemx zuqc nyei ziangh hoc ziouc duqv tin hungh korv lienh yaac ceix en bun mbuo
