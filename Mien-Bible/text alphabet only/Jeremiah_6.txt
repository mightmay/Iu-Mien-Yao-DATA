mben yaa min mienh aah
 biaux mingh weic biaux ndutv
 biaux cuotv ye lu saa lem
 yiem te ko aa biomv jorng
 cie jangx hoc nyei geh yiem mbetc hakv ke lem
 weic zuqc maaih domh zeqc naanc yiem baqv bung daaih
 yaac maaih baaic waaic nyei domh sic
nzueic haic nyei fioux zoih sieqv
 si on
 yie oix mietc nzengc
goux ba gi yungh nyei mienh caux ninh mbuo nyei ba gi yungh guanh oix daaih mborqv ninh
 ninh mbuo oix corng ninh mbuo nyei ndopv liuh weih gormx ninh
 gorqv mienh ziouc yiem gorqv mienh nyei dorngx bungx yungh
oix zuqc liuc leiz ziangx caux ninh mborqv jaax
 jiez daaih maah
 mbuo lungh aanx nyei ziangh hoc mingh mborqv
 mbuo zuqc kouv aqv
 weic zuqc lungh hnoi nyei njang jiex jienv mingh
 lungh maanz hmuangx nyei dongh linh gunv zoux gunv ndaauv aqv
jiez daaih maah
 mbuo lungh muonz zanc mingh mborqv
 mietc nzengc zingh nyei hungh dinc
nernh jiex nyei ziouv  hnangv naaiv gorngv
oix zuqc goix wuov norm zingh nyei ndiangx
 ndui nie weih gormx mborqv ye lu saa lem
 naaiv se horpc zuqc dingc zuiz nyei zingh
 yiem zingh gu nyuoz kungx maaih zeix mienh nyei sic hnangv
hnangv wuom kuotv maiv dingh nyei cuotv wuom nzang
 naaiv norm zingh maiv dingh nyei cuotv orqv sic
 zanc zanc maaih zoux doqc
 baaic waaic nyei sic yiem zingh gu nyuoz
 zuqc baengc
 zuqc mun nyei jauv zanc zanc yiem yie nyei nza hmien
ye lu saa lem aah
 oix zuqc muangx meih zuqc njaaux nyei waac
 nziex yie nyei hnyouv youx meih
 nziex yie bun meih benx baaic waaic nyei dorngx
 maiv maaih mienh yiem nyei deic bung
nernh jiex nyei ziouv  hnangv naaiv gorngv
ninh mbuo oix guaatv nzengc zengc njiec nyei i saa laa en mienh
 hnangv gaeqv liuz aengx gaeqv zengc njiec nyei a ngunc biouv
 hnangv gaeqv a ngunc biouv nyei mienh nyei buoz aengx hlutv gan jienv a ngunc nquaah mingh
yie oix zuqc caux haaix dauh gorngv yaac kuinx ninh mbuo cingx daaih oix muangx
 ninh mbuo nyei m normh zietc mi aqv
 ninh mbuo ziouc maiv haih muangx
 mangc maah
 ziouv nyei waac
 benx ninh mbuo huotv nyei ga naaiv
 ninh mbuo yaac maiv a hneiv muangx
weic naaiv yie qiex jiez hnangv ziouv nor
 zungv haiz nyienz maiv jienv
oix zuqc dox njiec yiem jaai horngc nyei fu jueiv caux gapv zunv nyei mienh lunx mienh
 liemh auv liemh nqox yaac oix zuqc dorh mingh
 caux jienv hnyangx jeiv hlang caux mienh gox mienh
ninh mbuo nyei biauv
 lingh deic caux auv zungv zuqc zorqv bun ganh dauh
 weic zuqc yie oix sung yie nyei buoz zoux bun yiem deic bung nyei baeqc fingx
 naaiv se ziouv  gorngv nyei waac
yiem zoux faix jiex nyei taux zoux hlo jiex nyei mienh
 dauh dauh mauv oix duqv maiv baengh fim nyei leic zinh
 yiem douc waac mienh taux sai mienh
 dauh dauh kungx zoux jaav sic hnangv
ninh mbuo zorc yie nyei baeqc fingx mun nyei dorngx hnangv maiv zeiz mun camv nor
 ninh mbuo gorngv
  baengh orn aqv
 baengh orn aqv  maiv gunv maiv maaih baengh orn
ninh mbuo zoux gamh nziev nyei sic
 ninh mbuo hiuv duqv nyaiv fai
 maiv zeiz
 ninh mbuo yietc deix yaac maiv nyaiv
 ninh mbuo maiv hiuv duqv hnangv haaix nor zuqc baaic hmien
 weic naaiv ninh mbuo oix zuqc king njiec yiem king njiec nyei mienh mbu ndongx
 yie dingc ninh mbuo nyei zuiz nyei ziangh hoc ninh mbuo ziouc zuqc mietc aqv
 naaiv se ziouv  gorngv nyei waac
ziouv  hnangv naaiv nor gorngv
meih mbuo oix zuqc souv jienv jauv longx longx nyei samx mangc
 naaic taux wuov deix loz hnoi nyei jauv
 naaic gaax wuov diuh longx nyei jauv yiem haaix yaac gan wuov diuh jauv yangh
 meih mbuo nyei hnyouv ziouc lorz duqv baengh orn
 mv baac ninh mbuo gorngv
  yie mbuo maiv yangh wuov diuh jauv
yie paaiv deix siouv gaeng mienh goux meih mbuo yaac gorngv
  oix zuqc muangx jorng nyei qiex
  mv baac ninh mbuo gorngv
  yie mbuo maiv muangx
maanc guoqv mienh aah
 weic naaiv oix zuqc muangx
 meih mbuo gapv zunv nyei mienh aah
 oix zuqc hiuv duqv ninh mbuo oix buangh nyei sic
ndau aac
 muangx maah
 yie oix bun naaiv deix baeqc fingx zuqc ciouv nyei zeqc naanc
 laaix ninh mbuo ei ninh mbuo daav guv guaix nyei za eix
 weic zuqc ninh mbuo maiv muangx yie nyei waac
 yie nyei leiz latc aeqv
 ninh mbuo yaac nqemh
yiem qe mbaa daaih nyei hung fai yiem go nyei deic bung dorh daaih nyei laapc liuc fungx bun yie weic haaix nyungc eix leiz
 meih mbuo buov ziec nyei ga naaiv yie maiv haih zipv
 meih mbuo ziec nyei ga naaiv maiv horpc yie nyei hnyouv
weic naaiv ziouv  hnangv naaiv gorngv
yie oix zorqv ga naaiv an jienv naaiv deix baeqc fingx nyei nza hmien bun ninh mbuo ndiqv zuqc ndorpc
 liemh die liemh dorn fih hnangv nyei caux jienv juangc laangz mienh caux loz gaeng doic oix zuqc mietc
ziouv  hnangv naaiv gorngv
mangc maah
 maaih yietc fingx yiem baqv bung guoqv daaih
 benx yietc domh guoqv mienh yiem lungh ndiev go jiex nyei dorngx zuqc coqv jiez daaih
ninh mbuo nanv juang zinx caux cang
 ninh mbuo youc ciouv youc doqc
 maiv korv lienh mienh
 ninh mbuo nyei qiex mbui hnangv koiv jiez laangc mbui zoz zoz nyei
 ninh mbuo geh maaz
 mbaih jienv daaih mborqv jaax
 weic mborqv meih
 si on zingh
yie mbuo muangx haiz ninh mbuo nyei fienx hnangv
 yie mbuo nyei buoz mau nzengc mi aqv
 yie mbuo hnyouv za gengh
 mun haic
 hnangv m sieqv dorn mun gu nguaaz kouv nor
maiv dungx cuotv mingh wuov ndeic fai gan jauv yangh
 weic zuqc win wangv maaih nzuqc ndaauv
 yaac maaih gamh nziex haic nyei sic weih gormx
yie nyei baeqc fingx aah
 oix zuqc sai jienv la maah ndie cou
 yaac njangx jienv saaiv gu nyuoz
 oix zuqc hnyouv mun nyei nyiemv hnangv nyiemv ganh nyei ndoqc dorn nor
 weic zuqc zoux mietc wuov dauh oix liemh zeih taux mbuo
yie bun meih yiem yie nyei baeqc fingx mbu ndongx seix yaac kauv ninh mbuo weic bun meih hiuv yaac seix duqv cuotv ninh mbuo nyei jauv louc
ninh mbuo yietc zungv hnyouv ngaengc nyei faanv lunc
 jiex naaiv jiex wuov gorngv waac huv
 ninh mbuo hnangv dongh siqv
 hnangv hlieqv
 ninh mbuo yietc zungv zoux waaic sic
louh cui duqv seix haic
 jungz zuqc douz buov qui
 sinx jienv mingh yaac maiv lamh longc weic zuqc maiv duqv zorqv orqv mienh cuotv
ninh mbuo zuqc heuc benx nyaanh nqaiv
 weic zuqc ziouv  nqemh ninh mbuo
