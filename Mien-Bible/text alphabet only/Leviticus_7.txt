+ fiqv zoux dorngc zuiz nyei leiz nyeic se hnangv naaiv
 se gauh cing nzengc jiex nyei ga naaiv
ziec fiqv zoux dorngc zuiz nyei saeng kuv oix zuqc yiem daix buov ziec nyei saeng kuv nyei dorngx daix
 zorqv nziaamv pietv huing gormx ziec dorngh
yietc zungv hmei oix zuqc fongc horc
 se zorqv junc nyei dueiv caux yietc zungv yiem hnyouv nyei hmei
 liemh caeqv jaangh hmei
caux i norm nyutc zeiv
 caux beu nyutc zeiv nitv jaaiv nyei banv youh
 buang jienv hlan nyei orv mbiorngz yaac oix zuqc caux nyutc zeiv zorqv cuotv
sai mienh ziouc an ziec dorngh
 longc douz buov ziec fongc horc bun ziouv
 se weic fiqv zoux dorngc zuiz nyei ga naaiv
da faanh sai mienh nyei hmuangv doic
 m jangc dorn wuov deix
 nyanc naaiv deix orv duqv nyei
 mv baac oix zuqc yiem cing nzengc nyei dorngx nyanc weic zuqc naaiv se gauh cing nzengc jiex nyei ga naaiv
+ ziec fiqv zuiz caux ziec fiqv zoux dorngc zuiz se fih hnangv nyei
 maaih nduqc nyungc leiz hnangv
 tengx fiqv zuiz wuov dauh sai mienh duqv naaiv deix ziec nyei ga naaiv aqv
haaix dauh sai mienh tengx haaix dauh buov ziec fongc horc nyei saeng kuv
 wuov dauh sai mienh ziouc duqv saeng kuv nyei ndopv
haaix nyungc fongc horc ziec nyei laangh ziqc
 maiv gunv yiem ziqv njuov nyei nzox ziqv
 fai yiem caeng zin
 fai yiem caeng naatv
 yietc zungv benx tengx fongc horc wuov dauh sai mienh nyei mi aqv
fongc horc ziec nyei laangh ziqc yietc zungv
 maiv gunv zorpc jienv youh fai maiv zorpc
 se aalon nyei dorn mbuo bun nqoi longc
+ naaiv se mienh dorh ga naaiv fongc horc ziec bun ziouv  weic jiu tong nyei leiz nyeic
+ se gorngv mienh dorh ga naaiv daaih fongc horc weic laengz zingh ziouv  nor
 oix zuqc longc maiv an bingv
 zorpc jienv ga lanv youh nyei njuov
 maiv an bingv nyei njuov bieqc nzaatv jienv ga lanv youh
 caux mbuonv muonc zorpc jienv ga lanv youh zoux daaih nyei njuov caux jienv ziec weic laengz zingh nyei saeng kuv
dorh fongc horc ziec weic jiu tong laengz zingh ziouv nyei ga naaiv nyei ziangh hoc
 oix zuqc dorh an bingv nyei njuov caux jienv
naaiv deix njuov oix zuqc dorh yietc nyungc yietc norm zoux ziec nyei ga naaiv fongc horc bun ziouv
 naaiv se benx sai mienh nyei buonc
 dongh zorqv ziec weic jiu tong wuov dauh saeng kuv nyei nziaamv pietv ziec dorngh wuov dauh sai mienh
ziec weic jiu tong laengz zingh nyei orv oix zuqc yiem ziec wuov hnoi nyanc taux nzengc
 maiv dungx liouh taux da nyeic ndorm
+ se gorngv fongc horc ziec weic jaauv sung laengz nyei ngaengc waac fai cuotv fim ziec
 ziec nyei orv oix zuqc wuov hnoi nyanc
 zengc njiec nyei taux da nyeic hnoi nyanc duqv nyei
taux da faam hnoi corc maaih zengc nyei nor
 oix zuqc buov guangc
se gorngv da faam hnoi nyanc naaiv deix ziec nyei orv nor
 ziouv ziouc maiv zipv ninh fongc horc nyei ga naaiv
 se maiv horpc ziouv  nyei hnyouv
 zungv funx naaiv deix ga naaiv maaih uix
 haaix dauh nyanc ziouc zuqc ndaam ganh nyei zuiz aqv
+ se gorngv naaiv deix orv zuqc haaix nyungc maaih uix nyei ga naaiv
 maiv dungx nyanc
 oix zuqc buov douz nzengc
 haaix dauh maiv maaih uix
 nyanc naaiv deix orv duqv nyei
mv baac haaix dauh maaih uix aengx nyanc fongc horc ziec bun ziouv weic jiu tong nyei orv nor
 wuov dauh oix zuqc yiem ninh nyei mienh mbu ndongx zuqc pai guangc
se gorngv haaix dauh muoqv zuqc maaih uix nyei ga naaiv
 maiv gunv se mienh nyei uix fai saeng kuv nyei
 fai haaix nyungc gamh nziev nyei
 maaih uix nyei ga naaiv
 aengx nyanc fongc horc ziec bun ziouv  weic jiu tong nyei orv nor
 wuov dauh oix zuqc yiem ninh nyei mienh mbu ndongx zuqc pai guangc
ziouv  gorngv mbuox mose
oix zuqc mbuox i saa laa en nyei zuangx mienh
  meih mbuo maiv dungx nyanc ngongh hmei
 ba gi yungh fai yungh nyei hmei
saeng kuv ganh daic fai zuqc hieh ga naaiv ngaatc daic
 ninh nyei hmei longc zoux ganh nyungc duqv nyei
 mv baac cin maanc maiv dungx nyanc
haaix dauh nyanc longc douz buov ziec fongc horc  bun ziouv nyei saeng kuv hmei
 wuov dauh oix zuqc yiem ninh nyei mienh mbu ndongx zuqc pai guangc
maiv gunv meih mbuo yiem haaix
 maiv dungx nyanc haaix nyungc norqc fai haaix nyungc saeng kuv nyei nziaamv
haaix dauh nyanc haaix nyungc nziaamv
 wuov dauh oix zuqc yiem ninh nyei mienh mbu ndongx zuqc pai guangc
ziouv  gorngv mbuox mose
oix zuqc mbuox i saa laa en mienh
  haaix dauh fongc horc ziec bun ziouv  weic jiu tong nyei ga naaiv
 oix zuqc yiem ninh fongc horc nyei ga naaiv zorqv cuotv deix lengc jeiv fongc horc bun ziouv
longc douz ziec fongc horc bun ziouv  nyei ga naaiv
 fongc horc nyei mienh ganh oix zuqc dorh daaih
 oix zuqc dorh saeng kuv nyei hmei caux lorqc hiuang orv
 lorqc hiuang orv oix zuqc yiem ziouv nyei nza hmien cunv ging weic zoux cunv ging fongc horc nyei ga naaiv
sai mienh ziouc zorqv hmei an ziec dorngh gu nguaaic buov
 mv baac lorqc hiuang orv benx aalon caux ninh nyei dorn mbuo nyei buonc mi aqv
yiem meih mbuo ziec weic jiu tong nyei ga naaiv
 oix zuqc zorqv mbiaauc bung zaux zuih fungx bun sai mienh
aalon nyei dorn
 dongh zorqv ziec weic jiu tong nyei saeng kuv nziaamv caux hmei fongc horc wuov dauh
 oix zuqc duqv mbiaauc bung zaux zuih weic zoux ninh nyei buonc
yiem i saa laa en mienh ziec weic jiu tong nyei ga naaiv
 yie zorqv cunv ging nyei lorqc hiuang orv caux fongc horc bun nyei zuih bun aalon sai mienh caux ninh nyei dorn mbuo weic zoux ninh mbuo yietc liuz oix zuqc duqv nyei buonc
naaiv se zorqv aalon caux ninh nyei dorn mbuo fungx zoux sai mienh fu sux ziouv  wuov hnoi dingc bun ninh mbuo nyei buonc
 se yiem i saa laa en mienh longc douz buov ziec fongc horc bun ziouv  nyei ga naaiv zorqv cuotv nyei buonc
dongh longc youh orn aalon mbuo zoux sai mienh wuov hnoi
 ziouv  paaiv i saa laa en mienh zorqv naaiv deix jiu bun ninh mbuo weic zoux ninh mbuo doic jiex doic yietc liuz oix zuqc duqv nyei buonc
naaiv deix yietc zungv se fongc horc ziec nyei leiz nyeic
 maaih buov ziec nyei
 ziec nyei laangh ziqc
 ziec fiqv zuiz
 ziec fiqv zoux dorngc zuiz nyei
 ziec weic orn zoux sai mienh
 caux ziec weic jiu tong nyei leiz nyeic
se ziouv yiem sinaai mbong paaiv mose
 dongh mose yiem sinaai deic bung huaang paaiv i saa laa en mienh dorh ga naaiv daaih fongc horc bun ziouv  wuov hnoi
