ne mbu katv netv saa hungh zoux norm jiem fangx hlang luoqc ziepc ndorqc
 jangv juqv ndorqc
 ninh liepc don jienv mbaa mbi lon saengv
 ndulaa nyei ndau baengh
ne mbu katv netv saa hungh paaiv mienh mingh heuc yietc zungv zoux hlo nyei mienh daaih
 se zungx
 saengv ziouv
 domh jien
 caangh laangh nyei mienh
 gunv nyaanh nyei jien
 siemv zuiz jien
 mbenc sic jien
 caux gunv norm norm saengv nyei jien daaih zunv houc weic koi njang
zungx
 saengv ziouv
 domh jien
 caangh laangh nyei mienh
 gunv nyaanh nyei jien
 siemv zuiz jien
 mbenc sic jien
 caux gunv norm norm saengv nyei jien daaih zunv weic zoux yinh wuic houc ne mbu katv netv saa hungh liepc wuov norm jiem fangx
 ninh mbuo ziouc daaih souv jienv ne mbu katv netv saa hungh zoux naaiv norm jiem fangx nyei nza hmien
wuov zanc zunh waac nyei jien zunh waac gorngv mbui nyei
o maanc guoqv
 maanc fingx
 maanc nyungc waac nyei mienh aah
meih mbuo yietv haiz biomv jorng biomv nzatc nyei qiex
 domh daanh baah
 fiuv daanh baah
 hlauv ndongh nux
 mborqv lorh mborqv nzoz caux nyungc nyungc zoux nzung nyei jaa sic nyei qiex
 meih mbuo oix zuqc mbaapv njiec ndau baaix ne mbu katv netv saa hungh liepc nyei jiem fangx
haaix dauh maiv mbaapv njiec baaix ziouc liemh zeih zuqc zoi bieqc buov jienv douz nyei domh
 nzox
weic naaiv
 wuov deix maanc guoqv
 maanc fingx
 maanc nyungc waac nyei mienh yietv haiz naaiv deix biomv jorng biomv nzatc nyei qiex
 domh daanh baah
 fiuv daanh baah
 hlauv ndongh nux
 lorh nzoz caux nyungc nyungc zoux nzung nyei jaa sic nyei qiex
 zuangx mienh ziouc mbaapv njiec baaix dongh ne mbu katv netv saa hungh liepc daaih nyei jiem fangx
wuov zanc maaih deix samx hleix nyei mienh bieqc daaih gox yiutai mienh
ninh mbuo gorngv mbuox ne mbu katv netv saa hungh
o hungh diex aah
 ziangh duqv maanc fuix aqv
o hungh diex aah
 meih njiec lingc gorngv
 haaix dauh haiz biomv jorng biomv nzatc nyei qiex
 domh daanh baah
 fiuv daanh baah
 hlauv ndongh nux
 lorh nzoz caux nyungc nyungc zoux nzung nyei jaa sic nyei qiex
 oix zuqc mbaapv njiec ndau baaix jiem fangx
da faanh haaix dauh maiv mbaapv njiec baaix ziouc zuqc zoi bieqc buov jienv douz nyei domh nzox gu nyuoz
mv baac maaih deix yiutai mienh
 dongh meih bun daaih gunv mbaa mbi lon saengv nyei sic
 se satv lakv
 mesaakv
 caux aa mbetc ne go
 o hungh diex aah
 ninh mbuo maiv muangx meih
 ninh mbuo maiv fu sux meih nyei zienh fai baaix meih liepc nyei jiem fangx
hungh diex muangx haiz
 ninh qiex jiez
 haic ziouc paaiv mienh mingh dorh satv lakv
 mesaakv
 caux aa mbetc ne go daaih
 ninh mbuo ziouc dorh naaiv deix buo laanh mienh daaih taux hungh nyei nza hmien
ne mbu katv netv saa naaic ninh mbuo
satv lakv
 mesaakv
 caux aa mbetc ne go aah
 meih mbuo za gengh maiv fu sux yie nyei zienh fai baaix yie liepc daaih nyei jiem fangx
ih zanc
 se gorngv meih mbuo mbenc ziangx hnyouv
 meih mbuo yietv haiz biomv jorng biomv nzatc nyei qiex
 domh daanh baah
 fiuv daanh baah
 hlauv ndongh nux
 lorh nzoz caux nyungc nyungc zoux nzung nyei jaa sic nyei qiex mbui
 meih mbuo oix zuqc puoqv njiec baaix yie ceix daaih nyei jiem fangx
 mv baac se gorngv meih mbuo maiv baaix
 meih mbuo liemh zeih zuqc zoi bieqc buov jienv douz nyei domh nzox gu nyuoz
 hnangv naaic maaih haaix dauh zienh haih tengx meih mbuo biaux ndutv yie nyei buoz ndiev
satv lakv
 mesaakv
 caux aa mbetc ne go dau hungh diex
o ne mbu katv netv saa hungh aac
 weic naaiv deix sic yie mbuo maiv zuqc dorng jienv meih tengx ganh jaiv sin
se gorngv yie mbuo zuqc zoi bieqc buov jienv douz nyei domh nzox gu nyuoz
 dongh yie mbuo fu sux nyei tin hungh haih njoux yie mbuo cuotv daaih
 zungv njoux yie mbuo biaux ndutv meih nyei buoz ndiev
o hungh diex aac
 maiv gunv ninh maiv hnangv naaic zoux
 yie mbuo oix meih hiuv duqv
 yie mbuo zungv maiv fu sux meih nyei zienh yaac maiv baaix meih liepc daaih nyei jiem fangx
ne mbu katv netv saa hungh gauh fatv qiex jiez
 maiv horpc hnyouv satv lakv
 mesaakv
 caux aa mbetc ne go
 hmien zungv ganh nyungc nzengc
 ninh ziouc hatc mienh buov douz gauh jorm siec gouv
ninh heuc jun baeng gu nyuoz nyei ziex dauh henv jiex nyei baeng zorqv satv lakv
 mesaakv
 caux aa mbetc ne go ndoh jienv zoi bieqc buov jienv douz nyei domh nzox gu nyuoz
baeng ziouc zorqv naaiv deix buo laanh mienh
 liemh ninh mbuo zuqv jienv nyei lui ndaauv
 houx
 m nqorngv beu caux nyungc nyungc zuqv nyei ga naaiv ndoh jienv zoi bieqc buov jienv douz nyei domh nzox gu nyuoz
weic zuqc hungh diex hatc duqv beqv haic
 domh nzox nyei douz youc jorm
 haic aqv
 douz mbietc zungv jaamh daic gaeng satv lakv
 mesaakv
 caux aa mbetc ne go wuov deix baeng
naaiv deix buo laanh mienh
 satv lakv
 mesaakv caux aa mbetc ne go corc zuqc ndoh jienv ndortv njiec buov jienv douz nyei domh nzox gu nyuoz
ne mbu katv netv saa hungh liemh zeih nquaqv sin daaih mbuoqc horngh haic
 naaic gaax ninh nyei caangh laangh mienh
mbuo ndoh buo laanh mienh zoi bieqc douz maiv zeiz
 ninh mbuo dau
hungh aah
 zeiz nyei
hungh diex gorngv
yie buatc biei laanh mienh yiem douz gu nyuoz yangh mingh yangh daaih yaac maiv zuqc ndoh
 douz yaac maiv hoic ninh mbuo
 da feix wuov dauh buatc hnangv zienh nyei dorn nor
ne mbu katv netv saa ziouc mingh nitv fatv buov jienv douz hiaangx nyei nzox kuotv ndaangc heuc
satv lakv
 mesaakv
 caux aa mbetc ne go
 yiem hlang jiex nyei tin hungh nyei bou aah
 cuotv daaih
 daaih naaiv maah
 satv lakv
 mesaakv
 caux aa mbetc ne go ziouc yiem douz gu nyuoz cuotv daaih
zungx
 saengv ziouv
 domh jien caux caangh laangh nyei mienh daaih weih gormx ninh mbuo
 buatc douz maiv hoic ninh mbuo nyei sin
 maiv buov ninh mbuo nyei mba biei guotv
 douz yaac maiv jaamh ninh mbuo nyei lui houx
 ninh mbuo nyei sin yaac maiv zueix douz
ne mbu katv netv saa hungh ziouc gorngv
oix zuqc ceng satv lakv
 mesaakv
 caux aa mbetc ne go nyei tin hungh
 ninh paaiv ninh nyei fin mienh daaih njoux ninh nyei bou
 ninh mbuo sienx kaux ninh
 zungv ngaengc hungh diex nyei lingc
 nyunc guangc ninh mbuo nyei maengc gauh longx fu sux baaix nyiec nyei zienh
 cuotv liuz ninh mbuo ganh nyei tin hungh
ih zanc yie njiec lingc
 haaix guoqv
 haaix fingx
 gorngv haaix nyungc waac nyei mienh gorngv doqc satv lakv mesaakv
 caux aa mbetc ne go nyei tin hungh
 ninh mbuo zungv zuqc betv zoux biei juoqv
 ninh mbuo nyei biauv yaac zuqc baaic waaic
 weic zuqc maiv maaih ganh dauh zienh hnangv naaiv nor njoux mienh
wuov zanc hungh diex orn satv lakv
 mesaakv
 caux aa mbetc ne go yiem mbaa mbi lon saengv zoux gauh hlo
