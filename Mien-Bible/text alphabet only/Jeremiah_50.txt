naaiv se ziouv longc douc waac mienh
 ye le mi
 douc waac gorngv mbaa mbi lon
 se ken ndie mienh nyei deic bung
 ninh gorngv
oix zuqc yiem maanc guoqv mbu ndongx zunh gorngv
 liepc jiez geh aengx zunh mbuox
 maiv dungx bingx
 oix zuqc gorngv
  mbaa mbi lon zuqc caangv mi aqv
 mben zienh zuqc nyaiv
 me lo ndakc zienh zuqc gamh nziex
 mbaa mbi lon nyei miuc fangx zuqc nyaiv
 ninh nyei miuc fangx zuqc gamh nziex
weic zuqc maaih norm guoqv yiem baqv bung daaih mborqv ninh
 oix bun ninh nyei deic bung zuqc baaic huaang nzengc
 maiv maaih haaix dauh yiem naaic
 liemh mienh liemh saeng kuv oix biaux nzengc
ziouv  gorngv
wuov deix hnoi
 wuov deix ziangh hoc
 i saa laa en mienh caux yu ndaa mienh oix gapv zunv daaih
 yietc binc mingh yietc binc nyiemv
 lorz ziouv
 ninh mbuo nyei tin hungh
ninh mbuo oix naaic jauv mingh si on
 maaih hmien huin jienv wuov bung mingh ziouc gorngv
  daaih maah
 mbuo oix zuqc daaih caux ziouv  gapv jienv liepc yietc liuz nyei ngaengc waac
 dongh maiv haih la kuqv nyei waac
yie nyei baeqc fingx hnangv dorngc jauv nyei ba gi yungh
 ninh mbuo nyei goux ba gi yungh mienh dorh ninh mbuo dorngc jauv
 bun ninh mbuo yiem mbong gu nguaaic huin ganh bung
 ninh mbuo ziouc yiem domh mbong mingh fiuv mbong
 taux la kuqv ninh mbuo ganh nyei laanh
da faanh lorz buatc ninh mbuo wuov deix zorqv ninh mbuo naqv nzengc mingh
 ninh mbuo nyei win wangv gorngv
  yie mbuo maiv zoux dorngc weic zuqc ninh mbuo baamz zuiz dorngc ziouv
 se ninh mbuo zien yiem nyei dorngx
 dongh ninh mbuo nyei ong taaix maaih lamh hnamv nyei ziouv
i saa laa en mienh aah
 oix zuqc yiem mbaa mbi lon gu nyuoz biaux cuotv
 cuotv ken ndie mienh nyei deic bung maah
 zoux hnangv yiem ba gi yungh guanh dorh jauv nyei yungh gouv
weic zuqc yie oix coqv ziex norm yiem baqv bung nyei domh guoqv benx domh guanh daaih mborqv mbaa mbi lon
 ninh mbuo ziouc mbaih jienv daaih mborqv ninh
 mbaa mbi lon ziouc yiem naaic zuqc zorqv mi aqv
 ninh mbuo nyei forng cang se hnangv maaih buoz dauh mborqv jaax henv nyei baeng maiv kungx buoz nyei nzuonx
ken ndie oix zuqc luv
 da faanh luv ninh nyei mienh buangv eix nzengc
 naaiv se ziouv  gorngv nyei waac
luv yie nzipc nyei baeqc fingx nyei mienh aah
 maiv gunv meih mbuo njien youh
 maiv gunv meih mbuo orn lorqc
 maiv gunv meih mbuo a hneiv hnangv dauh ngongh zeic yiem miev ciangv
 yaac hnangv maaz gouv haev haev nyei
meih mbuo nyei maa oix zuqc nyaiv taux ndoqv
 yungz meih mbuo daaih wuov dauh zuqc baaic hmien
 ninh oix zuqc benx yiem maanc guoqv mbu ndongx nqa haav laai wuov guoqv
 benx nqaai nyei deic bung haanz
 deic bung huaang
weic zuqc ziouv  qiex jiez
 mbaa mbi lon ziouc maiv maaih mienh yiem
 da faanh jiex mbaa mbi lon nyei mienh gamh nziex haic
 yaac weic ninh yietc zungv zuqc mun nyei dorngx huotv ninh
meih mbuo yietc zungv baeng juang zinx nyei mienh aah
 mbaih jienv weih gormx buonv mbaa mbi lon maah
 gunv buonv yaac maiv dungx korv fiqv forng
 weic zuqc ninh baamz zuiz dorngc ziouv
oix zuqc yiem ninh nyei biei bung heuc
 ninh nyiemc suei mi aqv
 ninh nyei laauh mbaang njiec
 zingh laatc yaac mbaang
 weic zuqc naaiv se ziouv jaauv win bun ninh
 meih gunv jaauv win aqv
 ninh hnangv haaix nor zoux bun mienh
 oix zuqc hnangv wuov nor zoux bun ninh
meih mbuo oix zuqc zorqv yiem mbaa mbi lon zuangx ga naaiv nyei mienh caux nanv nzuqc limh siou cun gaeng nyei mienh pai guangc
 weic zeix mienh wuov deix nyei nzuqc ndaauv
 mouz dauh mienh ziouc nzuonx ninh ganh nyei baeqc fingx
 dauh dauh yaac biaux nzuonx ninh ganh nyei deic bung
i saa laa en mienh se hnangv zuqc sienh zunc nzaanx nyei ba gi yungh
 daauh dangh atc si lie hungh nyanc ninh
 setv mueiz mbaa mbi lon hungh
 ne mbu katv netv saa
 hlaix ninh nyei mbungv
weic naaiv nernh jiex nyei ziouv
  i saa laa en nyei tin hungh
 hnangv naaiv gorngv
yie zungv oix dingc mbaa mbi lon hungh caux ninh nyei deic bung nyei zuiz
 hnangv yie dingc atc si lie hungh nyei zuiz nor
yie ziouc dorh i saa laa en nzuonx ninh ganh nyei miev ciangv
 ninh ziouc yiem kaanmen mbong caux mbaasaan nyanc miev
 ninh yaac yiem e faa im mbong caux gi le aatc deic duqv nyanc beuv
ziouv  gorngv
taux wuov deix hnoi nyieqc
 wuov deix ziangh hoc
 yiem i saa laa en lorz zuiz nipc yaac maiv maaih aqv
 yiem yu ndaa lorz zuiz yaac lorz maiv duqv aqv
 weic zuqc yie oix guangc nzengc yie liouh njiec nyei mienh nyei zuiz
ziouv gorngv
mingh mborqv me laa taa im deic bung
 yaac mborqv bekotc nyei baeqc fingx
 oix zuqc daix
 zunc jienv mingh mietc nzengc
 ziux yie paaiv meih nyei yietc zungv waac oix zuqc zoux ziangx nzengc
yiem deic bung maaih mborqv jaax nyei qiex mbui
 yaac maaih mietc nyei sic hlo haic
lungh ndiev nyei wuov norm hlieqv zueih zuqc hngaqv ndutv aengx mborqv huv mi aqv
 mbaa mbi lon yiem maanc guoqv mbu ndongx benx haeqv mienh gamh nziex nyei dorngx
mbaa mbi lon aah
 yie weic meih zaeng hlaang
 meih ziouc zuqc hlopv jienv yaac maiv hiuv haaix nyungc
 meih zuqc ninh mbuo lorz buatc yaac zuqc zorqv mi aqv
 weic zuqc meih caux ziouv doix dekc nzaeng
ziouv koi nqoi ninh mborqv jaax nyei jaa sic nyei lamz
 zorqv cuotv ninh qiex jiez jienv longc nyei wuoqc ginc
 weic zuqc ziouv
 nernh jiex nyei tin hungh
 maaih gong zoux yiem ken ndie mienh nyei deic bung
yiem biei bung daaih mborqv ninh aengx koi ninh nyei lamz
 zorqv ninh ndui jienv hnangv mbiauh ndui nor
 mietc nzengc ninh
 maiv dungx liouh yietc deix
daix nzengc ninh nyei ngongh gouv
 bun ninh mbuo njiec mingh zuqc daix daic nyei dorngx
 ninh mbuo zuqc kouv aqv
 weic zuqc ninh mbuo nyei hnoi nyieqc taux
 taux ziangh hoc ninh mbuo zuqc dingc zuiz
muangx maah
 mienh yiem mbaa mbi lon deic bung biaux cuotv daaih yiem si on gorngv
  ziouv
 yie mbuo nyei tin hungh
 jaauv win
 se weic zaangc ninh wuov norm biauv jaauv win
oix zuqc heuc buonv juang zinx nyei mienh daaih
 se yietc zungv haih buonv juang zinx nyei mienh
 oix zuqc liepc ciangv weih gormx zingh
 maiv dungx bun yietc dauh mienh biaux ndutv
 ziux mbaa mbi lon zoux nyei sic winh bun ninh
 ninh hnangv haaix nor zoux bun mienh
 oix zuqc hnangv wuov nor zoux bun ninh
 weic zuqc ninh zoux maux
 ngaengc jienv ziouv
 i saa laa en nyei cing nzengc tin hungh
weic naaiv ninh nyei mienh lunx mienh ziouc yiem domh zuangx zaamc zuqc daix daic
 dongh wuov hnoi ninh nyei yietc zungv baeng oix zuqc mietc nzengc
 naaiv se ziouv  gorngv nyei waac
ziouv
 nernh jiex nyei tin hungh
  hnangv naaiv gorngv
mbaa mbi lon aah
 meih za gengh maux haic
 yie ziouc caux meih doix dekc
 weic zuqc meih nyei hnoi nyieqc taux aqv
 se yie dingc meih nyei zuiz nyei ziangh hoc
zoux maux nyei guoqv oix ndiqv zuqc ndorpc
 yaac maiv maaih haaix dauh ken ninh jiez sin
 yie oix yiem ninh nyei zingh diemv douz
 douz ziouc buov qui weih gormx ninh nyei yietc zungv
nernh jiex nyei ziouv  hnangv naaiv gorngv
i saa laa en mienh zuqc zeix
 yu ndaa mienh fih hnangv nyei
 caangv ninh mbuo wuov deix nyau jienv ninh mbuo
 maiv kangv bungx
zuoqc ninh mbuo wuov dauh se henv nyei
 ninh nyei mbuox heuc nernh jiex nyei ziouv
  ninh ndongc haaix zungv oix tengx ninh mbuo caengx sic
 weic bun lungh ndiev maaih baengh orn
 mv baac bun yiem mbaa mbi lon wuov deix baeqc fingx maiv baengh orn
ziouv  gorngv
ken ndie mienh oix zuqc nzuqc ndaauv aqv
 yiem mbaa mbi lon nyei baeqc fingx
 liemh ninh nyei jien caux cong mengh mienh yaac oix zuqc nzuqc ndaauv
bun mbouv guaax mienh zuqc nzuqc ndaauv weic bun ninh mbuo benx ga naaiv hngongx
 bun ninh henv nyei baeng zuqc nzuqc ndaauv aqv
 weic bun ninh mbuo zuqc mietc
bun ninh nyei maaz caux mborqv jaax nyei maaz cie caux yiem ninh mbu ndongx yietc zungv ganh fingx nyei baeng zuqc nzuqc ndaauv weic bun ninh mbuo hnangv m sieqv dorn nor mau
 bun mbaa mbi lon yietc zungv jaaix nyei ga naaiv zuqc nzuqc ndaauv aqv
 ziouc bun ninh zuqc luv
bun lungh haanz hoic ninh nyei wuom nqaai nzengc
 weic zuqc ninh nyei deic bung benx miuc fangx nyei dorngx
 mienh laaix oix miuc fangx zungv hnangv maiv nzang aqv
weic naaiv deic bung huaang nyei hieh zoih caux hieh juv ben ziouc yiem mbaa mbi lon
 yaac maaih norqc lorh torh yiem naaic
 wuov norm zingh yietc liuz maiv maaih mienh yiem
 yietc seix yietc doic maiv maaih aqv
ziouv  gorngv
hnangv tin hungh mbienv so ndom caux go mo laa caux weih gormx nyei zingh
 mbaa mbi lon fih hnangv nyei maiv maaih mienh yiem naaic
 yaac maiv maaih baamh mienh dingh zepv yiem ninh gu nyuoz
mangc maah
 maaih yietc fingx yiem baqv bung daaih
 benx yietc domh guoqv mienh caux camv dauh hungh diex yiem lungh ndiev go jiex nyei dorngx zuqc coqv jiez daaih
ninh mbuo nanv juang zinx caux cang
 ninh mbuo youc ciouv youc doqc
 maiv korv lienh mienh
 ninh mbuo nyei qiex mbui hnangv koiv jiez laangc mbui zoz zoz nyei
 ninh mbuo geh maaz
 mbaih jienv daaih mborqv jaax
 weic mborqv meih mbaa mbi lon
mbaa mbi lon hungh muangx haiz ninh mbuo nyei fienx
 ninh nyei buoz ziouc mau mi aqv
 ninh hnyouv za gengh
 mun haic
 hnangv m sieqv dorn mun gu nguaaz nor
hnangv sienh yiem jor ndaen ndaaih hlen nyei lomc daaih borngz wuonv haic nyei ba gi yungh laanh
 yie liemh zeih bun mbaa mbi lon mienh tiux biaux
 leih nqoi naaiv norm deic bung
 yie ginv haaix dauh yie ziouc paaiv wuov dauh gunv naaiv norm guoqv
 maaih haaix dauh hnangv yie
 maaih haaix dauh haih heuc yie daaih
 maaih haaix dauh goux ba gi yungh nyei mienh haih diev duqv souv yie nyei nza hmien
hnangv naaic meih mbuo oix zuqc muangx   ziouv  daav nyei za eix weic mborqv mbaa mbi lon
 caux ninh mborqv ken ndie mienh dingc nyei za eix
 ninh mbuo faix jiex nyei ba gi yungh dorn ndongc haaix zungv oix zuqc tor mingh
 ninh mbuo nyei ba gi yungh laanh ndongc haaix zungv oix zuqc mietc
weic mbaa mbi lon zuqc zorqv nyei qiex mbui ndanc ndau dongz
 ninh heuc nyei qiex mbui yiem maanc guoqv mbu ndongx muangx duqv haiz
