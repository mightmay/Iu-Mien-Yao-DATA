+ ziouv tin hungh hnangv naaiv gorngv
gu nyuoz wuov kang laatc huin mingh dong bung nyei gaengh yiem zoux gong nyei juqv hnoi oix zuqc guon
 mv baac taux dingh gong hnoi caux siang hlaax nyei saeng yietv oix zuqc koi nqoi
hungh diex oix zuqc yiem ga nyiec yangh wuov dauh gaengh bieqc daauh kang souv jienv gaengh zouc ga hlen
 sai mienh ziouc weic ninh fongc horc buov ziec yaac ziec weic jiu tong
 ninh ziouc yiem wuov gaengh ndaangc baaix tin hungh
 baaix liuz ziouc cuotv mi aqv
 mv baac wuov dauh laatc gaengh maiv guon taux lungh hmuangx
mouz norm dingh gong hnoi caux saeng yietv hnoi
 guoqv gu nyuoz nyei baeqc fingx oix zuqc yiem naaiv dauh gaengh ndaangc
 ziouv nyei nza hmien
 baaix ninh
dingh gong hnoi dongh hungh diex oix zuqc fongc horc buov ziec bun ziouv  nyei ga naaiv
 se juqv dauh maiv maaih dorngx nqemh nyei ba gi yungh dorn caux yietc dauh maiv maaih dorngx nqemh nyei ba gi yungh gouv
yietc dauh ba gi yungh gouv oix zuqc fongc horc yietc tongv mbuonv zoux doix
 ba gi yungh dorn nor
 ziux mienh oix bun nyei fongc horc
 yietc tongv mbuonv oix zuqc aengx jaa biei gorngc ga lanv youh zoux doix ziec
saeng yietv wuov hnoi oix zuqc fongc horc dauh maiv maaih dorngx nqemh nyei ngongh gouv dorn
 juqv dauh ba gi yungh dorn caux yietc dauh ba gi yungh gouv
 yietc zungv maiv maaih dorngx nqemh nyei
fongc horc nyei laangh ziqc oix zuqc weic yietc dauh ngongh gouv fongc horc yietc tongv lengh laangh ziqc caux jienv
 fongc horc ba gi yungh gouv yaac oix zuqc bun yietc tongv lengh
 weic ba gi yungh dorn nor
 ziux mienh oix bun nyei fongc horc
 yietc tongv lengh laangh ziqc oix zuqc jaa buo gorngc bienx ga lanv youh
hungh diex bieqc nyei ziangh hoc ninh oix zuqc yangh laatc gu nyuoz wuov qongx bieqc aengx yangh naaic cuotv
taux dingc daaih nyei zipv
 guoqv gu nyuoz nyei baeqc fingx daaih yiem ziouv nyei nza hmien baaix nyei ziangh hoc
 haaix dauh mienh yangh baqv bung gaengh bieqc
 baaix liuz oix zuqc yangh naamh bung gaengh cuotv
 haaix dauh mienh yangh naamh bung bieqc
 oix zuqc yangh baqv bung cuotv
 maiv dungx bun haaix dauh yangh ninh bieqc nyei gaengh cuotv
 oix zuqc yangh ninh nyei wuov ndaangc maengx wuov dauh cuotv
baeqc fingx bieqc nyei ziangh hoc hungh diex oix zuqc caux jienv bieqc
 baeqc fingx cuotv nyei ziangh hoc hungh diex yaac oix zuqc caux jienv cuotv
jiex zipv nyei hnoi caux dingc daaih nyei zipv fongc horc
 yietc dauh ngongh gouv oix zuqc fongc horc yietc tongv lengh laangh ziqc caux jienv
 yietc dauh ba gi yungh gouv oix zuqc fongc horc yietc tongv lengh laangh ziqc
 weic ba gi yungh dorn nor
 ziux mienh oix bun nyei fongc horc
 yietc tongv lengh laangh ziqc oix zuqc jaa buo gorngc lengh ga lanv youh
hungh diex haaix zanc cuotv fim fongc horc
 maiv gunv buov ziec nyei fai ziec weic jiu tong nyei
 oix zuqc weic ninh koi huin dong bung wuov dauh gaengh
 ninh ziouc ziux dingh gong hnoi ziec nyei jauv fongc horc buov ziec fai ziec weic jiu tong
 ziec liuz ninh oix zuqc cuotv
 cuotv liuz oix zuqc aengx guon wuov dauh gaengh
ninh oix zuqc hnoi hnoi bun dauh maiv maaih dorngx nqemh
 doix hnyangx nyei ba gi yungh dorn
 fongc horc bun ziouv weic zoux buov ziec nyei ga naaiv
 oix zuqc ndorm ndorm fongc horc bun
ndorm ndorm oix zuqc bun fongc horc ziec nyei laangh ziqc caux jienv
 oix zuqc bun buo morqv bienx laangh ziqc caux yietc gorngc lengh ga lanv youh weic zorpc jienv wuov deix laangh ziqc
 bun laangh ziqc hnam deix
 naaiv se fongc horc bun ziouv nyei laangh ziqc
 naaiv se fongc horc buov ziec nyei leiz latc
 oix zuqc zanc zanc ei jienv zoux
hnangv naaic oix zuqc ndorm ndorm mbenc dauh ba gi yungh dorn caux ziec nyei laangh ziqc caux ga lanv youh weic zanc zanc zoux fongc horc buov ziec nyei ga naaiv
+ ziouv tin hungh hnangv naaiv gorngv
se gorngv hungh diex zorqv deix ganh nzipc nyei ndau zoux zingh nyeic bun dauh ninh ganh nyei dorn
 ziouc benx ninh nyei dorn nyei mi aqv
 ziux ninh mbuo nzipc nyei buonc benx ninh mbuo nyei ndau aqv
mv baac se gorngv hungh diex zorqv deix ninh nzipc nyei buonc ndau zoux zingh nyeic bun dauh ninh nyei bou
 ziouc benx bou nyei buonc taux bungx nqoi nyei hnyangx
 taux wuov hnyangx oix zuqc tuix nzuonx bun hungh diex
 kungx hungh diex ganh nyei dorn haih longc naaiv deix nzipc nyei ndau zoux zingh nyeic benx ganh nzipc nyei buonc hnangv
hungh diex maiv horpc zuqc nzaeng haaix dauh baeqc fingx nzipc nyei buonc aengx zunc ninh guangc jienv ndau biaux mingh
 ninh oix zuqc zorqv ninh ganh nzipc nyei buonc ndau bun ninh ganh nyei dorn nzipc
 hnangv naaic maiv maaih haaix dauh baeqc fingx zuqc zunc cuotv guangc jienv ninh nzipc nyei buonc ndau mingh
nqa haav wuov laanh mienh dorh yie yangh laatc gaengh ga hlen bieqc gu nyuoz nyei dorngx taux huin mingh baqv bung wuov mbaih biauv nyei cing nzengc qongx
 se sai mienh nyei dorngx
 yiem wuov yie buatc yiem fai bung jomc wuov maaih norm dorngx
wuov laanh mienh mbuox yie
naaiv norm dorngx se sai mienh zouv fongc horc ziec fiqv zuiz caux fongc horc ziec weic zoux dorngc zuiz nyei saeng kuv orv yaac ziqv fongc horc ziec nyei laangh ziqc
 hnangv naaic maiv zuqc dorh cuotv ga nyiec wuov kang laatc nyei kungx dorngx bun baeqc fingx cing nzengc
ninh aengx dorh yie cuotv taux ga nyiec wuov kang laatc
 aengx dorh yie mingh taux laatc gu nyuoz nyei biei norm gorqv
 yiem naaiv deix biei norm gorqv maaih dorngx weih jienv nyei
naaiv deix biei norm weih nyei dorngx gauh faix deix
 ndaauv feix ziepc ndorqc
 jangv faah ziepc ndorqc
 norm norm gorqv weih nyei dorngx fih lomh nyei
naaiv deix biei norm gorqv gu nyuoz maengx weih gormx nyei dorngx longc la bieiv gorqv daaih zoux nzox buov douz
wuov laanh mienh gorngv mbuox yie
yiem zaangc tin hungh nyei biauv fu sux nyei gong mienh yiem naaiv deix dorngx zouv baeqc fingx fongc horc ziec nyei ga naaiv
