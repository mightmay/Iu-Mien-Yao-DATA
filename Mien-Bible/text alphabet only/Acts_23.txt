baulo nuqv nuqv nyei mangc gunv sic wuic nyei mienh yaac gorngv
yie nyei gorx youz aac
 yie yiem naaiv seix zaangc taux ih hnoi
 tin hungh buatc yie hnangv haaix nor yiem
 ei yie nyei kuv laangh fim yie zoux duqv horpc
aa naa nie domh sai mienh heuc souv jienv baulo nyei ga hlen wuov deix mienh mbaix baulo nyei nzuih
baulo gorngv
hmien nzueic hnyouv ciouv nyei mienh aah
  tin hungh yaac oix mbaix meih aqv
 meih zueiz naaic longc leiz latc dunx yie nyei sic
 mv baac meih ganh yaac zoux dorngc leiz latc mbuox mienh mbaix yie
souv baulo nyei ga hlen wuov deix mienh gorngv
meih hnangv naaiv nor gorngv doqc tin hungh nyei domh sai mienh
baulo aengx gorngv
gorx youz aah
 yie maiv hiuv duqv ninh zoux domh sai mienh
 ging sou fiev jienv gorngv
  maiv dungx gorngv doqc gunv baeqc fingx nyei jien
baulo buatc yiem wuov nyei zuangx mienh maaih deix se saa ndu si mienh
 maaih deix faa li si mienh
 ninh ziouc heuc mbui nyei mbuox gunv sic wuic nyei mienh
gorx youz aah
 yie yaac faa li si mienh
 yaac zoux faa li si mienh nyei dorn
 yie yiem naaiv zuqc siemv se weic zuqc yie maaih lamh hnamv
 yie sienx mienh daic mingh aengx haih nangh daaih
baulo hnangv naaiv nor gorngv
 faa li si mienh caux saa ndu si mienh nzaeng jiez jaax daaih
 wuic nyei zuangx mienh ziouc bun nqoi zoux i guanh mi aqv
weic zuqc saa ndu si mienh maiv sienx mienh daic mingh aengx haih nangh daaih
 maiv sienx maaih fin mienh
 yaac maiv sienx maaih mienv
 mv baac faa li si mienh sienx naaiv deix buo nyungc zungv maaih nyei
zuangx mienh ziouc nzaeng jiez domh jaax
 maaih deix faa li si mienh yaac zoux njaaux leiz nyei fin saeng souv jiez daaih congh qiex gorngv
yie mbuo maiv buatc naaiv laanh mienh zoux dorngc haaix nyungc
 se gorngv mienv fai fin mienh daaih caux ninh gorngv waac hnangv haaix nor
gunv nzaeng gau qiex jiez
 domh baeng bieiv gamh nziex ninh mbuo haih betv nzengc baulo
 ninh ziouc paaiv baeng njiec zuangx mienh mbu ndongx mingh zorqv baulo cuotv daaih aengx dorh mingh baeng yiem nyei dorngx
wuov muonz ziouv daaih souv jienv baulo nyei ga hlen gorngv
gunv bungx hnyouv oc
 meih yiem naaiv ye lu saa lem zingh tengx yie zoux zorng zengx
 meih yaac oix zuqc fih hnangv nyei mingh lomaa zingh zoux zorng zengx
da nyeic ndorm nziouv nyei
 maaih deix yiutai mienh beic ndiev caangh laangh
 ninh mbuo lomh nzoih ndouv jiez zioux gorngv ninh mbuo maiv nyanc haaix nyungc maiv hopv haaix nyungc taux duqv daix liuz baulo
dongh hnyouv zoux nyei mienh maaih feix ziepc lengh laanh
ninh mbuo mingh sai mienh bieiv caux mienh gox mbuo wuov gorngv mbuox ninh mbuo
yie mbuo lomh nzoih ndouv jiez zioux hlo nyei
 yie mbuo maiv nyanc haaix nyungc taux duqv daix guangc baulo
hnangv naaic
 meih mbuo caux gunv sic wuic nyei mienh oix zuqc tov domh baeng bieiv dorh baulo daaih meih mbuo naaiv zoux hnangv meih mbuo za gengh oix hiuv muonc ninh nyei jauv louc
 mv baac ninh maiv gaengh taux meih mbuo naaiv
 yie mbuo oix dangv jienv ndaamv jauv daix ninh
mv baac baulo nyei muoc nyei dorn haiz gorngv naaiv deix mienh hnangv naaiv nor zoux
 ninh ziouc mingh baeng yiem nyei dorngx wuov mbuox baulo
baulo ziouc heuc dauh baeng bieiv daaih mbuox ninh
tov meih dorh naaiv dauh houh saeng mingh domh baeng bieiv wuov
 naaiv dauh dorn maaih joux waac oix gorngv mbuox ninh
baeng bieiv ziouc dorh ninh mingh buangh domh baeng bieiv ziouc gorngv
wuonx loh wuov dauh baulo tov yie dorh naaiv dauh houh saeng daaih
 ninh maaih joux waac oix daaih mbuox meih
domh baeng bieiv ziouc ken wuov dauh houh saeng mingh lengh deix naaic ninh
meih maaih haaix nyungc oix mbuox yie
wuov dauh houh saeng gorngv
zoux hlo wuov deix yiutai mienh dongh hnyouv tov meih njang hnoi dorh yie nyei domh nauz baulo mingh ninh mbuo nyei gunv sic wuic wuov
 ninh mbuo oix zoux hnangv oix hiuv ninh nyei jauv gauh muonc deix
mv baac tov meih maiv dungx muangx ninh mbuo nyei waac weic zuqc maaih feix ziepc lengh dauh zuov jienv ndaamv jauv
 ninh mbuo ndouv jiez zioux gorngv ninh mbuo maiv nyanc yaac maiv hopv haaix nyungc taux duqv daix baulo guangc
 ninh mbuo mbenc ziangx aqv
 kungx zuov jienv meih nqoi nzuih bun baulo mingh nyei waac hnangv
domh baeng bieiv mbuox wuov dauh dorn nzuonx aqv
 aengx jaa waac gorngv
cin maanc maiv dungx bun haaix dauh hiuv meih daaih mbuox naaiv joux waac yie
domh baeng bieiv ziouc heuc i dauh baeng bieiv daaih mbuox ninh mbuo
meih mbuo oix zuqc liuc leiz ziangx nyic baeqv dauh yangh jauv nyei baeng
 cietv ziepc dauh geh maaz nyei baeng
 caux nyic baeqv dauh ndaam cang nyei baeng
 ih muonz nduoh norm ziangh hoc oix zuqc cuotv jauv mingh si saa li yaa zingh
yaac oix zuqc liuc leiz maaz bun baulo geh
 goux jienv ninh jauv zaangc baengh orn nyei mingh felikv zungx wuov
domh baeng bieiv yaac fiev zeiv fienx
 fienx hnangv naaiv gorngv
zien oix nyei felikv zungx aah
 yie kaa laau ndi atc lisietv fiev fienx bun meih
 yie jangx taux meih
yiutai mienh zorqv naaiv laanh mienh yaac kaav deix daix ninh mi aqv
 mv baac yie haiz gorngv ninh zoux lomaa mienh
 yie caux baeng ziouc mingh caangv ninh cuotv daaih
yie oix hiuv duqv ninh mbuo weic haaix diuc gox ninh ziouc dorh ninh mingh taux ninh mbuo nyei gunv sic wuic wuov
yie ziouc hiuv duqv ninh maiv dorngc haaix nyungc zic duqv daix fai zic duqv wuonx loh
 ninh mbuo gox nyei se nzaeng yiutai mienh nyei leiz hnangv
yie hiuv duqv maaih deix mienh daav za eix oix zorqv ninh nyei maengc
 yie ziouc liemh zeih fungx ninh mingh meih naaic
 yie yaac heuc gox ninh wuov deix mienh mingh meih wuov gox
baeng ziouc ei jienv domh baeng bieiv nyei waac zoux
 wuov muonz ninh mbuo fungx mingh an ti baa di mungv wuov
da nyeic hnoi yangh jauv nyei baeng daaux sin nzuonx
 kungx geh maaz nyei baeng ganh fungx ninh mingh hnangv
mingh taux si saa li yaa zingh
 ninh mbuo zorqv fienx bun zungx yaac jiu baulo bun ninh mi aqv
zungx doqc liuz fienx
 ninh naaic gaax baulo ninh yiem haaix norm saengv daaih nyei mienh
 hiuv duqv baulo yiem si li sie daaih ninh ziouc mbuox baulo
zuov gox meih wuov deix mienh daaih taux
 yie ziouc muangx meih nyei gorn baengx
 gorngv liuz
 zungx ziouc paaiv baeng dorh mingh yiem helotv nyei hungh dinc goux jienv
