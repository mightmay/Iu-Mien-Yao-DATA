jiex daaih lauh nyei
 ziouv  bun i saa laa en mienh taaix baengh nyei yiem
 maiv zuqc weih gormx nyei yietc zungv win wangv mborqv jaax
 yo su waa nyei hnyangx jeiv hlang
 gox haic wuov zanc
yo su waa heuc i saa laa en nyei zuangx mienh
 liemh ninh mbuo nyei mienh gox
 bieiv zeiv
 siemv zuiz jien
 caux ninh mbuo nyei jien daaih zunv
 gorngv mbuox ninh mbuo
yie nyei hnyangx jeiv hlang
 gox haic aqv
meih mbuo duqv buatc ziouv
 meih mbuo nyei tin hungh
 weic meih mbuo zoux bun naaiv deix maanc guoqv nyei yietc zungv sic
 se ziouv
 meih mbuo nyei tin hungh
 weic meih mbuo mborqv jaax
mangc maah
 yie paaiv ziangx zengc njiec wuov deix norm norm guoqv
 liemh yie mborqv hingh wuov deix guoqv
 bun nqoi benx meih mbuo fingx fingx mienh nzipc nyei buonc
 se yiem jor ndaen ndaaih mingh taux fai bung maengx domh koiv
ziouv
  meih mbuo nyei tin hungh
 oix zunc ninh mbuo yiem meih mbuo nyei wuov ndaangc maengx cuotv mingh bun ninh mbuo biaux nqoi meih mbuo
 meih mbuo ziouc duqv ninh mbuo nyei deic bung hnangv ziouv
  meih mbuo nyei tin hungh
 laengz bun meih mbuo mi aqv
weic naaiv
 meih mbuo oix zuqc daamv hlo nyei ei jienv zoux ziux fiev jienv mose nyei leiz latc sou yietc zungv waac
 maiv dungx bungx ndortv yietc joux
hnangv naaic meih mbuo ziouc maiv caux yiem meih mbuo mbu ndongx zengc njiec naaiv deix ziex fingx mienh jiu tong
 maiv dungx gorngv cuotv ninh mbuo nyei zienh nyei mbuox
 maiv dungx ziangv jienv ninh mbuo nyei zienh laengz waac
 yaac maiv dungx fu sux
 baaix ninh mbuo nyei zienh
meih mbuo oix zuqc kaux wuonv ziouv
  meih mbuo nyei tin hungh
 hnangv meih mbuo zoux jienv taux ih zanc nor
weic zuqc ziouv  zorqv youc hlo youc henv nyei fingx fingx yiem meih mbuo nyei wuov ndaangc maengx zunc cuotv mingh
 taux ih zanc maiv maaih haaix dauh mborqv duqv hingh meih mbuo
meih mbuo yietc laanh mienh haih zunc duqv yietc cin laanh mienh biaux
 weic zuqc ziouv
 meih mbuo nyei tin hungh
 weic meih mbuo mborqv jaax hnangv ninh laengz jiex nyei waac nor
weic naaiv meih mbuo oix zuqc faix fim
 hnamv ziouv
  meih mbuo nyei tin hungh
se gorngv meih mbuo maiv ziepc zuoqv nyei zoux aengx mingh caux yiem meih mbuo mbu ndongx zengc njiec nyei ganh fingx mienh jiu tong
 caux ninh mbuo dorng jaa
 meih mbuo caux ninh mbuo nyei sieqv dorng jaa
 fai ninh mbuo caux meih mbuo nyei sieqv dorng jaa nor
meih mbuo oix zuqc hiuv dingc
 ziouv
 meih mbuo nyei tin hungh
 ziouc maiv zunc naaiv deix fingx fingx mienh cuotv meih mbuo nyei wuov ndaangc maengx
 daaux nzuonx ninh mbuo ziouc hnangv koux fai hlaang hlopv meih mbuo
 fai hnangv biaav bin mborqv meih mbuo nyei diqc daanz
 fai hnangv njimv baqv meih mbuo nyei m zing nor
 zuov taux meih mbuo zuqc mietc nzengc
 maiv zengc yietc dauh yiem ziouv
 meih mbuo nyei tin hungh
 ceix bun meih mbuo naaiv norm longx haic nyei deic bung
ih zanc yie guei seix nyei ziangh hoc taux aqv
 meih mbuo dauh dauh yiem hnyouv hiuv duqv ziouv
 meih mbuo nyei tin hungh
 laengz bun meih mbuo yietc zungv longx nyei waac
 ninh maiv bungx ndortv yietc joux
 nyungc nyungc zoux ziangx nzengc
 maiv bungx ndortv yietc nyungc
mv baac hnangv ziouv
 meih mbuo nyei tin hungh
 ziux ninh laengz bun meih mbuo nyei yietc zungv longx nyei waac
 ninh weic meih mbuo zoux ziangx nzengc
 ziouv  yaac oix hnangv wuov nor bun meih mbuo zuqc nyungc nyungc ciouv nyei zeqc naanc mietc nzengc meih mbuo taux maiv duqv yiem ninh ceix bun meih mbuo naaiv norm longx haic nyei deic bung
se gorngv meih mbuo ngaengc ziouv
  meih mbuo nyei tin hungh
 hatc meih mbuo nyei ngaengc waac
 mingh fu sux
 baaix nyiec nyei zienh nor
 ziouv  ziouc qiex jiez
 nouz haic meih mbuo
 bun meih mbuo siepv siepv nyei zuqc mietc
 maiv duqv yiem ziouv  ceix bun meih mbuo wuov norm longx haic nyei deic bung aqv
