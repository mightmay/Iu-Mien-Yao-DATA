tin hungh buang waac noyaa caux ninh nyei dorn mbuo
 ninh gorngv
meih mbuo oix zuqc maaih dorn jueiv fun faqv hiaangx daaih buangv lungh ndiev
da faanh yiem ndau beih nyei saeng kuv caux yiem ndaamv lungh nyei norqc
 nyorng ndau beih nyei ga naaiv caux yiem koiv nyei mbiauz oix gamh nziex meih mbuo
 yie zorqv ninh mbuo jiu bun meih mbuo gunv
yietc zungv maaih maengc haih dongz nyei ga naaiv benx meih mbuo nyei nyanc hopv
 ih zanc yie zorqv nyungc nyungc jiu bun meih mbuo hnangv zinh ndaangc yie zorqv lai maeng lai miev jiu bun meih mbuo wuov nor
mv baac maiv dungx nyanc maaih nziaamv yiem jienv nyei orv weic zuqc maengc yiem nziaamv
haaix dauh hoic meih mbuo nyei maengc
 yie ziouc bun wuov dauh zuqc hoic maengc daic
 haaix dauh saeng kuv hoic meih mbuo nyei maengc
 yie ziouc bun ninh zuqc hoic maengc daic
 haaix dauh mienh hoic mienh nyei maengc
 yie bun wuov dauh zuqc hoic maengc daic
haaix dauh daix mienh
 bun nziaamv liouc cuotv
 wuov dauh zungv zuqc mienh daix
 bun nziaamv liouc cuotv
 weic zuqc tin hungh zeix mienh
 se zeix daaih zuangv ninh ganh
meih mbuo yaac oix zuqc maaih fu jueiv camv
 hiaangx daaih maaih fun maaih faqv camv jienv faaux buangv lungh ndiev
tin hungh gorngv mbuox noyaa caux ninh nyei dorn mbuo
ih zanc yie ganh caux meih mbuo yaac caux meih mbuo nyei zeiv fun liepc jiez ngaengc waac
aengx caux meih yiem yietc zungv maaih maengc nyei ga naaiv
 se norqc caux yietc zungv saeng kuv hieh zoih
 da faanh yiem nzangv cuotv daaih yiem baamh gen maaih maengc nyei ga naaiv
 liepc jiez ngaengc waac
yie oix caux meih mbuo liepc ngaengc waac
 yangh naaiv jiex yie yietc liuz maiv longc mbiungc suiv imx yiemx
 mietc mienh maanh yietc zungv maaih maengc nyei ga naaiv
 yietc liuz yaac maiv longc mbiungc suiv imx yiemx waaic ndau beih
tin hungh gorngv
mangc maah
 naaiv norm jangx hoc se yie caux meih mbuo
 yaac caux meih mbuo yiem naaiv nyungc nyungc maaih maengc nyei ga naaiv
 liepc nyei ngaengc waac
 se doic jiex doic yietc liuz yiem nyei ngaengc waac
yie bun diuh jung hinc wuov mbuonx
 naaiv se yie caux baamh gen liepc ngaengc waac nyei jangx hoc
yie haaix zanc bun mbuonx om jienv ndau beih gu nguaaic yaac maaih jung hinc wuov mbuonx
yie ziouc jangx zuqc yie caux meih mbuo caux nyungc nyungc maaih maengc nyei ga naaiv liepc nyei ngaengc waac
 mbiungc suiv imx yietc liuz maiv aengx yiemx
 mietc yietc zungv maaih maengc nyei ga naaiv aqv
jung hinc yiem wuov mbuonx cuotv daaih
 yie mangc buatc ziouc jangx zuqc tin hungh caux lungh ndiev nyungc nyungc maaih maengc nyei ga naaiv yietc liuz liepc jiez nyei ngaengc waac
tin hungh gorngv mbuox noyaa
naaiv se yie caux lungh ndiev yietc zungv maaih maengc nyei ga naaiv liepc ngaengc waac nyei jangx hoc
yiem nzangv cuotv daaih maaih noyaa nyei dorn
 mbuox heuc sem
 haam
 caux yaafetv
haam se dongh kaa naa an nyei die
naaiv se noyaa nyei buo dauh dorn
 dongh naaiv deix dorn bun njiec nyei zeiv fun nzaanx mingh yiem buangv lungh ndiev
noyaa benx zoux ndeic nyei daauh dauh mienh yaac zoux huingx zuangx a ngunc biouv
maaih nzunc ninh hopv huingx nyei a ngunc diuv nquin mingh
 laengh gaengv nyei bueix jienv ndopv liuh gu nyuoz
haam
 dongh kaa naa an nyei die wuov dauh
 buatc ninh nyei die laengh gaengv nyei yiem
 ninh ziouc cuotv ga nyiec mbuox ninh nyei i dauh gorx
sem caux yaafetv ziouc zorqv deix lui kuangx jienv ninh mbuo nyei mba dauh
 hluotv jienv bieqc mingh
 bungx lui njiec homc jienv ninh mbuo nyei die nyei sin
 yaac maiv huin mangc ninh mbuo nyei die laengh gaengv nyei sin
nqa haav noyaa nzang daaih
 hiuv duqv ninh nyei dorn faix hnangv haaix nor zoux bun ninh
ninh ziouc gorngv
kaa naa an zuqc houv aqv
 ninh oix zuqc tengx ninh nyei i dauh gorx zoux gauh aiv jiex nyei nouh gauv
ninh yaac gorngv
oix zuqc ceng ziouv
  sem nyei tin hungh
 tov bun kaa naa an zoux sem nyei nouh gauv
tov tin hungh bun yaafetv hiaangx jiez daaih
 bun ninh duqv yiem sem nyei ndopv liuh
 yaac bun kaa naa an zoux yaafetv nyei nouh gauv
mbiungc suiv imx yiemx liuz lungh ndiev
 noyaa corc ziangh duqv faam baeqv hmz ziepc hnyangx
ninh nyei hnyangx jeiv ziangh duqv juov baeqv hmz ziepc hnyangx ziouc guei seix mi aqv
