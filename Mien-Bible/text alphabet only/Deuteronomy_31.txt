mose aengx gorngv naaiv deix yietc zungv waac mbuox i saa laa en nyei zuangx mienh
ninh gorngv
yie ih zanc buangv yietc baeqv nyic ziepc hnyangx aqv
 yie maiv haih dorh maiv duqv meih mbuo
 ziouv  mbuox yie
  meih maiv duqv jiex jor ndaen ndaaih
ziouv
  meih mbuo nyei tin hungh ganh
 oix mingh ndaangc yienz meih mbuo
 yiem meih mbuo nyei wuov ndaangc maengx mietc nzengc wuov deix fingx fingx mienh
 meih mbuo ziouc duqv ninh mbuo nyei deic bung benx meih mbuo nyei buonc deic bung
 yo su waa oix mingh ndaangc dorh meih mbuo hnangv ziouv  gorngv wuov nor
ziouv  oix zoux bun wuov deix fingx fingx mienh hnangv ninh zoux bun aa mo lai mienh nyei hungh
 si honx caux okc
 liemh ninh mbuo nyei deic bung mietc nzengc
ziouv  oix zorqv ninh mbuo jiu bun meih mbuo
 meih mbuo oix zuqc ziux yie hatc meih mbuo nyei yietc zungv waac zoux bun ninh mbuo
meih mbuo oix zuqc henv
 zungx jienv daamv
 maiv dungx gamh nziex ninh mbuo ziouc haeqv ganh
 weic zuqc ziouv
 meih mbuo nyei tin hungh
 caux meih mbuo mingh
 ninh yietc liuz maiv bungx ndortv meih mbuo yaac maiv guangc meih mbuo
mose heuc yo su waa daaih dorng jienv i saa laa en nyei zuangx mienh gorngv mbuox ninh
meih oix zuqc henv
 daamv hlo nyei
 weic zuqc meih oix zuqc caux naaiv deix baeqc fingx bieqc ziouv  caux ninh mbuo nyei ong taaix laengz jiu bun ninh mbuo nyei deic bung
 meih oix zuqc dorh ninh mbuo bieqc mingh duqv wuov norm deic bung benx ninh mbuo nyei buonc
ziouv  ganh oix yiem meih nyei wuov ndaangc maengx
 ninh yietc liuz maiv bungx ndortv meih yaac maiv guangc meih
 maiv dungx gamh nziex yaac maiv dungx hnyouv huaang
mose ziouc fiev naaiv deix leiz latc jiu bun lewi sai mienh
 dongh gaeng ziouv nyei laengz ngaengc waac faang nyei sai mienh
 caux i saa laa en mienh nyei zuangx mienh gox
mose hatc ninh mbuo
mouz nzunc buangv siec hnyangx wuov hnyangx
 se dongh guangc zaeqv nyei hnyangx
 doix mbiorv liuh zipv nyei ziangh hoc
i saa laa en nyei zuangx mienh gapv zunv yiem ziouv
 meih mbuo nyei tin hungh
 nyei nza hmien
 se yiem ninh ginv daaih nyei dorngx wuov zanc
 meih oix zuqc doqc naaiv deix leiz latc bun ninh mbuo muangx
oix zuqc heuc zuangx mienh
 liemh m jangc m sieqv caux fu jueiv
 liemh yiem meih mbuo nyei zingh nyei ganh fingx mienh
 daaih gapv zunv weic bun ninh mbuo duqv haiz yaac hoqc linc taaih ziouv
  meih mbuo nyei tin hungh
 yaac gan longx naaiv deix leiz latc nyei yietc zungv waac
ninh mbuo nyei zeiv fun
 dongh maiv haiz jiex naaiv deix leiz latc wuov deix
 ziouc duqv haiz yaac hoqc linc taaih ziouv
  meih mbuo nyei tin hungh
 da faanh meih mbuo duqv yiem jienv meih mbuo ih zanc oix jiex wuov ngaanc ziqc jor ndaen ndaaih duqv benx meih mbuo nyei buonc wuov norm deic bung
ziouv  gorngv mbuox mose
meih guei seix nyei hnoi nyieqc taux fatv aqv
 oix zuqc heuc yo su waa caux meih mingh wuic buangh nyei ndopv liuh
 yie ziouc paaiv ninh
 mose caux yo su waa ziouc bieqc wuic buangh nyei ndopv liuh gu nyuoz
ziouv  hinc daaih yiem mbuonx ndiouh gu nyuoz
 ndopv liuh nyei gaengh ndaangc gu nguaaic
ziouv  aengx gorngv mbuox mose
maiv lauh meih oix zuqc guei seix
 nqa haav naaiv deix baeqc fingx ziouc maiv ziepc zuoqv nyei gan yie
 ninh mbuo oix mingh zaangc dongh ninh mbuo mingh yiem wuov norm deic bung nyei ganh fingx mienh nyei zienh
 ninh mbuo oix guangc yie yaac baamz yie caux ninh mbuo liepc jiez nyei ngaengc waac
taux wuov hnoi yie ziouc qiex jiez haic ninh mbuo yaac guangc ninh mbuo
 yie oix buang jienv yie nyei hmien
 maiv mangc ninh mbuo
 ninh mbuo ziouc zuqc mietc
 zuqc ciouv nyei sic caux domh zeqc naanc hoic ninh mbuo
 taux wuov hnoi ninh mbuo ziouc naaic
  mbuo zuqc naaiv deix zeqc naanc laaix mbuo nyei tin hungh maiv caux mbuo yiem maiv zeiz
taux wuov hnoi yie zungv oix buang jienv yie nyei hmien
 maiv mangc ninh mbuo
 laaix ninh mbuo zoux yietc zungv waaic sic
 baaix nyiec nyei zienh
ih zanc meih mbuo oix zuqc fiev naaiv diuh nzung njaaux i saa laa en mienh hoqc taux zuoqc weic bun yie longc zoux zorng zengx gox ninh mbuo
yie oix dorh ninh mbuo bieqc wuov norm ndau touv longx nyei deic bung
 se dongh yie caux ninh mbuo nyei ong taaix houv jienv laengz bun nyei deic bung
 yiem wuov norm deic bung ninh mbuo duqv nyanc beuv yaac kuh yiem
 ninh mbuo ziouc huin mingh zaangc nyiec nyei zienh guangc yie
 yaac baamz yie caux ninh mbuo laengz nyei ngaengc waac
ninh mbuo zuqc ziex nyungc zeqc naanc caux ciouv nyei sic nyei ziangh hoc
 naaiv diuh nzung ziouc zoux zorng zengx gox ninh mbuo
 weic zuqc ninh mbuo nyei zeiv fun zanc zanc buih naaiv diuh nzung
 maiv la kuqv
 maiv gunv yie maiv gaengh dorh ninh mbuo bieqc yie houv bun ninh mbuo nyei deic bung
 ninh mbuo nyei hnyouv oix hnangv haaix nor zoux yie zungv hiuv mi aqv
dongh wuov hnoi mose ziouc fiev naaiv diuh nzung daaih aengx njaaux i saa laa en mienh
ziouv hnangv naaiv nor paaiv nun nyei dorn
 yo su waa
meih oix zuqc henv
 daamv hlo nyei
 weic zuqc meih zungv oix zuqc dorh i saa laa en mienh bieqc yie houv bun ninh mbuo nyei deic bung
 yie ganh oix caux meih yiem
mose zorqv naaiv deix leiz latc nyei waac yiem gorn taux setv mueiz fiev njiec sou nzengc mi aqv
ninh ziouc paaiv gaeng ziouv nyei laengz ngaengc waac faang nyei lewi mienh
ninh gorngv
zorqv naaiv njunc leiz latc sou an jienv ziouv
 meih mbuo nyei tin hungh
 nyei laengz ngaengc waac faang ga hlen
 an jienv naaic weic zoux zorng zengx gox meih mbuo i saa laa en mienh
yie hiuv duqv meih mbuo ndongc haaix hnyouv ngaengc
 m normh hoz
 yie corc ziangh jienv caux meih mbuo yiem nyei ziangh hoc
 meih mbuo ndongc naaic ngaengc ziouv
  yie daic mingh nyei ziangh hoc
 meih mbuo oix ndongc haaix ngaengc maiv hiuv aqv
oix zuqc heuc meih mbuo fingx fingx nyei zuangx mienh gox caux meih mbuo nyei yietc zungv jien daaih gapv zunv
 yie ziouc gorngv naaiv deix waac bun ninh mbuo muangx yaac heuc lungh caux ndau zoux zorng zengx gox ninh mbuo
weic zuqc yie hiuv dingc
 yie daic mingh
 nqa haav meih mbuo oix guangc yie hatc meih mbuo nyei yietc zungv waac
 mingh zoux waaic sic
 ziouv buatc meih mbuo zoux nyei orqv sic caux meih mbuo nyei buoz zoux cuotv nyei ga naaiv
 ziouc cuoqv ninh qiex jiez haic cingx daaih nqa haav hingv meih mbuo oix zuqc domh zeqc naanc
mose ziouc doqc dorng naaiv diuh nzung nyei waac bun i saa laa en nyei zuangx mienh muangx
