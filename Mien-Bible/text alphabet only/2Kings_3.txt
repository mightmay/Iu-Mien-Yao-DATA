ye ho saa fatv zoux yu ndaa nyei hungh ziepc betv hnyangx wuov hnyangx
 aa hapc nyei dorn
 yolam
 faaux weic zoux i saa laa en nyei hungh
 ninh yiem saa maa lie gunv ziepc nyeic hnyangx
ei ziouv  mangc
 yolam zoux waaic sic
 mv baac maiv hnangv ninh nyei diex maac zoux nyei
 weic zuqc ninh mietc ninh nyei die zoux daaih zaangc mbaa an zienh nyei la bieiv dongc
mv baac ninh corc baamz zuiz hnangv zinh ndaangc ne mbatc nyei dorn
 ye lo mbo am
 dongh ninh bun i saa laa en mienh baamz zuiz
 yolam yaac maiv kangv dingh
mo apc nyei hungh
 mesaa
 yungz ba gi yungh
 hnyangx hnyangx ninh oix zuqc fungx ziepc waanc dauh ba gi yungh caux ziepc waanc dauh ba gi yungh gouv nyei biei mingh bun i saa laa en nyei hungh
mv baac aa hapc daic liuz
 mo apc nyei hungh ngaengc jienv i saa laa en nyei hungh
yolam hungh ziouc yiem saa maa lie cuotv yaac diuc nzoih i saa laa en nyei baeng
ninh yaac bun fienx mingh mbuox yu ndaa nyei hungh
 ye ho saa fatv
 ninh gorngv
mo apc nyei hungh ngaengc jienv yie
 meih caux yie mingh mborqv mo apc fai
 ye ho saa fatv dau
yie oix mingh nyei
 yie hnangv meih nor
 yie nyei baeqc fingx yaac hnangv meih nyei baeqc fingx
 yie nyei maaz yaac hnangv meih nyei maaz
ye ho saa fatv naaic
yie mbuo oix zuqc yangh haaix diuc jauv mingh mborqv
 yolam dau
yangh e ndom nyei deic bung huaang wuov diuh jauv mingh
i saa laa en nyei hungh caux yu ndaa nyei hungh caux e ndom nyei hungh ziouc cuotv jauv
 ninh mbuo huing mingh siec hnoi nyei jauv
 ziouc lorz maiv duqv wuom bun baeng guanh caux saeng kuv hopv
i saa laa en nyei hungh gorngv
zuqc kouv aav loh
 ziouv bun yie mbuo buo dauh hungh gapv zunv weic zorqv yie mbuo jiu bun yiem mo apc mienh nyei buoz ndiev fai
mv baac ye ho saa fatv gorngv
yiem naaiv maiv maaih ziouv nyei douc waac mienh weic bun mbuo haih bangc ninh naaic ziouv  fai
 i saa laa en hungh nyei yietc dauh baeng bieiv dau
saafatv nyei dorn
 e li saa
 yiem naaiv
 zinh ndaangc ninh fu sux e li yaa
ye ho saa fatv gorngv
ninh za gengh douc ziouv nyei waac
 i saa laa en nyei hungh caux ye ho saa fatv caux e ndom nyei hungh ziouc mingh lorz e li saa
e li saa gorngv mbuox i saa laa en nyei hungh
yie caux meih maaih haaix nyungc guen zuqc
 mingh lorz meih nyei die caux meih nyei maa nyei douc waac mienh maah
 i saa laa en nyei hungh diex dau
maiv duqv
 weic zuqc se ziouv  heuc yie mbuo buo dauh hungh diex gapv zunv oix zorqv yie mbuo jiu bun yiem mo apc mienh nyei buoz ndiev
e li saa gorngv
yie ziangv jienv ziangh jienv nyei ziouv
 nernh jiex nyei tin hungh
 dongh yie fu sux wuov dauh laengz
 se gorngv yie maiv taaih caux meih yiem naaiv dauh yu ndaa nyei hungh
 ye ho saa fatv nor
 yie zungv maiv mangc meih yaac maiv gunv meih aqv
mv baac ih zanc dorh dauh patv daanh baah nyei mienh daaih yie naaiv
 patv daanh baah nyei mienh patv wuov zanc
 ziouv nyei qaqv njiec daaih yiem e li saa
ninh ziouc gorngv
ziouv  hnangv naaiv nor gorngv
  oix zuqc wetv zuonx buangv naaiv norm horngz
weic zuqc ziouv  hnangv naaiv nor gorngv
  meih mbuo maiv duqv buatc nziaaux fai mbiungc mv baac naaiv norm horngz oix maaih wuom buangv nzengc
 meih mbuo caux meih mbuo nyei ngongh guanh
 saeng kuv guanh
 ziouc duqv hopv
ei ziouv  mangc
 naaiv se faix fiuv sic
 ninh yaac oix zorqv mo apc mienh jiu bun yiem meih mbuo nyei buoz ndiev
meih mbuo oix mborqv baaic norm norm maaih zingh laatc wuonv nyei zingh caux hlo jiex nyei norm norm mungv
 meih mbuo zungv duqv goix ninh mbuo diuh diuh longx nyei ndiangx
 yaac zotv jienv yietc zungv wuom zingv
 aengx longc la bieiv zoux waaic ninh mbuo nyei yietc zungv gauh longx jiex nyei lingh deic
da nyeic ndorm
 leih maiv go fongc horc ziec nyei ziangh hoc
 maaih wuom yiem e ndom deic liouc jienv daaih buangv wuov deix dorngx
mo apc nyei zuangx mienh haiz gorngv naaiv deix hungh diex daaih caux ninh mbuo mborqv jaax
 da faanh haih dorh duqv mborqv jaax nyei wuoqc ginc nyei dauh dauh m jangc dorn
 maiv gunv gox lunx
 diuc nzoih daaih
 mingh zuov jienv ninh mbuo nyei gapv jaaix
lungh ndorm ninh mbuo jiez sin nziouv nyei buatc mba hnoi ziux wuom
 mo apc mienh mangc mingh buatc wuom siqv hnangv nziaamv nor
ninh mbuo gorngv
 naaiv nziaamv aav loh
 ndongc haaix zungv wuov deix hungh diex daix jaax aqv
 mo apc mienh aah
 mbuo mingh caangv ninh mbuo nyei ga naaiv aqv
mv baac mo apc mienh mingh taux i saa laa en nyei ciangv
 i saa laa en mienh cuotv daaih mborqv ninh mbuo taux ninh mbuo biaux
 i saa laa en mienh zunc jienv mingh bieqc ninh mbuo nyei deic bung daix mo apc mienh
ninh mbuo baaic waaic mo apc mienh nyei zingh
 gorqv mienh zorqv la bieiv zoi bieqc nzong nzong longx nyei lingh deic taux naaiv deix lingh deic kungx la bieiv buangv nzengc
 ninh mbuo yaac zotv ndipc norm norm wuom zingv yaac goix yietc zungv longx nyei ndiangx
 kungx zengc kin haa le setv corc maaih la bieiv zingh laatc hnangv
 longc ndopv hlaang bungx la bieiv nyei baeng ziouc weih gormx mborqv wuov norm zingh
mo apc nyei hungh buatc ninh mborqv maiv hingh win wangv
 ninh ziouc dorh cietv baeqv dauh longc nzuqc ndaauv nyei baeng
 oix betv cuotv taux e ndom hungh wuov mv baac ninh mbuo maiv haih
ninh ziouc zorqv ninh nyei dorn hlo
 dongh horpc zuqc nzipc jienv ninh zoux hungh wuov dauh
 yiem zingh laatc gu nguaaic fongc horc buov ziec
 i saa laa en mienh za gengh
 gamh nziex haic
 ninh mbuo ziouc tuix cuotv zingh aengx nzuonx ninh mbuo ganh nyei deic bung
