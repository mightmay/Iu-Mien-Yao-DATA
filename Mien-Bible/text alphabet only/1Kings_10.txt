qe mbaa deic nyei hungh maac haiz gorngv saa lo morn weic ziouv  duqv nyei mengh dauh
 ninh ziouc daaih longc ziex nyungc aqc nyei jauv kauv saa lo morn
hungh maac caux yietc domh guanh ninh nyei mienh daaih taux ye lu saa lem
 aengx maaih lorh torh tor jienv ndaang nyei ga naaiv
 jiem camv nyei
 caux jaaix nyei la bieiv
 daaih buangh saa lo morn wuov zanc
 hungh maac zorqv yiem hnyouv hnamv taux nyei nyungc nyungc mbuox saa lo morn
saa lo morn dau ninh nyei yietc zungv waac
 maiv maaih haaix nyungc aqc jiex ndaangc hungh diex maiv haih gorngv mengh bun ninh muangx
qe mbaa deic nyei hungh maac buatc saa lo morn maaih nyei yietc zungv cong mengh caux ninh ceix nyei hungh dinc
yaac buatc yiem ninh nyei hnaangx dieh nyei nyanc hopv
 buatc ninh nyei jien zueiz jienv wuov
 buatc fu sux hungh diex nyei bou caux bou nyei zorng zuqv
 buatc bouh diuv zaanv nyei bou
 yaac buatc hungh diex yiem zaangc ziouv  nyei biauv fongc horc buov ziec nyei ga naaiv
 hungh maac ziouc za gengh
 peix fuc haic
 zungv maiv maaih waac gorngv aqv
ninh gorngv mbuox hungh diex
yie yiem yie nyei guoqv haiz gorngv taux meih zoux liuz nyei jauv louc se zien haic aqv
mv baac yie maiv sienx wuov deix waac taux yie daaih
 yie ganh nyei m zing yaac duqv buatc mi aqv
 mienh gorngv mbuox yie nyei
 zungv maiv taux yietc buonc
 meih nyei cong mengh caux zinh zoih maaih gauh camv jiex ndaangc mienh gorngv nyei
meih nyei yietc zungv mienh duqv orn lorqc
 zanc zanc souv jienv meih nyei nza hmien muangx meih nyei cong mengh waac wuov deix jien yaac duqv orn lorqc
ceng ziouv
  meih nyei tin hungh
 ninh a hneiv meih yaac orn meih zoux hungh bun meih zueiz weic gunv i saa laa en mienh
 weic zuqc ziouv  yietc liuz hnamv i saa laa en mienh ninh cingx liepc meih zoux hungh
 bun meih longc baengh fim caux horpc nyei leiz gunv ninh mbuo
qe mbaa deic nyei hungh maac zorqv i cin feix baeqv cietv ziepc luoqc joih jiem caux ndaang nyei ga naaiv camv caux jaaix nyei la bieiv nzueic jiu bun saa lo morn hungh
 fungx bun hungh diex naaiv deix ndaang nyei ga naaiv nqa haav hingv maiv maaih haaix dauh fungx ndongc naaiv dauh hungh maac fungx nyei camv
cuotv liuz naaiv deix
 hilaam nyei nzangv yiem ofi tor jiem daaih yaac tor hung ndiangx caux jaaix nyei la bieiv nzueic
hungh diex longc hung ndiangx zoux zaangc ziouv  nyei biauv caux hungh dinc nyei gungh gangc ndiangx yaac weic baaux nzung nyei mienh zoux i nyungc daanh baah
 taux ih jaax hnoi maiv maaih haaix dauh dorh hung ndiangx ndongc naaiv camv bieqc guoqv fai buatc hung ndiangx ndongc naaiv camv
qe mbaa deic nyei hungh maac oix nyei caux tov nyei yietc zungv saa lo morn jiu bun ninh
 yaac ziux ninh zoux hungh maaih nyei yietc zungv ga naaiv zorqv deix jiu bun ninh
 hnangv naaic
 hungh maac caux ninh nyei yietc zungv mienh nzuonx ganh nyei deic bung
mouz hnyangx saa lo morn hungh duqv nyei jiem yietc zungv maaih yietc waanc biei cin nyic baeqv faah ziepc betv joih
naaiv maiv funx loz benv caux maaiz maaic nyei mienh fungx bieqc nyei nzou zinh fai aa laa mbie deic bung nyei yietc zungv hungh diex caux i saa laa en deic bung nyei saengv ziouv fungx bieqc nyei jiem
saa lo morn hungh daav nyic baeqv norm domh torngv baaih
 mouz norm longc i joih cietv lungz jiem
ninh aengx daav faam baeqv norm torngv baaih gauh faix
 mouz norm maaih yietc joih nyic lungz nyei dorngx
 ninh yaac dorh naaiv deix torngv baaih mingh hietv jienv maaih mbuox heuc le mbaa norn gemh wuov norm biauv
ninh longc zaangz nyaah zoux norm domh weic yaac longc zien jiex nyei jiem buang jienv
naaiv norm weic maaih juqv kang tei
 weic nyei nqa haav maengx gu nguaaic junh nyei
 weic nyei ga hlen maaih i bung lorngx buoz nyei dorngx
 lorngx buoz nyei dorngx yietc bung maaih dauh sienh souv ga hlen
naaiv deix juqv kang tei
 kang kang i bung ga hlen yaac maaih dauh sienh souv jienv
 maiv maaih haaix norm guoqv hnangv naaiv nor zoux jiex
saa lo morn hungh nyei yietc zungv zaanv longc jiem zoux daaih
 le mbaa norn gemh wuov norm biauv nyei jaa dorngx yaac longc jiem zoux daaih
 maiv maaih haaix nyungc longc nyaanh zoux
 weic zuqc saa lo morn nyei lungh ndiev maiv funx nyaanh jaaix
hungh diex maaih guanh nzangv caux hilaam nyei nzangv yietc hnyangx buo nzunc tor jienv jiem
 nyaanh
 zaangz nyaah caux mbing caux mbing jieqv daaih
beiv lungh ndiev nyei hungh diex
 saa lo morn hungh gauh benx jiex
 gauh maaih cong mengh jiex
lungh ndiev nyei zuangx mienh oix daaih lorz saa lo morn
 oix muangx tin hungh ceix bun ninh yiem hnyouv nyei cong mengh waac
daaih nyei mienh yietc zungv dorh jienv zingh nyeic daaih
 se jiem nyaanh zoux daaih nyei jaa sic
 zorng zuqv nyei ga naaiv
 mborqv jaax nyei wuoqc ginc
 ndaang nyei ga naaiv caux lorh maaz
 hnyangx jiex hnyangx ninh mbuo hnangv naaiv nor zoux
saa lo morn siou mborqv jaax nyei maaz cie caux maaz
 ninh maaih yietc cin feix baeqv norm mborqv jaax maaz cie yaac maaih yietc waanc i cin dauh maaz
 maaz caux maaz cie ninh an jienv siou mborqv jaax cie nyei zingh
 yaac maaih deix caux ninh yiem ye lu saa lem
hungh diex yiem ye lu saa lem bun nyaanh camv
 benx pou tong nyei ga naaiv hnangv la bieiv nor
 si ndaa zongh ndiangx yaac ndongc mbong aiv dorngx nyei ngongh nyorx ndiangx camv
saa lo morn nyei maaz se yiem i yipv caux ku e dorh daaih
 hungh diex nyei saeng eix mienh ziux dingc nyei jaax zinh maaiz ku e nyei maaz
yiem i yipv maaiz daaih nyei mborqv jaax cie yietc norm biei joih ziepc feix lungz nyaanh
 yietc dauh maaz yietc joih nyic lungz
 ninh mbuo yaac maaic mingh bun hitv tai mienh caux silie nyei zuangx hungh diex
