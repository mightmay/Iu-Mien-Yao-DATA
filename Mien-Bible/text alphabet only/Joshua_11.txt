haaso zingh nyei hungh
 yaa mbin
 duqv haiz naaiv deix sic
 ziouc paaiv mienh mingh lorz maa ndon zingh nyei hungh
 yo mbapc
 caux simlon zingh nyei hungh caux akc saapv zingh nyei hungh
caux yiem baqv bung maengx nyei mbong aiv dorngx nyei hungh
 caux yiem kin ne letv nyei naamh bung maengx
 aa laa mbaa deic
 caux yiem la aiv dorngx caux fai bung maengx nyei naafotv ndo aa nyei hungh diex
ninh aengx paaiv mienh mingh lorz dong bung caux fai bung nyei kaa naa an mienh
 yiem mbong aiv dorngx nyei aa mo lai mienh
 hitv tai mienh
 be litv si mienh
 ye mbutc mienh caux yiem mitv baa deic
 hemon mbong juoqv nyei hiwai mienh
naaiv deix hungh diex caux ninh mbuo nyei zuangx baeng maanh cuotv daaih ndongc yiem koiv hlen nyei saa ziou camv
 yaac maaih maaz caux mborqv jaax nyei maaz cie camv haic
naaiv deix zuangx hungh daaih gapv zunv doic liepc ciangv yiem melom wuom hlen
 oix caux i saa laa en mienh mborqv jaax
ziouv gorngv mbuox yo su waa
maiv dungx gamh nziex ninh mbuo
 njang hnoi doix naaiv norm ziangh hoc
 yie oix zorqv ninh mbuo jiu bun i saa laa en mienh
 ninh mbuo yietc zungv yaac daic nzengc mi aqv
 meih mbuo oix zuqc hngaqv dangx ninh mbuo nyei maaz nyei domh luangc jaan
 yaac longc douz buov nzengc ninh mbuo nyei mborqv jaax cie
yo su waa dorh yietc zungv baeng maanh yiem melom wuom hlen liemh zeih buangh zuqc ziouc mborqv ninh mbuo
ziouv zorqv ninh mbuo jiu bun i saa laa en mienh mi aqv
 i saa laa en mienh ziouc zunc jienv daix jienv ninh mbuo mingh taux sai ndorn domh zingh caux mitv le fotv maa im yaac zunc hungx jienv dong bung maengx mingh taux mitv baa horngz daix nzengc ninh mbuo
 maiv zengc yietc dauh duqv cuotv singx maengc
yo su waa ei jienv ziouv  paaiv nyei waac zoux
 ninh hngaqv dangx maaz nyei domh luangc jaan
 yaac longc douz buov ninh mbuo nyei mborqv jaax cie
wuov zanc yo su waa daaux nqaang daaih caangv duqv haaso domh zingh
 yaac longc nzuqc ndaauv daix haaso zingh nyei hungh diex
zinh ndaangc haaso zoux wuov norm deic bung nyei domh zingh
ninh mbuo longc nzuqc ndaauv daix
 mietc nzengc wuov norm zingh nyei mienh
 da faanh haih tauv qiex nyei ga naaiv maiv liouh yietc dauh cuotv singx maengc
 yo su waa aengx longc douz buov nzengc haaso zingh
yo su waa caangv duqv wuov deix hungh diex nyei yietc zungv zingh yaac longc nzuqc ndaauv daix nzengc wuov deix hungh diex
 yaac mietc ninh mbuo
 hnangv ziouv nyei bou
 mose
 hatc ziangx nor
mv baac yiem mbong aiv gu nguaaic nyei zingh
 i saa laa en mienh maiv buov
 yo su waa kungx buov haaso zingh hnangv
yiem wuov deix zingh caangv duqv daaih nyei nyungc nyungc ga naaiv caux saeng kuv
 i saa laa en mienh ganh longc
 ninh mbuo longc nzuqc ndaauv daix wuov norm zingh nyei yietc zungv mienh
 mietc nzengc ninh mbuo
 da faanh haih tauv qiex nyei ga naaiv maiv liouh yietc dauh
ziouv hnangv haaix nor paaiv ninh nyei bou
 mose
 mose yaac hnangv wuov nor paaiv yo su waa
 yo su waa ziouc ei jienv zoux
 maiv bun caa yietc nyungc dongh ziouv hatc ziangx mose nyei waac
yo su waa nzaeng duqv nzengc ziangh norm deic bung
 se mbong aiv dorngx
 yietc zungv negepc deic
 liemh yietc zungv gosen deic caux fai bung nyei la aiv dorngx
 liemh aa laa mbaa deic caux i saa laa en deic bung nyei mbong zaangc dorngx caux la aiv dorngx
ninh mbuo nyei gapv jaaix yiem haalakv mbong faaux mingh taux se i mbong
 mingh taux mbaa an gaatc yiem le mbaa norn horngz
 hemon mbong juoqv
 ninh zorqv naaiv deix dorngx nyei yietc zungv hungh daix daic nzengc
yo su waa longc ziangh hoc caux naaiv deix zingh nyei hungh mborqv jaax lauh nyei
maiv maaih yietc norm zingh nyei mienh caux i saa laa en mienh gorngv horpc
 cuotv liuz yiem gi mbe on zingh nyei hiwai mienh
 wuov deix yietc zungv zingh i saa laa en mienh mborqv jaax caangv duqv daaih hnangv
se ziouv ganh zoux bun wuov deix mienh nyei hnyouv ngaengc
 cingx daaih caux i saa laa en mienh mborqv jaax
 weic bun ninh mbuo ganh zuqc mietc nzengc
 ninh maiv korv lienh ninh mbuo
 zungv bun ninh mbuo zutc nzengc mi aqv
 hnangv ziouv  paaiv ziangx mose wuov nor
wuov zanc yo su waa mingh mietc nzengc yiem mbong aiv dorngx nyei aanaakv mienh
 se yiem he mbo lon zingh
 nde mbi zingh
 aanaapv zingh
 yaac yiem yu ndaa caux i saa laa en nyei yietc zungv mbong aiv dorngx
 yo su waa mietc nzengc naaiv deix mienh caux ninh mbuo nyei zingh
maiv zengc yietc dauh aanaakv mienh yiem i saa laa en mienh nyei deic bung
 kungx gaasaa zingh
 gatc zingh caux atc ndotc zingh maaih deix baav yiem hnangv
hnangv naaic yo su waa caangv duqv yietc zungv deic bung ziux ziouv paaiv mose nyei waac
 yo su waa yaac zorqv naaiv deix ndau ziux i saa laa en mienh nyei fingx paaiv bun nqoi benx ninh mbuo nzipc nyei buonc
 wuov norm deic bung ziouc taaix baengh
 maiv mborqv jaax aqv
