aasaax nyei dorn
 ye ho saa fatv
 nzipc jienv ninh nyei die zoux hungh
 ninh ceix ganh henv weic mbungh i saa laa en
ninh bun baeng yiem jienv yu ndaa nyei yietc zungv weih wuonv nyei zingh
 yaac bun baeng yiem wuonv nyei dorngx weic beu yu ndaa deic
 ninh yaac bun baeng yiem ninh nyei die
 aasaax
 caangv daaih nyei e faa im deic
ziouv  caux ye ho saa fatv yiem
 weic zuqc daauh dangh wuov zanc ninh hnangv ninh nyei ong taaix
 ndaawitv
 yangh nyei jauv
 ninh maiv lorz mbaa an zienh
ninh lorz ninh nyei die nyei tin hungh
 ei jienv ninh nyei lingc
 maiv zuotc i saa laa en mienh zoux nyei sic
weic naaiv
 ziouv  liepc guoqv wuonv yiem ye ho saa fatv nyei buoz ndiev
 yu ndaa nyei zuangx mienh ziouc dorh zingh nyeic fungx bun ye ho saa fatv
 ninh ziouc za gengh
 butv zoih aqv
 yaac duqv mienh taaih
ninh a hneiv yangh ziouv nyei jauv
 ninh zungv zorqv nqoi yu ndaa deic yiem hlang zaangc zienh nyei dorngx caux aa se laa zienh nyeiz nyei fangx
ninh zoux hungh da faam hnyangx wuov hnyangx
 ninh paaiv ninh nyei jien
 mben haa in
 o mbaa ndi
 se kaa li yaa
 ne tan en caux mi kaa yaa mingh yu ndaa nyei norm norm zingh njaaux baeqc fingx
aengx maaih lewi mienh caux ninh mbuo mingh
 maaih se mai aa
 ne taa ni yaa
 se mbaa ndi yaa
 aa saax hen
 se mi laa motv
 ye ho naa tan
 aa ndo ni yaa
 to mbi yaa caux topv aa ndo ni yaa
 aengx maaih e li saa maa caux ye ho lam sai mienh caux jienv ninh mbuo mingh
ninh mbuo dorh jienv ziouv nyei leiz latc sou mingh gormx yu ndaa nyei norm norm zingh njaaux baeqc fingx
ziouv bun weih gormx nyei guoqv gamh nziex yu ndaa ziouc maiv gaamv mingh caux ye ho saa fatv mborqv jaax
maaih deix fi li saa die mienh dorh ga naaiv daaih zoux zingh nyeic
 aengx dorh nyaanh daaih zoux nzou zinh
 aalapc mienh yaac fungx siec cin cietv baeqv dauh ba gi yungh gouv
ye ho saa fatv gunv zoux gunv henv
 ninh ceix weih wuonv nyei baeng ciangv caux siou ga naaiv nyei zingh
ninh yaac siou ga naaiv camv
 nyei yiem yu ndaa nyei zingh
 ninh yaac maaih mborqv jaax henv nyei baeng yiem ye lu saa lem
ziux ninh mbuo nyei bungh buonc maaih
 yu ndaa fingx gunv yietc cin dauh baeng nyei baeng bieiv
 domh baeng bieiv
 atc naa
 dorh buo sinx dauh mborqv jaax henv nyei baeng
jiex mingh wuov dauh se domh baeng bieiv
 ye ho haa nan
 caux i sinx hietc waanc dauh baeng
jiex mingh wuov dauh
 sikc li nyei dorn
 aa matv yaa
 ninh cuotv fim zoux weic fu sux ziouv
 ninh dorh i sinx dauh mborqv jaax henv nyei baeng
yiem mben yaa min fingx daaih maaih dauh henv haic nyei baeng
 e li yaa ndaa
 caux jienv i sinx dauh dorh jienv torngv baaih caux juang zinx nyei baeng
jiex mingh wuov dauh se ye ho saa mbaatc caux yietc sinx hietc waanc dauh dorh jienv mborqv jaax nyei wuoqc ginc nyei baeng
naaiv deix mienh se fu sux hungh diex nyei mienh
 aengx maaih dongh hungh diex bun yiem gormx yu ndaa nyei weih wuonv nyei zingh wuov deix baeng
