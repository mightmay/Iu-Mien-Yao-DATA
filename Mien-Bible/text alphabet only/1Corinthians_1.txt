 baulo
 dongh tin hungh ei ninh nyei eix paaiv daaih zoux ninh nyei gong zoh
 caux jienv mbuo nyei gorx youz
 so saa te netv
fiev naaiv zeiv fienx bun yiem ko lin to zingh
 tin hungh nyei jiu baang
 dongh caux giduc yesu juangc maengc ziangh ziouc benx ninh nyei mienh yaac duqv tin hungh heuc daaih zoux cing nzengc mienh wuov deix
 naaiv zeiv fienx yaac fiev bun yiem norm norm dorngx heuc jienv mbuo ziouv yesu giduc nyei mbuox wuov deix
 yesu zoux ninh mbuo nyei ziouv yaac zoux mbuo nyei ziouv
tov mbuo nyei zaangc diex tin hungh caux ziouv yesu giduc ceix en ceix baengh orn bun meih mbuo
yie zanc zanc weic meih mbuo laengz zingh tin hungh weic zuqc tin hungh longc giduc yesu ceix en bun meih mbuo
weic zuqc meih mbuo caux yesu juangc maengc ziangh meih mbuo nyungc nyungc maaih nzoih
 yiem meih mbuo gorngv nyei yietc zungv waac caux meih mbuo maaih nyei yietc zungv wuonh zaang
yie mbuo tengx giduc zoux zorng zengx wuov deix waac liepc wuonv yiem meih mbuo nyei hnyouv
weic naaiv
 meih mbuo zuov jienv ziouv yesu giduc hinc cuotv wuov zanc
 meih mbuo maiv caa singx lingh ceix bun nyei yietc nyungc zingh nyeic
tin hungh yaac oix bun meih mbuo sienx duqv wuonv taux setv mueiz
 ziouv yesu giduc aengx daaih nyei hnoi meih mbuo ziouc maiv maaih dorngx zuqc daanh
tin hungh se kaux duqv wuonv nyei
 ninh heuc meih mbuo daaih caux ninh nyei dorn
 mbuo nyei ziouv yesu giduc
 maaih jiu tong
zuangx gorx youz aac
 yie dengv mbuo ziouv yesu giduc nyei mbuox tov meih mbuo oix zuqc dongh joux waac gorngv
 maiv dungx bun nqoi zoux ziex guanh
 oix zuqc horpc fim dongh eix
 dongh diuc hnyouv
gorx youz aac
 maaih deix kaa lo e nyei biauv zong mienh mbuox yie
 yiem meih mbuo naaic maaih fiuv nzaeng nyei sic
yie nyei eix leiz se gorqv mienh maaih gorqv mienh nyei jauv gorngv
 maaih dauh gorngv
yie gan baulo
 maaih dauh gorngv
yie gan aa bor lo
 maaih dauh gorngv
yie gan bide
 aengx maaih dauh gorngv
yie gan giduc
giduc bun nqoi zoux ziex guanh fai
 baulo weic meih mbuo zuqc ding ziepc nzaangc jaax fai
 meih mbuo dengv baulo nyei mbuox jiex wuom nyei leiz fai
yie laengz zingh tin hungh
 cuotv liuz kaa litv batc caux gaai atc
 yie maiv tengx meih mbuo haaix dauh jiex wuom nyei leiz
hnangv naaic
 maiv maaih haaix dauh haih gorngv meih mbuo dengv yie nyei mbuox jiex wuom nyei leiz
 zeiz nyei
 yie yaac tengx saa te faa natv caux ninh nyei biauv zong mienh jiex wuom nyei leiz
 cuotv liuz naaiv deix yie jangx maiv duqv yie tengx haaix dauh
giduc maiv zeiz paaiv yie mingh tengx mienh jiex wuom nyei leiz
 ninh paaiv yie mingh zunh kuv fienx
 yaac maiv zeiz longc baamh mienh cong mengh nyei waac zunh
 nzauh heix naaiv nyungc waac zoux bun yesu yiem ziepc nzaangc jaax daic nyei qaqv zitc mi aqv
giduc yiem ziepc nzaangc jaax daic wuov nyungc doz leiz
 weic oix zuqc mietc nyei mienh se hngongx haic
 mv baac weic mbuo duqv njoux nyei mienh se tin hungh nyei qaqv
weic zuqc ging sou fiev jienv gorngv
yie oix mietc cong mengh mienh nyei cong mengh
 mienh guai mienh nyei za eix yie yaac oix bun ndortv
wuov nyungc
 ih jaax nyei cong mengh mienh
 hoqc hlang nyei mienh
 caux nzuih mbiaangc nyei mienh hnangv haaix nor
 tin hungh zoux bun naaiv baamh gen nyei cong mengh hngongx mi aqv
tin hungh longc ninh ganh nyei cong mengh bun mienh maiv haih kaux ninh mbuo ganh nyei cong mengh hiuv duqv ninh
 daaux nzuonx
 tin hungh a hneiv longc dongh mienh funx hngongx nyei zunh doz waac
 njoux sienx ninh nyei mienh
yiutai mienh tov jangx hoc
 janx gikc yaac lorz cong mengh
mv baac yie mbuo zunh giduc zuqc ding ziepc nzaangc jaax daic nyei jauv
 yiutai mienh youc nqemh ziqc zuiz ninh mbuo
 janx yaac funx hngongx
mv baac weic tin hungh ginv daaih nyei mienh
 maiv gunv yiutai mienh fai janx
 mbuo hiuv duqv giduc se tin hungh nyei domh qaqv yaac dongh tin hungh nyei cong mengh
weic zuqc tin hungh hngongx nyei sic
 zungv gauh guai baamh mienh nyei cong mengh
 tin hungh mau nyei dorngx
 corc gauh henv baamh mienh nyei qaqv
gorx youz aac
 hnamv mangc gaax
 tin hungh heuc meih mbuo daaih wuov zanc
 ei baamh mienh buatc
 cong mengh nyei mienh maiv maaih camv
 maaih hatc maaz nyei mienh caux zaangc dangv nyei mienh yaac maiv maaih camv
mv baac baamh mienh funx hngongx nyei
 tin hungh ginv daaih weic bun cong mengh nyei mienh nyaiv
 baamh mienh funx mau nyei
 tin hungh yaac ginv daaih weic bun henv wuov deix nyaiv
baamh mienh funx haac dangv nyei
 mangc piex nyei
 maiv lamh longc nyei
 tin hungh ginv daaih weic mietc dongh baamh mienh funx longc jienv nyei
hnangv naaic
 maiv maaih haaix dauh yiem tin hungh nyei nza hmien haih bungx waac maux
tin hungh bun meih mbuo caux giduc yesu juangc maengc ziangh
 yaac bun giduc zoux mbuo nyei cong mengh
 tin hungh longc giduc bun mbuo caux ninh horpc hnyouv
 benx ninh nyei cing nzengc mienh
 zuoqc mbuo nzuonx
 leih ndutv zuiz
hnangv naaic
 se hnangv ging sou fiev jienv gorngv
haaix dauh oix bungx waac maux
 oix zuqc bungx waac maux gorngv ziouv zoux nyei sic
