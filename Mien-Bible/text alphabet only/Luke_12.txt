naaiv deix ziangh hoc
 maaih ziex cin laanh mienh daaih zunv muangx yesu
 laanh yaac caaiv zuqc laanh
 yesu caux ninh nyei sai gorx mbuo gorngv ndaangc
oix zuqc faix fim faa li si mienh nyei bingv
 eix leiz se ninh mbuo beih zaqc hnyouv njuotv
maiv maaih haaix nyungc gem jienv maiv zuqc cuotv yaangh
 maiv maaih haaix nyungc bingx jienv mienh maiv haih hiuv
meih mbuo yiem hmuangx zong gorngv nyei waac
 mienh yiem njang zong haih muangx duqv haiz
 yiem wuov gen gu nyuoz bingx jienv gorngv nyei waac sapv yaac oix maaih mienh yiem biauv ngorh zunh mbuox mienh
yie nyei gorx youz aac
 yie mbuox meih mbuo
 meih mbuo maiv dungx gamh nziex kungx haih daix mbuo nyei sin wuov deix
 nqa haav maiv haih zoux haaix nyungc hoic
yie oix donv meih mbuo
 bun meih mbuo hiuv duqv oix zuqc gamh nziex haaix dauh
 oix zuqc gamh nziex tin hungh
 ninh daix liuz mienh
 corc maaih lingc zoi njiec deic nyuoqc
 yie mbuox meih mbuo
 za gengh oix zuqc gamh nziex tin hungh
biaa norm norqc meix maaic duqv i norm dongh zinh hnangv maiv zeiz
 mv baac tin hungh corc maiv la kuqv yietc norm naaiv deix norqc meix
liemh meih mbuo nyei mba biei zungv saauv nzengc mi aqv
 hnangv naaic maiv dungx gamh nziex
 meih mbuo zungv gauh jaaix jiex norqc meix camv
yie mbuox meih mbuo
 haaix dauh dorng zuangx nyiemc yie
 yie baamh mienh nyei dorn
 ziouc yiem tin hungh nyei fin mienh nyei nza hmien nyiemc wuov dauh
mv baac haaix dauh maiv dorng zuangx nyiemc yie
 yie
 baamh mienh nyei dorn
 yiem tin hungh nyei fin mienh nyei nza hmien maiv nyiemc wuov dauh aqv
haaix dauh gorngv doqc yie
 baamh mienh nyei dorn
 tin hungh haih guangc wuov dauh nyei zuiz
 mv baac haaix dauh gorngv doqc singx lingh
 tin hungh maiv guangc wuov dauh nyei zuiz
ninh mbuo dorh meih mbuo mingh taux wuic dorngh
 fai jien fouv
 fai maaih lingc nyei mienh
 meih mbuo maiv dungx nzauh oix zuqc hnangv haaix nor dau
 hnangv haaix nor gorngv
taux wuov norm ziangh hoc singx lingh oix njaaux meih mbuo hiuv duqv hnangv haaix nor gorngv
yiem wuov guanh mienh maaih laanh mienh gorngv mbuox yesu
fin saeng aac
 tov mbuox yie nyei gorx zorqv yie nyei die paaiv bun yie nyei buonc jaa dingh bun yie oc
yesu dau ninh
youz aah
 haaix dauh orn yie zoux bun zorng mienh
 zorqv meih mbuo nyei jaa dingh ga naaiv bun nqoi
yesu gorngv mbuox zuangx mienh
oix zuqc faix fim
 maiv dungx zoux hnyouv hlo mauv haaix nyungc
 maiv gunv ndongc haaix butv zoih
 zien maengc maiv zeiz yiem naaiv deix ga naaiv
yesu ziouc gorngv naaiv diuh waac beiv mbuox ninh mbuo
maaih dauh butv zoih mienh maaih lingh deic longx haic
 zuangx duqv ga naaiv camv
naaiv dauh butv zoih mienh hnamv daaih
  oix zuqc hnangv haaix nor zoux mv bei
 yie siou daaih nyei ga naaiv yie maiv maaih dorngx dapv duqv njiec
ninh aengx hnamv cuotv
  aa
 yie oix zuqc caeqv nqoi yie nyei loz lamz
 aengx ganh zoux gauh hlo
 ziouc zorqv yie nyei laangh ziqc caux yietc zungv siou daaih nyei ga naaiv dapv jienv
ninh aengx hnamv daaih
  aa
 yie maengc longx haic aqv
 nyungc nyungc longx nyei ga naaiv yie maaih gaux nyanc gaux hopv ziex hnyangx
 yie kungx bueix jienv nyanc
 bueix jienv hopv
 njien youh a nziaauc hnangv
mv baac tin hungh gorngv mbuox ninh
  ga naaiv hngongx aah
 ih muonz meih oix zuqc daic aqv
 meih siou daaih liouh meih ganh longc nyei ga naaiv
 naaiv nzunc oix benx haaix dauh nyei
yesu aengx gorngv setv mueiz waac
haaix dauh kungx oix siou jienv ga naaiv camv liouh ninh ganh longc
 se hnangv wuov dauh butv zoih nyei mienh hngongx mienh nor
 ei tin hungh mangc
 ninh se mienh jomc mienh
yesu aengx mbuox ninh nyei sai gorx
hnangv naaic yie mbuox meih mbuo
 maiv dungx weic yungz maengc nyei nyanc hopv kuonx hnyouv
 yaac maiv dungx weic sin zaangc nyei lui houx kuonx hnyouv
maengc gauh jaaix jiex nyanc hopv
 sin yaac gauh jaaix jiex lui houx
hnamv mangc gaax
 norqc aa
 ninh mbuo maiv zuangx yaac maiv siou
 ninh mbuo maiv maaih mbaatc yaac maiv maaih lamz
 mv baac tin hungh uix ninh mbuo
 meih mbuo zungv gauh jaaix jiex norqc
meih mbuo haaix dauh laaix kuonx hnyouv haih borqv duqv maengc ndaauv deix
ndongc naaiv faix nyei sic meih mbuo zungv maiv haih zoux
 meih mbuo corc kuonx hnyouv da nyeic nyungc zoux haaix nyungc
hnamv mangc gaax
 baeqc horqc biangh hnangv haaix nor ziangh
 biangh maiv zoux gong yaac maiv baeng suix ndatv ndie
 mv baac yie mbuox meih mbuo
 liemh saa lo morn hungh ndongc naaic butv zoih yaac maiv maaih zorng zuqv ndongc yietc dorv naaiv deix biangh nzueic
lomc nyei miev ih hnoi ziangh
 njang hnoi kou nqaai zuqc douz buov
 mv baac tin hungh zorng miev nzueic
 hnangv naaic
 tin hungh zungv gauh oix zorng meih mbuo
 meih mbuo sienx duqv hei haic weqv
meih mbuo maiv dungx zanc zanc nzauh jienv oix zuqc nyanc oix zuqc hopv haaix nyungc
 yaac maiv dungx kuonx hnyouv
lungh ndiev maanc fingx
 maiv sienx tin hungh nyei mienh
 zanc zanc lorz naaiv deix ga naaiv
 meih mbuo nyei zaangc diex hiuv duqv meih mbuo qiemx zuqc longc naaiv deix ga naaiv
oix zuqc bun tin hungh zoux meih mbuo nyei ziouv gunv meih mbuo
 naaiv deix yietc zungv ga naaiv ninh ziouc jaa tipv bun meih mbuo
meih mbuo naaiv guanh zoqc nyei mienh aah
 maiv dungx gamh nziex oc
 meih mbuo nyei zaangc diex a hneiv zorqv ninh nyei guoqv bun meih mbuo
oix zuqc maaic nzengc meih mbuo nyei jaa dingh aengx cuotv fim tengx mienh jomc mienh
 oix zuqc lorz yietc liuz maiv haih waaic nyei nyaanh mbuoqc dapv jaaix nyei ga naaiv siou wuov tin dorngh
 yiem wuov
 naaiv deix ga naaiv maiv haih zitc
 janx zaqc maiv haih betv bieqc mingh nimc
 gaeng yaac maiv haih ngaatc waaic
meih mbuo siou jaaix nyei ga naaiv yiem haaix norm dorngx
 meih mbuo nyei hnyouv haaix zanc yaac jangx jienv wuov aqv
meih mbuo oix zuqc liuc leiz ziangx zorng jienv yaac diemv zieqc dang zuov jienv
hnangv bou zuov jienv ninh mbuo nyei ziouv mingh cing jaa yinh nzuonx nor
 taux biauv ziouv heuc
 bou mbuo ziouc liemh zeih koi gaengh
ziouv nzuonx daaih buatc bou hnangv naaiv ging hnyouv zuov jienv
 bou ziouc maaih njien youh aqv
 yie mbuox meih mbuo
 ziouv oix heuc ninh nyei bou mbuo zueiz jienv nyanc hnaangx
 ninh ganh ziouc njunc jienv lui mueiz liuc leiz bou mbuo
maiv gunv wuov dauh ziouv ndaamv muonz fai ndaamv muonz jiex nzuonx daaih
 se gorngv buatc bou mbuo corc ging hnyouv zuov jienv nyei
 wuov deix bou ziouc duqv njien youh aqv
naaiv meih mbuo hiuv duqv nyei
 se gorngv biauv ziouv hiuv duqv janx zaqc haaix norm ziangh hoc oix daaih
 ninh ziouc zuov jienv maiv bun janx zaqc bieqc biauv
meih mbuo yaac oix zuqc liuc leiz ziangx zanc zanc zuov jienv
 weic zuqc meih mbuo jangx maiv zaaic nyei ziangh hoc yie
 baamh mienh nyei dorn
 ziouc taux aqv
bide naaic gaax
ziouv aah
 naaiv diuh waac beiv gorngv bun yie mbuo fai gorngv bun zuangx mienh
ziouv dau
haaix dauh zoux hnyouv zingx
 cong mengh nyei bou
 dongh biauv ziouv oix paaiv goux ninh nyei biauv yaac ziux ziangh hoc zorqv horpc zuqc duqv nyei buonc nyanc hopv bun bou mbuo
ziouv nzuonx daaih buatc naaiv dauh bou zoux duqv zingx
 bou ziouc njien youh aqv
yie mbuox zien meih mbuo
 ziouv oix bun naaiv dauh bou goux nzengc ninh nyei yietc zungv jaa dingh
mv baac se gorngv wuov dauh bou yiem hnyouv hnamv
  aa
 yie nyei ziouv maiv gaengh nzuonx siepv
  ninh ziouc dongz sin mborqv m jangc bou m sieqv bou yaac nyanc beuv hopv nquin
bou jangx maiv zaaic nyei hnoi
 jangx maiv zaaic nyei ziangh hoc
 ninh nyei ziouv ziouc nzuonx daaih aqv
 ziouv oix dingc ninh nyei zuiz hniev nyei
 yaac zunc ninh mingh caux maiv sienx nyei mienh yiem
haaix dauh bou hiuv duqv ninh nyei ziouv oix ninh hnangv haaix nor zoux
 ninh yaac maiv liuc leiz yaac maiv ei jienv zoux
 wuov dauh zuqc mborqv gauh camv
haaix dauh bou maiv hiuv duqv ziouv oix ninh hnangv haaix nor zoux
 ninh zoux liuz nyei sic horpc zuqc mborqv nyei mv baac zuqc mborqv zoqc
 haaix dauh duqv camv
 wuov dauh oix zuqc cuotv camv
 jiu bun haaix dauh zipv camv
 wuov dauh oix zuqc cuotv gauh camv
yie daaih weic oix bun douz zieqc baamh gen
 feix duqv ih zanc zieqc jienv aqv maiv zei
mv baac yie feix nyungc zungv oix zuqc siouc kouv ndaangc
 maiv gaengh jiex wuov deix siouc kouv nyei hnoi yie haiz hnyouv maiv henh yietc deix
meih mbuo hnamv yie daaih bun baamh gen taaix baengh fai
 maiv zeiz
 yie mbuox meih mbuo
 yie daaih zoux bun mienh bun nqoi
yiem naaiv mingh
 yietc buonc mienh maaih biaa laanh mv baac oix zuqc bun nqoi
 buo laanh caux i laanh bun nqoi
 i laanh caux buo laanh bun nqoi
die caux dorn
 dorn caux die yaac bun nqoi
 maa caux sieqv
 sieqv caux maa bun nqoi
 maa buoc caux mbuangz
 mbuangz caux maa buoc yaac bun nqoi
yesu yaac gorngv mbuox zuangx mienh
meih mbuo buatc fai bung maengx faaux dorv mbuonx meih mbuo ziouc gorngv
  oix duih mbiungc aqv
  yaac za gengh hnangv naaic
meih mbuo haiz nziaaux yiem naamh bung maengx buonc daaih
 meih mbuo gorngv
  oix yuoqv aqv
  yaac za gengh yuoqv
beih zaqc hnyouv njuotv nyei mienh aah
 meih mbuo haih samx lungh samx ndau nyei setv zeiv
 weic haaix diuc samx maiv cuotv ih jaax nyei sic
meih mbuo ganh weic haaix diuc maiv haih dingc haaix nyungc se horpc fai maiv horpc
se gorngv maaih dauh mienh gox meih
 oix dorh meih mingh mbenc sic mienh wuov
 yiem ndaamv jauv meih oix zuqc caux ninh gorngv sung
 maiv zei nor
 ninh oix tor meih mingh siemv zuiz jien wuov
 siemv zuiz jien oix zorqv meih jiu bun hungh baeng
 hungh baeng ziouc dorh meih mingh wuonx jienv loh
yie mbuox meih mbuo
 meih oix zuqc wuonx jienv loh taux funx sung nzengc
 maiv caa yietc norm dongh zinh nyei zaeqv cingx daaih duqv cuotv
