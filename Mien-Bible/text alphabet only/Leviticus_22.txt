ziouv  gorngv mbuox mose
oix zuqc mbuox aalon caux ninh nyei dorn mbuo
  fiqv longx i saa laa en mienh fungx bun yie nyei cing nzengc ga naaiv
 weic maiv baaic yie nyei cing nzengc mbuox
 yie se ziouv
oix zuqc mbuox ninh mbuo
  doic jiex doic
 se gorngv meih mbuo nyei haaix dauh zeiv fun maaih uix nyei ziangh hoc daaih fatv i saa laa en mienh fungx bun ziouv nyei cing nzengc ga naaiv
 wuov dauh oix zuqc pai guangc
 maiv duqv yiem yie nyei nza hmien
 yie se ziouv
+ da faanh aalon nyei haaix dauh zeiv fun butv gomh huv baengc fai sin maaih ga naaiv cuotv nyei
 ninh maiv dungx nyanc cing nzengc ga naaiv
 zuov taux ninh cing nzengc cingx nyanc duqv
 haaix dauh muoqv zuqc maaih uix nyei ga naaiv ziouc maaih uix
 se muoqv zuqc janx daic
 fai muoqv zuqc jaix nongc cuotv nyei mienh
fai muoqv zuqc haaix nyungc nyorng ndau haih bun ninh maaih uix nyei ga naaiv
 fai muoqv zuqc haaix dauh maiv cing nzengc nyei mienh maiv gunv wuov dauh maaih haaix nyungc uix
haaix dauh muoqv zuqc naaiv deix haaix nyungc ga naaiv ziouc maaih uix taux hmuangx
 ninh maiv dungx nyanc fongc horc nyei cing nzengc ga naaiv
 oix zuqc longc wuom nzaaux sin ndaangc
taux mba hnoi muotv nyei ziangh hoc ninh cing nzengc mi aqv
 nqa haav nyanc naaiv deix ga naaiv duqv nyei weic zuqc naaiv se ninh nyei nyanc hopv
maiv dungx nyanc ninh ganh daic nyei ga naaiv fai zuqc hieh zoih ngaatc daic nyei ga naaiv ziouc zuqc maaih uix
 yie se ziouv
+ sai mienh oix zuqc ei jienv yie dingc daaih nyei leiz nyeic zoux
 maiv zei aeqv
 nziex ninh mbuo oix zuqc ndaam zuiz ziouc zuqc daic weic zuqc maiv ei jienv naaiv deix leiz
 yie se ziouv
  dongh bun ninh mbuo cing nzengc wuov dauh
+ kungx sai mienh nyei hmuangv doic haih nyanc fongc horc nyei cing nzengc ga naaiv
 ganh dauh maiv kuh nyanc
 dingh sai mienh nyei biauv nyei kaeqv mienh fai cingv daaih nyei gong mienh maiv kuh nyanc
mv baac se gorngv sai mienh longc nyaanh maaiz nouh fai yiem ninh nyei biauv cuotv seix nyei mienh
 nyanc naaiv deix ga naaiv duqv nyei
se gorngv sai mienh nyei sieqv dorng jaa
 maiv zeiz longc zoux sai nyei mienh
 ninh maiv kuh nyanc fongc horc nyei cing nzengc ga naaiv
mv baac se gorngv sai mienh nyei sieqv guaav mingh fai leih mingh yaac maiv maaih fu jueiv
 aengx nzuonx daaih yiem ninh nyei die nyei biauv hnangv lunx nyei ziangh hoc nor
 ziouc nyanc ninh nyei die nyei nyanc hopv duqv nyei
 mv baac ga nyiec nyei mienh maiv kuh nyanc
+ se gorngv haaix dauh caqv bouc nyanc fongc horc nyei cing nzengc ga naaiv
 ninh oix zuqc jaauv sung ninh nyanc nyei aengx buih biaa gouv nyei yietc gouv
 yaac zorqv naaiv deix cing nzengc ga naaiv fungx bun sai mienh
sai mienh maiv dungx bun i saa laa en mienh fongc horc bun ziouv  nyei cing nzengc ga naaiv maaih uix
laaix nyanc dorngc naaiv deix cing nzengc ga naaiv
 ninh mbuo ziouc zuqc ndaam dorng dingc zuiz
 yie se ziouv
 dongh bun ninh mbuo cing nzengc wuov dauh
ziouv  gorngv mbuox mose
oix zuqc mbuox aalon caux ninh nyei dorn caux i saa laa en nyei zuangx mienh
  da faanh meih mbuo haaix dauh i saa laa en mienh fai yiem i saa laa en deic bung nyei ganh fingx mienh
 dorh ga naaiv daaih fongc horc buov ziec bun ziouv
  maiv gunv weic jaauv sung laengz nyei ngaengc waac fai cuotv fim fongc horc ziec
oix zuqc dorh dauh maiv waaic fangx nyei ngongh gouv fai ba gi yungh gouv fai yungh gouv
 ziouv cingx daaih zipv
maiv dungx dorh haaix nyungc waaic fangx nyei
 weic zuqc ziouv  maiv zipv meih mbuo nyei
haaix dauh dorh yiem ngongh guanh
 yungh guanh fai ba gi yungh guanh nyei saeng kuv daaih ziec bun ziouv weic jiu tong
 fai jaauv sung laengz nyei ngaengc waac
 fai cuotv fim fongc horc
 oix zuqc dorh maiv waaic fangx yaac maiv maaih dorngx nqemh nyei saeng kuv
 ziouv  cingx daaih zipv
maiv dungx dorh m zing maengh nyei
 zuqc mun siang nyei
 buoz zaux waaic nyei
 maaih ga naaiv liouc cuotv nyei
 butv faang butv laaix nyei saeng kuv fongc horc bun ziouv
 maiv dungx zorqv naaiv deix haaix nyungc an ziec dorngh longc douz buov ziec fongc horc bun ziouv
se gorngv dorh ziangh daaih waaic deix fangx fai nyanv nyei ngongh fai ba gi yungh dorn cuotv fim ziec duqv nyei
 mv baac se gorngv ziec weic jaauv sung laengz nyei ngaengc waac
 ziouv  maiv zipv
maiv dungx longc jaix nduih faaux nziaamv nyei
 fai ndingh nyei
 fai ga naaiv betv zuqc nyei
 fai paaix jaix nduih nyei saeng kuv fongc horc bun ziouv
  yiem meih mbuo nyei deic bung maiv dungx hnangv naaiv zoux
yaac maiv dungx longc yiem janx duqv daaih nyei naaiv buoqv saeng kuv fongc horc zoux meih mbuo nyei tin hungh nyei nyanc hopv
 naaiv nyungc saeng kuv waaic fangx
 maaih dorngx nqemh nyei
 ziouv ziouc maiv zipv
ziouv  gorngv mbuox mose
ngongh fai ba gi yungh fai yungh haaix zanc njiec dorn daaih
 dorn oix zuqc caux maa yiem siec hnoi
 yiem da betv hnoi faaux maengx zoux ziec nyei ga naaiv duqv nyei
 longc douz buov ziec fongc horc bun ziouv
  ziouv  a hneiv zipv
maiv gunv ngongh nyeiz fai ba gi yungh nyeiz
 maiv dungx caux ninh nyei dorn dongh hnoi daix
dorh ga naaiv mingh ziec weic laengz zingh ziouv
 oix zuqc zoux horpc leiz weic bun ziouv a hneiv
dongh wuov hnoi oix zuqc nyanc taux nzengc
 maiv dungx liouh yietc deix taux da nyeic ndorm
 yie se ziouv
meih mbuo oix zuqc gan longx yie mbuox nyei waac yaac ei jienv zoux
 yie se ziouv
maiv dungx baaic yie nyei cing nzengc mbuox
 yiem i saa laa en mienh mbu ndongx oix zuqc taaih yie cing nzengc
 yie se ziouv
  dongh bun meih mbuo cing nzengc
yaac dorh meih mbuo yiem i yipv deic bung cuotv daaih weic zoux meih mbuo nyei tin hungh wuov dauh
 yie se ziouv
