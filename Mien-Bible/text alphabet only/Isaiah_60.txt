jiez daaih
 ziux jienv njang
 weic zuqc meih nyei njang taux aqv
   ziouv nyei njang laangc cuotv daaih ziux jienv meih
mangc maah
 hmuangx oix gomv buangv lungh ndiev
 mapv maengh nyei hmuangx gomv maanc fingx
 mv baac ziouv  oix ziux jienv meih
 mienh ziouc buatc ninh nyei njang laangc yiem meih gu nguaaic
maanc guoqv mienh oix daaih lorz meih nyei njang
 hungh diex oix daaih lorz meih lungh ndorm nziouv nyei njang
cau meih nyei hmien mangc biei bung
 buatc meih nyei baeqc fingx yietc zungv gapv zunv daaih meih naaiv
 meih nyei dorn mbuo yiem go nyei dorngx nzuonx
 meih nyei sieqv yaac hnangv fu jueiv nor
 duqv hlorpv jienv daaih
wuov zanc meih mangc buatc ziouc a hneiv haic
 njien youh gau
 mba nziu mbokc mbokc nyei
 weic zuqc koiv bungx zuoqc nyei huox huin daaih lorz meih
 maanc guoqv nyei zinh zoih yaac oix daaih guei meih
lorh torh guanh
 liemh mi ndien caux e faa daaih nyei lorh torh lunx
 oix buangv meih nyei deic bung
 yiem qe mbaa nyei zuangx mienh oix daaih
 yaac dorh jiem caux faan gen sen daaih zunh gorngv ceng ziouv  nyei waac
ke ndaa nyei yietc zungv ba gi yungh guanh oix gapv zunv meih naaiv
 ne mbaa yotv nyei ba gi yungh gouv oix fu sux meih
 ninh mbuo oix faaux yie nyei ziec dorngh
 benx yie a hneiv zipv fongc horc ziec nyei ga naaiv
 yie oix bun yie nyei biauv gauh njang laangc jiex zinh ndaangc
ndaix daaih hnangv mbuonx yaac hnangv baeqc gopv nzuonx ninh nyei lauz naaiv deix se haaix dauh
zuangx koiv nzou zungv zuov jienv yie
 taansitv nyei nzangv guanh dorh jauv
 dorh jienv meih nyei dorn mbuo yiem go nyei dorngx nzuonx
 aengx dorh jienv ninh mbuo nyei jiem nyaanh daaih
 weic taaih ziouv
 meih nyei tin hungh nyei mbuox
 se i saa laa en nyei cing nzengc tin hungh
 weic zuqc ninh bun meih maaih njang laangc
ganh fingx mienh oix ceix meih nyei zingh laatc
 ninh mbuo nyei hungh diex oix fu sux meih
 weic zuqc yie qiex jiez meih ziouc mborqv meih
 mv baac ih zanc yie korv lienh meih
 ceix en bun meih
meih nyei zingh gaengh oix zanc zanc koi nqoi
 ziangh hnoi ziangh muonz maiv guon
 weic bun mienh dorh maanc guoqv nyei zinh zoih daaih bun meih
 liemh ninh mbuo nyei hungh diex yaac yienz jienv daaih
weic zuqc haaix norm guoqv
 haaix fingx mienh maiv fu sux meih
 zungv zuqc baaic waaic
 wuov deix norm norm guoqv yaac oix zuqc baaic waaic nzengc
le mbaa norn gauh longx jiex nyei ndiangx
 oix taux meih naaiv
 buo kuaaiv normh nyei zongh caux i nyungc zongh ndiangx
 weic zorng yie nyei singx dinc nyei dorngx nzueic
 yaac bun yie nyei zaux caaiv nyei dorngx maaih njang laangc
zeix meih wuov deix mienh nyei zeiv fun oix daaih yiem meih nyei nza hmien ndoqv njiec
 mangc piex meih wuov deix
 oix gueic njiec meih nyei zaux hlen baaix
 ninh mbuo oix heuc meih zoux ziouv nyei zingh
 i saa laa en nyei cing nzengc tin hungh nyei zingh
 si on
maiv gunv meih zuqc guangc zuqc nzorng
 maiv maaih mienh jiex jauv
 yie oix bun meih zoux hlo
 puix duqv ceng
 doic jiex doic benx njien youh nyei dorngx
maanc guoqv maanc hungh oix goux jienv meih
 hnangv maa goux ninh nyei fu jueiv nor
 meih ziouc hiuv duqv yie
 ziouv
 dongh meih nyei njoux ziouv
 zuoqc meih wuov dauh se
 yaakopv nyei henv haic nyei tin hungh
yie oix dorh jiem daaih div dongh siqv
 dorh nyaanh div hlieqv
 yie oix dorh dongh siqv daaih div ndiangx
 dorh hlieqv div la bieiv
 yie oix longc baengh orn weic zoux meih nyei jien
 bun zoux horpc nyei jauv gunv meih
yiem naaiv mingh yiem meih nyei deic bung maiv haiz ciouv nyei
 doqc nyei sic
 yiem meih nyei gapv jaaix gu nyuoz yaac maiv haiz baaic waaic baaic huaang nyei jauv
 meih ziouc bun meih nyei zingh laatc maaih mbuox heuc 
njoux en
 yaac bun meih nyei zingh gaengh maaih mbuox heuc 
ceng
mba hnoi maiv aengx zoux meih lungh hnoi zanc nyei njang
 hlaax nyutc maiv aengx ziux meih
 weic zuqc ziouv oix zoux meih nyei yietc liuz nyei njang
 meih nyei tin hungh oix benx meih nyei njang laangc
meih nyei mba hnoi maiv muotv
 meih nyei hlaax maiv aengx faix
 weic zuqc ziouv  zungv oix zoux meih nyei yietc liuz nyei njang
 meih zuqc nzauh nyiemv nyei hnoi nyieqc yaac jiex mi aqv
meih nyei yietc zungv baeqc fingx ziouc benx kuv mienh
 ninh mbuo duqv nzipc deic bung benx ninh mbuo yietc liuz nyei buonc
 ninh mbuo se yie zuangx nyei cunx
 benx yie nyei buoz zoux nyei gong weic biux mengh yie nyei njang laangc
gauh zoqc jiex nyei mienh oix benx yietc fingx
 gauh faix jiex nyei fingx oix benx yietc domh guoqv mienh
 yie se ziouv
  taux ziangh hoc yie oix siepv siepv nyei zoux naaiv deix sic
