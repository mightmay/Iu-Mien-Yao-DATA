ziouv hnangv naaiv gorngv
weic mo apc baamz zuiz buo nzunc
 aengx baamz biei nzunc
 yie zungv dingc zuiz
 maiv guangc
 weic zuqc ninh mbuo buov e ndom hungh nyei mbungv qui hnangv hui nor
yie oix bun douz njiec mo apc
 douz ziouc buov qui ke li otc weih wuonv nyei dinc
  mborqv jaax nyei qiex mbui
 biomv jorng nyei ziangh hoc
 mo apc mienh zungv oix zuqc daic aqv
yie oix mietc gunv deic bung wuov dauh
 yaac oix bun ninh nyei zuangx jien caux jienv zuqc daic
 naaiv se ziouv gorngv nyei waac
ziouv hnangv naaiv gorngv
weic yu ndaa baamz zuiz buo nzunc
 aengx baamz biei nzunc
 yie zungv dingc zuiz
 maiv guangc
 weic zuqc ninh mbuo guangc ziouv nyei leiz latc
 maiv ei jienv ninh nyei leiz
 ninh mbuo gorngv baeqc nyei sic  nduov ninh mbuo mingh dorngc jauv
 gan ninh mbuo nyei ong taaix nyei nyungc zoux
yie ziouc bun douz njiec yu ndaa
 douz ziouc buov qui ye lu saa lem weih wuonv nyei dinc
ziouv hnangv naaiv gorngv
weic i saa laa en baamz zuiz buo nzunc
 aengx baamz biei nzunc
 yie zungv dingc zuiz
 maiv guangc
 ninh mbuo maaic kuv mienh weic duqv nyaanh
 yaac maaic dangx donx nyei mienh weic duqv yietc laengc heh
ninh mbuo caaiv mienh jomc mienh nyei m nqorngv njiec ga ndiev ndau nyei nie mbung
 yaac maiv bun zuqc zeix nyei mienh duqv baengh fim nyei jauv
 i dorn diex juangc dauh sieqv hienx
 bun yie nyei cing nzengc mengh maaih uix
ninh mbuo yiem norm norm ziec dorngh ga hlen zorqv mienh dorh daaih dorngx nyei lui dimc jienv bueix
 yiem ninh mbuo nyei zienh nyei biauv
 ninh mbuo hopv baatc mienh duqv daaih nyei diuv
mv baac yie yiem ninh mbuo nyei nza hmien mietc aa mo lai mienh maiv gunv ninh mbuo hlo hlang hnangv si ndaa zongh ndiangx
 yaac henv hnangv mba ong zuei ndiangx
 yie liemh nquaah liemh nzungh  mietc nzengc
yie yaac dorh meih mbuo yiem i yipv deic bung cuotv daaih
 yaac yiem deic bung huaang dorh meih mbuo feix ziepc hnyangx
 weic bun meih mbuo duqv nzipc aa mo lai mienh nyei ndau
yie yiem meih mbuo nyei dorn mbu ndongx liepc douc waac mienh
 aengx yiem meih mbuo nyei mienh lunx mienh liepc naasi mienh
  o i saa laa en mienh aac
 naaiv se za gengh zien nyei maiv zeiz
 naaiv se ziouv gorngv nyei waac
mv baac meih mbuo aapv naasi mienh hopv a ngunc diuv
 yaac hatc douc waac mienh
  maiv dungx douc waac
mangc maah
 yie oix zatv meih mbuo njiec meih mbuo yiem nyei dorngx
 hnangv mbiauh zeiv dapv buangv cie ngatv jienv zietc nyei
tiux siepv nyei mienh biaux maiv ndutv
 mienh henv mienh nyei qaqv oix zitc mi aqv
 mienh henv mienh maiv haih njoux maiv duqv ganh nyei maengc
nanv juang zinx nyei mienh souv maiv jienv
 zaux siepv nyei mienh maiv haih njoux ganh
 geh maaz nyei mienh yaac maiv haih njoux maiv duqv ganh
maiv gunv daamv hlo jiex nyei mborqv jaax baeng
 taux wuov hnoi ninh mbuo oix zuqc njang sin civ liv nyei biaux
 naaiv se ziouv gorngv nyei waac
