mbuo sienx duqv henv nyei mienh oix zuqc daaix sienx maiv henv wuov deix
 maiv dungx kungx zoux horpc ganh nyei hnyouv hnangv
mbuo dauh dauh mienh oix zuqc zoux horpc gorx youz weic bun ninh duqv longx
 yaac tengx ninh sienx henv jiez daaih
weic zuqc giduc maiv zoux horpc ninh ganh nyei hnyouv
 hnangv ging sou fiev jienv gorngv nor
mienh gorngv doqc meih mv baac ninh mbuo nyei waac gorngv zuqc yie
loz hnoi fiev jienv ging sou nyei yietc zungv waac se fiev daaih njaaux mbuo
 weic bun mbuo maaih noic diev yaac kuinx mbuo
 mbuo cingx daaih maaih lamh hnamv dorngx
tov ceix bun mbuo maaih noic diev yaac orn mbuo nyei hnyouv nyei tin hungh tengx mbuo zuotc giduc yesu nyei nyungc ziouc bun meih mbuo dongh diuc hnyouv
meih mbuo ziouc dongh hnyouv dongh qiex ceng mbuo ziouv yesu giduc nyei die
 tin hungh
hnangv naaic
 laanh oix zuqc zipv laanh hnangv giduc zipv meih mbuo nor
 weic bun mienh ceng tin hungh
yie mbuox meih mbuo
 yesu benx yiutai mienh nyei bou weic bun tin hungh caux yiutai mienh nyei ong taaix ngaeqv laengz liuz wuov deix waac cuotv daaih zien
 ninh hnangv naaiv zoux biux mengh tin hungh se ziepc zuoqv nyei
yesu yaac bun janx ceng tin hungh weic zuqc tin hungh korv lienh ninh mbuo
 hnangv ging sou gorngv nor
hnangv naaic
 yie oix yiem janx nyei mbu ndongx ceng meih
 yaac baaux nzung ceng meih nyei mengh
ging sou yaac gorngv
janx aac
 meih mbuo oix zuqc caux tin hungh nyei baeqc fingx lomh nzoih njien youh
ging sou aengx maaih joux waac
maanc fingx janx aah
 oix zuqc ceng ziouv
 maanc guoqv mienh aah
 oix zuqc ceng ninh
i saa yaa yaac gorngv
maaih dauh jetc si nyei zeiv fun
 ninh oix cuotv daaih gunv maanc fingx janx
 janx ziouc weic ninh maaih lamh hnamv dorngx
tov tin hungh
 dongh bun meih mbuo maaih lamh hnamv wuov dauh
 bun meih mbuo maaih njien youh yaac maaih baengh orn taux daauh
 weic zuqc meih mbuo sienx ninh
 hnangv naaic
 singx lingh nyei qaqv ziouc bun meih mbuo zanc zanc maaih lamh hnamv aqv
zuangx gorx youz aac
 yie hiuv dingc meih mbuo za gengh longx haic aengx maaih nyungc nyungc wuonh zaang
 laanh yaac haih njaaux laanh
mv baac naaiv zeiv fienx maaih camv diuc jauv yie bungx laangc nyei fiev weic tengx meih mbuo jangx jienv
 yie hnangv naaiv bungx laangc nyei fiev
weic zuqc tin hungh ceix en bun yie zoux giduc yesu nyei bou tengx janx
 yie zoux hnangv sai mienh nor
 zunh tin hungh nyei kuv fienx weic bun janx hnangv ziec nyei ga naaiv
 dongh singx lingh fungx bun tin hungh
 tin hungh ziouc a hneiv zipv nyei ga naaiv
weic naaiv
 yie caux giduc yesu juangc maengc ziangh ziouc a hneiv ceng yie weic tin hungh zoux nyei gong
yie oix bungx laangc nyei gorngv nduqc nyungc hnangv
 se giduc longc yie dorh janx daaih muangx tin hungh nyei waac
 ninh longc yie gorngv nyei waac
 zoux nyei sic
longc maaih qaqv nyei jangx hoc caux mbuoqc horngh nyei sic
 yaac longc singx lingh nyei qaqv
 hnangv naaic
 yiem ye lu saa lem zingh mingh taux in li li kum guoqv feix coux zunh gormx
 yie gorngv nzengc giduc nyei kuv fienx
yie liepc dingc hnyouv kungx oix mingh mienh maiv haiz jiex giduc nyei mbuox wuov deix dorngx zunh kuv fienx hnangv
 yie maiv oix douh mienh zuangx jienv caa ziouc mingh bangc wuov gomv biauv
hnangv ging sou gorngv nor
dongh maiv duqv mienh mbuox jiex ninh nyei jauv louc wuov deix oix duqv buatc
 maiv haiz jiex nyei mienh yaac oix mengh baeqc
weic naaiv
 camv nzunc yie oix mingh meih mbuo naaic mv baac maaih naaiv deix jauv zorv jienv
 maiv duqv mingh
mv baac ih zanc yiem naaiv deix deic bung yie nyei gong zoux ziangx nzengc aqv
 duqv ziex hnyangx yie za gengh oix mingh meih mbuo naaic
ih zanc hnamv daaih duqv mingh aqv
 yie mingh saaben guoqv wuov zanc yie oix jiex meih mbuo naaic yiem caamx
 nziaauc gaux deix
 oix bangc meih mbuo aengx tengx yie cuotv jauv mingh saaben guoqv
mv baac ih zanc yie oix mingh ye lu saa lem zingh weic tengx wuov deix gorx youz
weic zuqc yiem maa si ndo nie saengv caux aa kaa yaa saengv nyei zuangx jiu baang cuotv fim gapv nyaanh tengx yiem ye lu saa lem zingh
 ga naanh nyei gorx youz
gapv nyaanh wuov deix
 ninh mbuo ganh cuotv fim zoux
 mv baac ninh mbuo gengh qiemx wuov deix gorx youz nyei zaeqv
 weic zuqc yiutai mienh duqv singx lingh bun nyei fuqv ziouc bun janx duqv buonc singx lingh nyei fuqv
 hnangv naaic
 janx maaih yungz maengc nyei ga naaiv ziouc oix zuqc bun yiutai mienh duqv buonc
zuov yie zoux ziangx naaiv deix gong
 zorqv gapv daaih nyei nyaanh jiu sung ninh mbuo liuz
 yie ziouc mingh saaben guoqv yangh meih mbuo naaic jiex
mingh nyei ziangh hoc
 yie hiuv duqv giduc oix camv camv nyei ceix fuqv bun mbuo
gorx youz aac
 mbuo sienx ziouv yesu giduc
 singx lingh yaac bun mbuo hnamv mienh
 yie ziouc tov
 meih mbuo jorm hnyouv longc qaqv tengx yie daux gaux
tov tin hungh goux yie
 bun yie maiv zuqc yu ndie deic bung maiv sienx nyei mienh zoux haaix nyungc hoic yie
 yaac tov tin hungh bun yie yiem ye lu saa lem zingh mbenc nyei gong haih bun wuov deix sienx yesu nyei gorx youz buangv hnyouv
hnangv naaic
 se gorngv ei tin hungh nyei za eix
 yie ziouc njien youh nyei mingh meih mbuo naaic duqv caux meih mbuo hitv deix kuonx
tov ceix baengh orn nyei tin hungh caux meih mbuo zuangx mienh yiem
 aamen
