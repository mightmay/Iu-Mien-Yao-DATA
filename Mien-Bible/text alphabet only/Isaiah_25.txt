o ziouv  aac
 meih se yie nyei tin hungh
 yie oix taaih meih yaac ceng meih nyei mengh
 weic zuqc meih zoux mbuoqc horngh nyei sic
 ziux meih loz hnoi dingc daaih nyei za eix ziepc zuoqv
 dunh yunh nyei zoux ziangx
meih bun zingh benx ga naaiv ndui
 weih wuonv nyei zingh zuqc baaic waaic
 meih bun ganh fingx mienh wuonv nyei zingh yiem naaiv mingh maiv haih benx zingh
 yietc liuz maiv duqv aengx ceix jiez
weic naaiv henv nyei mienh maanh oix ceng meih
 mienh doqc mienh nyei guoqv nyei zingh oix taaih meih
weic zuqc meih zoux mienh jomc mienh ndaauh kaux nyei dorngx
 yaac zoux dorngx bun dangx donx mienh zuqc kouv nyei ziangh hoc kaux wuonv
 aengx benx bingx domh nziaaux nyei dorngx
 yaac tengx mienh bingx nyutc torngv laangh
 weic zuqc mienh doqc mienh nyei qiex se hnangv domh nziaaux buonc zingh laatc
yaac hnangv deic bung haanz jorm nyei qiex
 meih dangv jienv ganh fingx mienh mbui nyei qiex
 mbuonx torngv jienv bun yuoqv nyei qiex hnangv haaix nor sienc mingh
 mienh doqc mienh nyei qiex hnangv wuov nor sekv mi aqv
yiem naaiv norm mbong gu nguaaic
 nernh jiex nyei ziouv  oix weic maanc fingx
 mbenc longx jiex nyei lai hnaangx
 maaih siou jienv lauh nyei a ngunc diuv
 se longx jiex nyei diuv caux longx jiex nyei nyanc hopv
yiem naaiv norm mbong ninh oix mietc torngv maanc fingx nyei ga naaiv
 caux mbiorngz maanc guoqv mienh nyei ndie
ninh oix naqv zuqc daic nyei qaqv taux yietc liuz
 ziouv tin hungh oix sortv nqoi mouz dauh mienh nyei wuom mueic
 ninh nyei baeqc fingx yiem gormx lungh ndiev zuqc diev nyaiv
 tin hungh oix zorqv nqoi
 naaiv se ziouv  gorngv nyei waac
taux wuov hnoi mienh oix gorngv
naaiv se yie mbuo nyei tin hungh
 yie mbuo zuov jienv ninh weic bun ninh njoux yie mbuo
 naaiv se ziouv
 yie mbuo m daaih zuov ninh
 yie mbuo oix zuqc weic ninh nyei njoux en a hneiv
 orn lorqc
ziouv  nyei buoz oix yiem naaiv norm mbong
 mv baac mo apc mienh oix yiem ganh nyei dorngx zuqc caaiv njiec
 hnangv mbiauh nqaauv zuqc caaiv njiec nqaiv ndui gu nyuoz
ninh ziouc yiem naaic gu nyuoz sung buoz cuotv hnangv ziouh wuom mienh sung buoz cuotv ziouh wuom nor
 mv baac tin hungh oix bun ninh mbuo zoux maux nyei jauv
 caux ninh mbuo nyei buoz nyei buoz dauh zoux nyei
 ndortv njiec aiv
meih mbuo wuonv nyei
 hlang nyei zingh laatc ninh oix caeqv njiec
 mbaang njiec taux ndau
 zungv njiec taux nie mbung
