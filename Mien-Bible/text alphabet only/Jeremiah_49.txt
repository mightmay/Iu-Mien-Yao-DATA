gorngv taux ammon mienh
   ziouv  hnangv naaiv gorngv
i saa laa en maiv maaih dorn fai
 ninh maiv maaih hoz doic nzipc fai
 wuov nyungc minkom zienh weic haaix diuc nzipc gaatc nyei ndau
 ninh nyei baeqc fingx weic haaix diuc yiem njiec gaatc nyei zingh
ziouv gorngv
weic naaiv hnoi nyieqc oix taux
 yie oix bun mienh haiz mborqv jaax nyei qiex mbui
 se yie mborqv ammon mienh nyei lapv mbaa zingh nyei ziangh hoc
 lapv mbaa ziouc benx baaic huaang nyei ga naaiv ndui
 weih gormx nyei laangz yaac oix zuqc douz buov qui
 zinh ndaangc caangv duqv i saa laa en nyei zingh wuov deix daaux nzuonx i saa laa en mienh yaac duqv caangv nzuonx
   ziouv  hnangv naaiv gorngv
hetv mbon aah
 meih oix zuqc nyiemv
 weic zuqc ai zingh zuqc baaic huaang
 lapv mbaa nyei mienh aah
 oix zuqc nyiemv
 longc la maah ndie cou sai jienv jaaiv
 yiem weih jienv nyei dorngx gu nyuoz tiux mingh tiux daaih
 weic zuqc minkom zienh caux jienv ninh nyei sai mienh caux jien oix yietc njiec zuqc guaatv mingh mi aqv
maiv ziepc zuoqv nyei mienh aah
 meih mbuo weic haaix diuc bungx waac maux gorngv meih mbuo nyei horngz
 meih mbuo kaux zinh zoih gorngv
  haaix dauh haih daaih caux yie doix dekc
ziouv
 nernh jiex nyei ziouv
  hnangv naaiv gorngv
yie oix bun meih mbuo gamh nziex haic
 laaix weih gormx meih mbuo yietc zungv mienh
 meih mbuo oix zuqc zunc cuotv
 dauh dauh baeng zaqc nyei mingh wuov ndaangc
 yaac maiv maaih haaix dauh siou zunv biaux nyei mienh
mv baac nqa haav yie oix bun ammon mienh aengx duqv longx hnangv loz wuov nor
   ziouv  hnangv naaiv gorngv
gorngv taux e ndom
 nernh jiex nyei ziouv  hnangv naaiv gorngv
yiem temaan mbu ndongx maiv aengx maaih cong mengh fai
 caangh laangh nyei waac yiem guai nyei mienh ndortv nzengc mi aqv fai
 ninh mbuo nyei cong mengh zuqc mietc nzengc mi aqv fai
yiem nde ndaan nyei mienh aah
 oix zuqc guinh sin biaux
 bingx jienv ndo nyei dorngx
 weic zuqc yie dingc esaau nyei zuiz nyei ziangh hoc
 yie oix bun ninh zuqc zeqc naanc
se gorngv gaeqv a ngunc biouv nyei mienh daaih lorz meih
 ninh mbuo maiv zeiz liouh deix a ngunc biouv bun mienh nzauz fai
 se gorngv lungh muonz zanc maaih janx zaqc daaih nimc
 ninh maiv zeiz kungx zoux waaic gaux ninh mbuo ganh hnangv fai
mv baac yie ciev esaau njang nzengc
 koi nqoi ninh bingx nyei dorngx
 ninh ziouc bingx maiv mbueiz ninh ganh aqv
 ninh nyei zeiv fun caux gorx youz caux juangc laangz mienh zuqc mietc nzengc
 maiv maaih ninh aqv
guangc meih mbuo nyei guh hanh fu jueiv
 yie ziouc bun ninh mbuo maaih maengc ziangh
 yaac bun meih mbuo nyei auv guaav kaux yie
weic zuqc ziouv hnangv naaiv gorngv
se gorngv maiv horpc zuqc hopv wuov norm zaanv nyei mienh zungv zuqc hopv
 meih haih biaux duqv ndutv
 maiv zuqc dingc zuiz fai
 meih zungv biaux maiv ndutv
 ndongc haaix oix zuqc hopv naaiv norm zaanv
ziouv gorngv
yie ziangv jienv yie ganh houv waac gorngv
mbo saa laa oix zuqc benx bun mienh gamh nziex nyei dorngx
 zuqc mienh huotv
 zuqc baaic huaang yaac zuqc zioux
 ninh nyei yietc zungv zingh oix zuqc benx yietc liuz baaic huaang nyei dorngx
yie duqv haiz yiem ziouv daaih nyei fienx
 ninh paaiv dauh douc fienx mienh mingh maanc guoqv mienh mbu ndongx gorngv
meih mbuo gapv zunv daaih mborqv e ndom
 jiez daaih mborqv jaax maah
weic zuqc yie oix bun meih yiem maanc guoqv mbu ndongx zoux faix
 yiem baamh mienh mbu ndongx zuqc mangc piex
meih haeqv mienh gamh nziex haic
 caux meih hnyouv maux nyei jauv nduov meih
 se meih yiem jienv mbaengx ngaamh yaac yiem jienv mbong ningv gu nguaaic nyei mienh
 maiv gunv meih hnangv domh jaangv yiem hlang nyei dorngx zoux lauz
 yie oix yiem naaic baeng meih njiec
 naaiv se ziouv  gorngv nyei waac
e ndom ziouc benx bun mienh gamh nziex nyei dorngx
 da faanh jiex jauv nyei mienh za gengh gamh nziex haic
 aengx weic e ndom zuqc nyei yietc zungv zeqc naanc huotv ninh
hnangv so ndom caux go mo laa caux nitv fatv nyei zingh zuqc baaic
 maiv maaih haaix dauh duqv yiem naaic
 maiv maaih haaix dauh dingh zepv
   ziouv  hnangv naaiv gorngv
hnangv dauh sienh yiem jor ndaen ndaaih hlen nyei lomc daaih borngz wuonv nyei ba gi yungh laanh
 yie oix liemh zeih bun ninh mbuo tiux leih nqoi naaiv norm deic bung
 biaux e ndom
 yie ginv haaix dauh yie ziouc paaiv wuov dauh gunv wuov norm guoqv
 haaix dauh hnangv yie
 haaix dauh haih heuc yie daaih
 maaih haaix dauh goux ba gi yungh nyei mienh haih souv duqv jienv yie nyei nza hmien
weic naaiv
 oix zuqc muangx ziouv daav nyei za eix weic mborqv e ndom caux ninh mborqv temaan zingh nyei mienh dingc nyei za eix
 ninh mbuo faix jiex nyei ba gi yungh dorn zungv oix zuqc tor mingh
 ninh mbuo nyei ba gi yungh laanh ndongc haaix zungv oix zuqc mietc
e ndom mbaang njiec nyei qiex mbui ndanc ndau dongz
 ninh mbuo heuc nyei qiex aengv mingh taux koiv siqv
mangc maah
 maaih dauh hnangv domh jaangv oix yang nqoi ndaatv ndaix daaih mborqv mbo saa laa
 wuov hnoi e ndom mborqv jaax henv nyei baeng nyei hnyouv hnangv m sieqv dorn mun gu nguaaz nor
gorngv taux ndaa matv gatc
haamatv caux aanbatc zuqc baaic hmien weic zuqc ninh mbuo muangx haiz ciouv nyei fienx
 ninh mbuo mba nziu yuqc mi aqv
 ninh mbuo hnyouv paan paan puoqv puoqv nyei hnangv koiv maiv haih sekv nor
ndaa matv gatc mau mi aqv
 ninh guinh sin biaux
 hnyouv huaang nzengc
 ninh zuqc hnyouv mun
 hnyouv nzauh
 hnangv m sieqv dorn mun gu nguaaz nor
maaih mengh dauh wuov norm zingh zuqc guangc mi aqv
 dongh maaih njien youh buangv nzengc nyei zingh
weic naaiv ninh nyei mienh lunx mienh ziouc yiem domh zuangx zaamc zuqc daix daic
 dongh wuov hnoi ninh nyei yietc zungv baeng zuqc mietc nzengc
 nernh jiex nyei ziouv  hnangv naaiv gorngv
yie oix yiem ndaa matv gatc nyei zingh laatc diemv douz
 douz ziouc buov qui mben haa ndatc weih wuonv nyei dorngx
naaiv gorngv taux mbaa mbi lon nyei hungh
 ne mbu katv netv saa
 mborqv ke ndaa fingx caux haaso nyei guoqv
   ziouv  hnangv naaiv gorngv
jiez daaih mingh mborqv ke ndaa
 mietc nzengc yiem dong bung nyei mienh
ninh mbuo nyei ndopv liuh caux ba gi yungh guanh
 yungh guanh
 oix zuqc zorqv
 liemh ninh mbuo nyei mbaeqc gaengh ndie caux ninh mbuo nyei yietc zungv jaa dorngx
 ninh mbuo nyei lorh torh zuqc zorqv mingh
 mienh ziouc heuc jienv mbuox ninh mbuo
  bung bung maaih gamh nziex nyei sic aqv loh
ziouv gorngv
haaso mienh aah
 biaux aqv
 youh jienv mingh go
 yiem ndo nyei dorngx
 weic zuqc mbaa mbi lon nyei hungh
 ne mbu katv netv saa
 daav za eix mborqv meih mbuo
 yaac jiez hnyouv hoic meih mbuo
ziouv  gorngv
jiez daaih
 cuotv mingh mborqv yietc fingx kuh yiem nyei mienh
 se yiem duqv wuonv nyei mienh
 ninh mbuo zungv maiv maaih zingh gaengh
 maiv maaih gaengh sorn
 ninh mbuo ganh yiem hnangv
ninh mbuo nyei lorh torh oix zuqc benx luv daaih nyei ga naaiv
 ninh mbuo nyei ngongh guanh zuqc caangv daaih
 japv mba biei baengh nyei huing gormx m nqorngv nyei mienh
 yie oix bun nzaanx mingh biei bung nziaaux kuotv
 yaac oix bun ninh mbuo zuqc yiem bung bung daaih nyei zeqc naanc
 naaiv se ziouv  gorngv nyei waac
haaso oix zuqc benx hieh juv yiem nyei dorngx
 yietc liuz zuqc baaic huaang
 maiv maaih mienh yiem
 yaac maiv maaih haaix dauh hitv naaic
se nde ki yaa jiez gorn zoux yu ndaa nyei hungh wuov zanc
 ye le mi duqv zipv ziouv gorngv taux elaam naaiv deix waac
nernh jiex nyei ziouv  hnangv naaiv gorngv
mangc maah
 yie oix wuotv nauv elaam nyei juang zinx
 dongh ninh mbuo bangc camv jiex tengx ninh mbuo duqv qaqv
yie oix bun biei bung nziaaux yiem biei bung lungh buonc daaih taux elaam
 yie oix bun ninh mbuo gan wuov deix yietc zungv nziaaux nzaanx mingh
 wuov deix zuqc zunc cuotv elaam nyei mienh maiv maaih yietc norm guoqv ninh mbuo maiv taux
ziouv gorngv
yie oix bun elaam mienh yiem ninh mbuo nyei win wangv caux lorz ninh mbuo nyei maengc wuov deix nyei nza hmien gamh nziex haic
 yie oix bun ninh mbuo zuqc ciouv nyei zeqc naanc
 se yie ga qiex baetv cuotv bun ninh mbuo
 yie oix bun nzuqc ndaauv zunc ninh mbuo
 taux yie mietc nzengc ninh mbuo
yie oix yiem elaam liepc yie nyei weic
 mietc nzengc ninh mbuo nyei hungh diex caux jien
   ziouv  hnangv naaiv gorngv
mv baac taux setv mueiz nyei ziangh hoc yie oix bun elaam duqv longx hnangv loz wuov nor
