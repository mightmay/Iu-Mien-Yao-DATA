mangc maah
 ziouv nyei hnoi taux fatv aqv
 ye lu saa lem oix zuqc luv
 wuov deix zinh zoih ziouc yiem meih mbuo nyei nza hmien bun nqoi
weic zuqc yie oix siou zunv maanc guoqv caux ye lu saa lem mborqv jaax
 wuov norm zingh ziouc zuqc zorqv mi aqv
 biauv oix zuqc luv
 m sieqv dorn zuqc caa
 zingh nyei yietc gouv mienh oix zuqc guaatv mingh
 mv baac zengc njiec wuov deix duqv yiem jienv zingh
nqa haav ziouv ziouc cuotv mingh caux wuov deix guoqv mborqv jaax hnangv zinh ndaangc mborqv wuov nor
wuov hnoi ninh nyei zaux oix souv jienv ye lu saa lem nyei nza hmien maengx
 dong bung wuov
 ga lanv mbong gu nguaaic
 ga lanv mbong ziouc yiem dong bung mbaaix taux fai bung
 benx norm domh horngz
 mbong nyei yietc maengx suiv mingh baqv bung
 yietc maengx suiv mingh naamh bung
meih mbuo oix zuqc yangh yie nyei mbong nyei horngz biaux weic zuqc i bung mbong nyei horngz nzuiz mingh taux aasen
 meih mbuo oix zuqc biaux
 hnangv zinh ndaangc yiem yu ndaa nyei hungh
 utc si yaa
 nyei hnoi nyieqc mienh biaux ndau dongz
 wuov zanc ziouv
 yie nyei tin hungh
 oix taux
 yaac maaih yietc zungv cing nzengc nyei fin mienh caux jienv ninh daaih
wuov hnoi
 maiv maaih juangv
 maiv maaih sorng
kungx maaih lungh hnoi zanc
 maiv zeiz lungh hnoi tiuv benx lungh muonz
 lungh maanz hmuangx corc njang nyei
 wuov norm hnoi haaix zanc taux
 kungx ziouv ganh hiuv hnangv
wuov hnoi maaih wuom daaih yiem ye lu saa lem liouc cuotv
 yietc buonc liouc mingh dong bung nyei koiv
 yietc buonc liouc mingh fai bung nyei koiv
 dong gueix
 haac gueix wuom liouc fih hnangv nyei
ziouv ziouc duqv zoux gormx lungh ndiev nyei hungh
 wuov hnoi kungx maaih ninh zoux nduqc dauh ziouv yaac kungx maaih ninh ganh nyei mengh hnangv
ziangh norm deic bung yiem baqv bung ge mbaa wuov taux ye lu saa lem nyei naamh bung
 limmon wuov
 oix tiuv benx ndau baengh hnangv aa laa mbaa
 mv baac ye lu saa lem corc oix yiem hlang
 yiem mben yaa min gaengh mingh taux loz gaengh nyei dorngx
 taux gorqv gaengh
 yaac yiem haa nan en nyei laauh taux hungh diex nyueih a ngunc diuv nyei zorngh
zingh gu nyuoz oix maaih mienh yiem weic zuqc yietc liuz maiv aengx zuqc mietc
 ye lu saa lem ziouc baengh orn nyei yiem
naaiv se ziouv oix bun yietc zungv daaih caux ye lu saa lem mborqv jaax wuov deix guoqv nyei mienh zuqc ciouv nyei zeqc naanc
 ninh mbuo nyei zaux corc souv jienv nyei ziangh hoc ninh mbuo nyei orv ziouc yuqc
 m zing yiem jienv m zing komv huv
 mbietc yiem nzuih gu nyuoz huv
wuov hnoi ziouv oix bun ninh mbuo domh lunc
 gorqv mienh ziouc nyau jienv gorqv mienh nyei buoz
 laanh yaac mborqv laanh
liemh yu ndaa oix mborqv ye lu saa lem
 weih gormx nyei maanc guoqv nyei zinh zoih
 se jiem nyaanh camv
 lui houx yaac camv
 ziouc duqv siou zunv
maaz caux maaz li
 lorh torh
 lorh caux yietc zungv yiem ciangv nyei saeng kuv oix zuqc nyungc zeqc naanc hnangv wuov nyungc zeqc naanc
nqa haav daaih mborqv ye lu saa lem wuov deix yietc zungv guoqv zengc njiec nyei mienh
 hnyangx hnyangx oix faaux mingh baaix hungh diex
 se nernh jiex nyei ziouv
 yaac jiex mbiorv liuh nyei zipv
se gorngv lungh ndiev haaix fingx mienh maiv faaux mingh ye lu saa lem baaix hungh diex
 se nernh jiex nyei ziouv
 zungv maiv maaih mbiungc njiec ninh mbuo nyei deic bung
se gorngv i yipv mienh maiv mingh caux jienv zoux
 ziouv  oix bun ninh mbuo zuqc zeqc naanc hnangv ninh bun maiv mingh jiex mbiorv liuh zipv wuov deix guoqv nyei mienh nyei zeqc naanc
naaiv se i yipv caux maiv mingh jiex mbiorv liuh zipv wuov deix guoqv nyei mienh zuqc dingc nyei zuiz
wuov hnoi maaz nyei lingh ziouc ndingh jienv nzaangc gorngv
cing nzengc weic ziouv
 yiem zaangc ziouv nyei biauv nyei caeng yaac cing nzengc hnangv yiem ziec dorngh nza hmien maengx nyei nzormc
yiem ye lu saa lem caux yu ndaa nyei norm norm caeng ziouc weic nernh jiex nyei ziouv cing nzengc
 da faanh daaih ziec nyei mienh yaac zorqv naaiv deix caeng zouv longc ziec nyei saeng kuv orv
 wuov hnoi nernh jiex nyei ziouv nyei biauv maiv aengx maaih maaiz maaic nyei mienh aqv
