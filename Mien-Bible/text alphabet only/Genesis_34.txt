yaakopv caux le aa maaih dauh sieqv
 mbuox heuc ndinaa
 maaih hnoi ndinaa cuotv mingh caux wuov norm dorngx nyei m sieqv dorn nziaauc
gunv wuov norm dorngx nyei hiwai mienh
 haamo nyei dorn
 sekem
 buatc ndinaa ziouc nyau jienv ninh caa
ninh haiz hnamv naaiv dauh sieqv
 ndinaa
 ziouc caux ndinaa gorngv longx
 oix nduov naaiv dauh sieqv hnamv ninh
sekem mbuox ninh nyei die
 haamo
tov die mingh tengx yie gorngv naaiv dauh sieqv oc
yaakopv hiuv duqv sekem zoux bun ninh nyei sieqv nyei mengh dauh waaic mv baac yaakopv maiv gaengh gorngv haaix nyungc weic zuqc ninh nyei dorn mbuo yiem wuov naah bungx saeng kuv
 ninh zuov jienv ninh nyei dorn mbuo nzuonx
sekem nyei die
 haamo
 cuotv mingh caux yaakopv caangh laangh
yaakopv nyei dorn mbuo yiem wuov naah yietv haiz naaiv deix sic ninh mbuo ziouc nzuonx daaih
 ninh mbuo haiz hnyouv waaic nzengc
 qiex jiez haic sekem hnangv naaiv nor zoux doqc caa yaakopv nyei sieqv
 se maiv horpc zuqc zoux nyei sic yaac mangc piex haic ninh mbuo i saa laa en mienh
haamo gorngv mbuox yaakopv mbuo dorn diex doic
yie nyei dorn
 sekem
 hnamv haic naaiv dauh sieqv
 tov meih mbuo bun naaiv dauh sieqv yie nyei dorn longc zoux auv
yiem naaiv mingh mbuo lomh nzoih jiu tong
 bungx meih mbuo nyei sieqv bun yie mbuo nyei dorn longc
 yaac dorh yie mbuo nyei sieqv bun meih mbuo nyei dorn longc
hnangv naaiv meih mbuo haih caux yie mbuo juangc deic bung yiem
 meih mbuo oix yiem haaix norm dorngx
 gunv yiem duqv nyei
 aengx lorz ndau liepc ganh nyei nguaaz gorn
 bieqc cuotv zoux saeng eix
sekem yaac gorngv mbuox ndinaa nyei die caux ninh nyei gorx mbuo
tov meih mbuo nqoi fim nqoi eix yie
 meih mbuo oix longc haaix nyungc yie ziouc bun
oix longc leiz ging caux zingh nyeic mbu ziex gunv gorngv maah
 meih mbuo oix longc haaix nyungc mbu ziex yie bun nzengc
 da faanh duqv meih mbuo nyei sieqv hnangv
laaix sekem zoux waaic ninh mbuo nyei muoc
 ndinaa
 nyei mengh dauh
 yaakopv nyei dorn mbuo nduov sekem caux ninh nyei die
 haamo
ninh mbuo gorngv
yie mbuo maiv haih bungx yie mbuo nyei muoc bun maiv jiex gaatv nyei leiz nyei mienh longc
 hnangv naaiv zoux
 yie mbuo nyei mengh dauh waaic nzengc aqv
yie mbuo maaih nduqc diuh leiz hnangv cingx haih laengz bun
 se meih mbuo dauh dauh m jangc dorn oix zuqc hnangv yie mbuo nor
 jiex gaatv nyei leiz nzengc
hnangv naaic yie mbuo ziouc haih bungx yie mbuo nyei sieqv bun meih mbuo
 yaac dorh meih mbuo nyei sieqv daaih longc zoux auv
 yie mbuo yaac haih caux meih mbuo juangc deic bung yiem
mv baac se gorngv meih mbuo maiv muangx yie mbuo
 maiv jiex gaatv nyei leiz nzengc
 yie mbuo dorh yie mbuo nyei muoc biaux aqv
haamo caux ninh nyei dorn
 sekem
 haiz naaiv deix waac horpc hnyouv nyei
wuov dauh dorn ziouc maiv ngaih
 ei jienv yaakopv nyei dorn mbuo nyei waac gaanv jienv zoux
 weic zuqc ninh hnamv haic yaakopv nyei sieqv
 ninh mbuo yietc zungv muoz doic se sekem zoux gauh hlo jiex
haamo caux ninh nyei dorn
 sekem
 ziouc mingh zingh gaengh ndaangc caux yietc norm zingh nyei gorx youz gorngv
ninh mbuo gorngv
naaiv deix mienh caux mbuo zoux gorx youz doic
 mbuo oix zuqc bun ninh mbuo caux mbuo juangc deic bung yiem
 bieqc cuotv maaiz maaic
 mbuo nyei deic bung jangv nyei
 gaux duqv bun ninh mbuo yiem nyei
 mbuo yaac haih longc ninh mbuo nyei sieqv
 ninh mbuo yaac haih longc mbuo nyei sieqv
naaiv deix mienh a hneiv caux mbuo juangc deic bung yiem
 benx yietc fingx
 mv baac maaih yietc diuc ninh mbuo cingx daaih laengz
 se mbuo dauh dauh m jangc dorn oix zuqc hnangv ninh mbuo nor
 jiex gaatv nyei leiz
ninh mbuo nyei saeng kuv
 ninh mbuo maaih nyei nyungc nyungc ga naaiv ziouc benx mbuo nyei maiv zeiz
 tov bun mbuo hnangv naaiv nor zoux
 ninh mbuo ziouc caux mbuo yiem naaiv aqv
wuov norm zingh nyei yietc zuangx gorx youz buangv hnyouv haamo caux sekem nyei waac
 zingh gu nyuoz nyei yietc zungv m jangc dorn ziouc jiex gaatv nyei leiz nzengc
jiex liuz gaatv nyei leiz da faam hnoi wuov hnoi
 wuov deix m jangc dorn corc mun jienv nyei
 i dauh yaakopv nyei dorn
 ndinaa nyei gorx
 si me on caux lewi
 buix jienv nzuqc ndaauv bieqc zingh
 liemh maiv maaih haaix dauh gouv nyeih
 ninh mbuo ziouc bieqc mingh daix nzengc wuov norm zingh nyei m jangc dorn
liemh haamo caux sekem i dorn diex
 ninh mbuo yaac daix guangc mi aqv
 yaac dorh ndinaa yiem sekem nyei biauv cuotv mingh mi aqv
yaakopv nyei dorn mbuo bieqc naaiv deix zuqc daix daic nyei mienh nyei biauv
 luv nzengc wuov norm zingh
 laaix wuov norm zingh nyei mienh zoux bun ninh mbuo nyei muoc nyei mengh dauh waaic
ninh mbuo zorqv ba gi yungh
 yungh
 ngongh
 lorh
 yietc zungv ga naaiv
 maiv gunv yiem zingh fai yiem ndeic
 ninh mbuo zorqv nzengc mi aqv
haaix nyungc maaih jaax zinh nyei ga naaiv ninh mbuo yaac zorqv nzengc
 liemh m sieqv dorn
 liemh fu jueiv yaac dorh jienv mingh
 liemh ninh mbuo nyei jaa dingh yaac luv njang nzengc mi aqv
yaakopv mbuox si me on caux lewi
meih mbuo hnangv naaiv nor zoux oix bun yie zuqc sic
 zuqc kaa naa an mienh
 be litv si mienh caux yietc zungv yiem naaiv norm deic bung nyei mienh nzorng yie aqv
 mbuo yaac maiv maaih mienh camv
 se gorngv wuov deix mienh gapv qaqv daaih mborqv yie nor
 yie caux yie nyei biauv zong mienh ziouc zuqc mietc nzengc
ninh nyei dorn mbuo dau
yie mbuo maiv bun ninh zoux bun yie mbuo nyei muoc dorngx maaic buonv sin nyei m sieqv dorn
