maiv an bingv nyei njuov nyei zipv
 aengx maaih norm mbuox heuc siex maengc zipv
 aav lamh taux aqv
sai mienh bieiv caux njaaux leiz nyei fin saeng oix bingx jienv lorz qangx daix yesu
 weic zuqc ninh mbuo gamh nziex zuangx mienh
wuov zanc saadaan bieqc yu ndaatc nyei hnyouv
 wuov dauh yu ndaatc
 mienh yaac heuc i saa kaa li otc
 ninh zoux yesu nyei ziepc nyeic dauh sai gorx nyei yietc dauh
yu ndaatc ziouc mingh sai mienh bieiv caux goux zaangc tin hungh nyei biauv nyei baeng bieiv wuov caangh laangh hnangv haaix nor haih zorqv yesu jiu bun ninh mbuo
wuov deix mienh a hneiv haic yaac laengz bun nyaanh ninh
yu ndaatc ziouc laengz aqv
 ziouc lorz qangx
 dongh zuangx mienh maiv yiem nyei ziangh hoc
 zorqv yesu jiu bun ninh mbuo
jiex maiv an bingv nyei njuov nyei zipv
 dongh oix zuqc daix yungh dorn nyanc siex maengc zipv wuov donx nyanc hopv nyei hnoi taux aqv
yesu paaiv bide caux yo han
 mbuox ninh mbuo
meih mbuo oix zuqc mingh mbenc siex maengc zipv wuov donx nyanc hopv daaih bun mbuo lomh nzoih nyanc
ninh mbuo naaic gaax yesu
sai diex oix yie mbuo mingh haaix mbenc
ninh dau
meih mbuo bieqc zingh wuov zanc ziouc maaih dauh mienh ndaam norm dapv jienv wuom nyei nie ha louh daaih buangh meih mbuo
 ninh bieqc haaix norm biauv
 meih mbuo gan jienv ninh bieqc
yaac naaic gaax biauv ziouv
  sai diex naaic
 ninh caux ninh nyei sai gorx oix zuqc yiem haaix qongx biauv nyanc siex maengc zipv wuov donx nyanc hopv
biauv ziouv ziouc dorh meih mbuo faaux mingh mangc gu nguaaic wuov nzangh biauv
 maaih qongx jangv nyei
 nyungc nyungc maaih nzoih nzengc
 meih mbuo yiem naaic mbenc aqv
ninh mbuo ziouc mingh buatc nyungc nyungc doix yesu gorngv nyei waac
 ninh mbuo ziouc yiem wuov mbenc siex maengc zipv nyei hnaangx
taux nyanc nyei ziangh hoc
 yesu caux ninh nyei gong zoh mbuo faaux dieh nyanc hnaangx
yesu gorngv mbuox ninh mbuo
yie maiv gaengh zuqc siouc kouv
 yie za gengh oix caux meih mbuo nyanc naaiv donx siex maengc zipv nyei hnaangx ndaangc
yie mbuox meih mbuo
 yangh naaiv jiex yie maiv nyanc siex maengc zipv nyei hnaangx
 zuov taux naaiv donx hnaangx nyei zien eix leiz dunh yunh nzengc
 se dongh tin hungh daaih zoux ziouv gunv mienh nyei ziangh hoc
 yie cingx daaih aengx duqv nyanc
gorngv liuz
 yesu zorqv zaanv a ngunc diuv daaih laengz zingh tin hungh yaac gorngv
zipv naaiv norm zaanv mingh bun nqoi yietc laanh hopv deix
yie mbuox meih mbuo
 yangh naaiv jiex yie maiv hopv a ngunc diuv
 zuov taux tin hungh daaih zoux ziouv gunv mienh cingx daaih aengx hopv
yesu zorqv njuov daaih laengz zingh liuz tin hungh
 ziouc maeqv nqoi bun sai gorx mbuo
 yaac gorngv
naaiv yie nyei sin
 se weic meih mbuo siev nyei
 meih mbuo oix zuqc hnangv naaiv zoux weic jangx yie
nyanc liuz hnaangx
 yesu aengx zorqv zaanv a ngunc diuv daaih gorngv
naaiv norm zaanv se longc yie nyei nziaamv liepc jiez nyei siang ngaengc waac
 se weic meih mbuo liouc cuotv daaih
mangc maah
 oix maaic yie wuov dauh nyei buoz caux yie nyei buoz juangc dieh lorngx jienv
 baamh mienh nyei dorn
 oix zuqc ei tin hungh jaa ndaangc dingc daaih nyei guei seix
 mv baac maaic yie wuov dauh zungv zuqc kouv aqv
sai gorx mbuo ziouc laanh naaic laanh ninh mbuo haaix dauh oix zoux cuotv naaiv deix sic
sai gorx nzaeng jiez daaih gorngv
 yiem ninh mbuo mbu ndongx
 oix zuqc funx ninh mbuo haaix dauh zoux hlo jiex
yesu mbuox ninh mbuo
janx nyei hungh gunv jienv baeqc fingx
 zoux jien fouv wuov deix
 baeqc fingx heuc
  nzie mienh nyei gorx youz
mv baac meih mbuo maiv horpc zuqc hnangv naaic
 meih mbuo haaix dauh zoux gauh hlo jiex
 wuov dauh oix zuqc zoux hnangv gauh lunx jiex wuov dauh
 haaix dauh zoux bieiv
 wuov dauh oix zuqc zoux hnangv bou nor
haaix dauh zoux gauh hlo
 zueiz jienv nyanc wuov dauh fai liuc leiz wuov dauh
 zueiz jienv wuov dauh zoux gauh hlo maiv zeiz
 mv baac yie yiem meih mbuo mbu ndongx hnangv fu sux nyei mienh nor
yie buangh zuqc kouv meih mbuo caux yie yiem
 maiv guangc yie
yie nyei die hnangv haaix nor zorqv norm guoqv bun yie
 yie ziouc hnangv wuov nor zorqv norm jiu bun meih mbuo
se weic bun meih mbuo yiem yie nyei guoqv caux yie juangc dieh nyanc juangc dieh hopv
 meih mbuo yaac duqv zueiz weic
 siemv wuov deix ziepc nyeic fingx i saa laa en mienh
simon aah
 simon
 muangx oc
 saadaan duqv tin hungh nqoi nzuih seix meih mbuo yietc zungv hnangv mienh nyomx cuqv nor
mv baac yie zungv weic meih daux gaux tov tin hungh bun meih sienx wuonv
 maiv tuix
 meih aengx nzuonx daaih lorz yie
 meih oix zuqc tengx meih nyei gorx youz henv jiez daaih
bide dau
ziouv aah
 maiv gunv bieqc loh
 maiv gunv daic
 yie ziangh yaac caux meih yietc ndui
 daic yaac caux meih yietc kuotv
yesu gorngv
bide aah
 yie mbuox meih
 ih hnoi jai maiv gaengh nqaaix
 meih oix gorngv buo nzunc meih maiv hiuv duqv yie
yesu aengx naaic gaax ninh nyei sai gorx mbuo
yie paaiv meih mbuo mingh wuov zanc
 yie mbuox meih mbuo maiv dungx dorh nyaanh mbuoqc
 yaac maiv dungx dorh mbuoqc dapv ga naaiv fai dorh heh
 meih mbuo caa haaix nyungc fai
 ninh mbuo dau
maiv caa haaix nyungc
yesu gorngv
mv baac ih zanc haaix dauh maaih nyaanh mbuoqc fai dapv ga naaiv nyei mbuoqc oix zuqc dorh jienv mingh
 haaix dauh maiv maaih nzuqc ndaauv oix zuqc maaic ninh nyei domh lui maaiz zung
ging sou fiev jienv gorngv
  ninh zuqc funx caux zuiz mienh fih hnangv
  yie mbuox meih mbuo
 naaiv joux waac oix yiem yie cuotv daaih
 zungv cuotv jienv aqv
sai gorx mbuo gorngv
ziouv aah
 mangc gaax naaiv
 maaih i zung nzuqc ndaauv
 yesu dau
naaiv gaux aqv
yesu cuotv zingh mingh yaac hnangv yietc gau nor
 mingh ga lanv mbong
 sai gorx mbuo gan jienv mingh
taux wuov norm dorngx
 yesu mbuox ninh mbuo
meih mbuo oix zuqc tov tin hungh tengx meih mbuo maiv zuqc buangh seix hnyouv nyei sic
gorngv liuz
 ninh ganh aengx mingh norm dorngx go deix nyei
 ndongc zoi yietc lau la bieiv go nyei dorngx
 yiem wuov gueic njiec caux tin hungh gorngv waac
ninh gorngv
aa die aah
 se gorngv ei die nyei eix nor
 tov zorqv nqoi yie oix zuqc hopv naaiv norm zaanv
 mv baac maiv dungx ei yie nyei eix
 oix zuqc ei die ganh nyei eix hnangv
maaih dauh fin mienh yiem tin dorngh daaih hinc cuotv tengx qaqv yesu
yesu ba laqc nzauh duqv kouv haic ziouc jaa longc qaqv daux gaux
 ninh cuotv hanc yietc norm yietc norm hlo nyei
 hnangv nziaamv nor ndiepv njiec ndau
yesu daux gaux baac
 jiez sin daaih taux sai gorx mbuo wuov
 buatc ninh mbuo laaix nzauh duqv kouv haic
 m njormh mi aqv
ninh gorngv mbuox sai gorx mbuo
meih mbuo fungc hnangv naaiv nor m njormh
 jiez sin tov tin hungh tengx meih mbuo maiv zuqc buangh seix hnyouv nyei sic maah
yesu gorngv waac zungv maiv gaengh setv
 maaih guanh mienh daaih
 ziepc nyeic dauh sai gorx nyei yietc dauh
 mbuox heuc yu ndaatc
 yaac dorh jienv ninh mbuo daaih
 yu ndaatc mingh fatv nyei oix zom yesu
mv baac yesu naaic
yu ndaatc aac
 meih zom yie
 baamh mienh nyei dorn
 weic zorqv yie maaic fai
caux yesu yiem wuov deix sai gorx buatc oix maaih haaix nyungc sic cuotv
 ninh mbuo ziouc naaic gaax
ziouv aah
 baeng nzuqc ndaauv hngaqv ninh mbuo duqv nyei saah
maaih dauh zungv hngaqv domh sai mienh nyei nouh ziouc pai zuqc nouh nyei mbiaauc bung m normh ndutv mi aqv
mv baac yesu gorngv
maiv dungx zoux maah
 ninh ziouc hluo wuov dauh nouh nyei m normh zorc longx mi aqv
yesu gorngv mbuox daaih zorqv ninh wuov deix sai mienh bieiv caux goux hungh dinc nyei baeng bieiv caux mienh gox
meih mbuo buatc yie hnangv zaqc baeng cingx daaih dorh jienv nzuqc ndaauv caux ndiangx ndonx daaih zorqv yie
yie hnoi hnoi caux meih mbuo yiem zaangc tin hungh nyei biauv
 meih mbuo yaac maiv zorqv
 mv baac ih zanc se meih mbuo nyei ziangh hoc aqv
 hmuangx nyei qaqv yaac gunv jienv
ninh mbuo zorqv yesu dorh mingh domh sai mienh nyei biauv
 bide yaac gan jienv mingh mv baac leih go deix nyei
yiem laatc gu nyuoz
 mbu ndongx wuov norm dorngx
 ninh mbuo buov jienv douz zueiz jienv
 bide yaac caux ninh mbuo zueiz wuov
maaih dauh m sieqv bou buatc bide zueiz douz nzauc hlen
 douz aengv zuqc bide
 wuov dauh bou nuqv nuqv nyei mangc yaac gorngv
naaiv dauh yaac caux wuov laanh mienh yiem
mv baac bide maiv nyiemc
 ninh gorngv
meih naaiv dauh m sieqv dorn aah
 yie maiv hiuv duqv ninh niaa
aav dangh aengx maaih dauh mienh buatc bide ziouc gorngv
meih yaac dongh yietc dauh wuov guanh mienh niaa
 mv baac bide dau
meih naaic dauh mienh aah
 yie maiv zeiz lorqc
nqa haav yietc norm ziangh hoc nyei dorngx
 aengx maaih dauh mienh daaih dic jienv gorngv
naaiv dauh ndongc haaix zungv zoux yietc dauh ninh nyei mienh
 weic zuqc ninh se gaa li li mienh
mv baac bide dau
meih naaic dauh mienh aah
 yie zungv maiv hiuv duqv meih gorngv haaix nyungc
 bide gorngv naaiv deix waac maiv gaengh setv
 jai ziouc nqaaix aqv
ziouv huin nzuonx mangc jienv bide
 bide ziouc jangx zuqc zinh ndaangc ziouv gorngv nyei waac
ih muonz jai zungv maiv gaengh nqaaix
 meih maiv nyiemc yie buo nzunc
bide ziouc cuotv mingh qaqv nyiemv duqv kouv haic
goux yesu wuov deix mienh guatc doqc jatv yesu yaac mborqv ninh
ninh mbuo buang jienv ninh nyei m zing naaic ninh
cai gaax
 haaix dauh mborqv meih
ninh mbuo yaac gorngv waac camv nyei huotv yesu
lungh njang wuov zanc
 yiutai mienh nyei mienh gox caux sai mienh bieiv caux njaaux leiz nyei fin saeng gapv zunv aengx dorh yesu mingh yiem ninh mbuo nyei gunv sic wuic nza hmien
ninh mbuo gorngv
se gorngv meih za gengh giduc
 mbuox yie mbuo maah
 yesu dau
se gorngv yie mbuox meih mbuo nor
 meih mbuo yaac maiv sienx
se gorngv yie naaic joux waac meih mbuo
 meih mbuo yaac maiv dau
mv baac yangh naaiv jiex
 yie
 baamh mienh nyei dorn
 ziouc zueiz jienv maaih qaqv nyei tin hungh nyei mbiaauc maengx
ninh mbuo yietc zungv gorngv
wuov nyungc
 meih zoux tin hungh nyei dorn
 yesu dau ninh mbuo
yie dongh haaix dauh meih mbuo ganh gorngv liuz aqv
ninh mbuo gorngv
yie mbuo maiv zuqc aengx longc haaix nyungc zoux zorng zengx aqv
 yie mbuo zungv haiz ninh ganh nyei nzuih gorngv liuz aqv
