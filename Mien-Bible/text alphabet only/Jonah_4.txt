yonaa buatc ziouv  hnangv naaic nor zoux maiv horpc ninh nyei hnyouv
 ninh qiex jiez haic
ninh ziouc daux gaux mbuox ziouv
ziouv aah
 yie yiem yie nyei buonv guoqv wuov zanc
 yie maiv zeiz gorngv meih oix hnangv naaiv nor zoux fai
 weic zuqc hnangv naaiv nor yie cingx daaih baac baac biaux mingh taansitv zingh
 yie hiuv duqv meih hnamv mienh
 korv lienh mienh nyei
 meih hnyouv ndaauv haic
 haaix zanc yaac a hneiv zoux longx bun mienh
 meih a hneiv tiuv meih nyei za eix
 maiv dingc mienh nyei zuiz
ziouv aah
 meih ih zanc bun yie daic aqv maah
 yie daic zungv gauh longx ziangh jienv
ziouv dau
meih hnangv naaiv nor qiex jiez se horpc nyei fai
yonaa cuotv ziqc zingh mingh dong bung maengx mbiorv diqv dien liuh zueiz jienv wuov bingx laangh
 ninh zuov jienv mangc gaax
 ni naa we zingh oix maaih haaix nyungc sic cuotv
ziouv  tin hungh bun mbiorngz hmei cuotv daaih mbiorngz jienv wuov
 tengx ninh torngv jienv laangh
 bun ninh maiv nangc yuoqv
 yonaa za gengh a hneiv haic wuov mbiorngz hmei
da nyeic ndorm lungh njang
 tin hungh bun norm gaeng daaih ngaatc wuov mbiorngz hmei
 hmei ziouc nyaux mi aqv
mba hnoi cuotv daaih
 tin hungh bun dong bung maengx nyei nziaaux jorm buonc
 nyutc yaac doqc pui yonaa nyei m nqorngv
 yonaa ba laqc yuoqv haic aqv
 ninh gorngv
yie daic gauh longx ziangh seix zaangc
mv baac tin hungh gorngv
meih laaix naaiv mbiorngz hmei hnangv naaiv nor qiex jiez se horpc nyei
 yonaa dau
horpc nyei
 yie ba laqc qiex jiez haic
 zungv oix daic haic aqv
ziouv gorngv mbuox ninh
naaiv mbiorngz hmei a hnoi cuotv daaih
 ih hnoi daic mi aqv
 meih yaac maiv zuqc ndortv haaix nyungc qaqv yaac maiv zeiz meih tengx ninh hiaangx daaih mbiorngz naaiv
 mv baac ninh daic meih yaac korv fiqv ninh
ni naa we domh zingh maaih yietc sinx i waanc maiv hiuv duqv haaix hnoi njang haaix hnoi hmuangx nyei mienh
 saeng kuv yaac maaih camv
 yie maiv zeiz oix zuqc gauh korv lienh ninh mbuo fai
