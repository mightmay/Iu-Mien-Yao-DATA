le hox mbo am yietv nzuonx taux ye lu saa lem
 ninh heuc yu ndaa caux mben yaa min nyei zeiv fun gapv zunv daaih
 yietc zungv maaih yietc sinx hietc waanc dauh ginv daaih mborqv jaax nyei baeng
 mingh caux i saa laa en mienh mborqv jaax
 weic nzaeng guoqv nzuonx bun le hox mbo am
mv baac ziouv  nyei mienh
 se mai aa duqv zipv tin hungh nyei waac hnangv naaiv gorngv
oix zuqc mbuox yu ndaa nyei hungh
 saa lo morn nyei dorn
 le hox mbo am
 yaac mbuox yiem yu ndaa caux mben yaa min nyei i saa laa en mienh yietc zungv
ziouv hnangv naaiv nor gorngv
  maiv dungx mingh caux meih nyei gorx youz
 i saa laa en mienh
 mborqv jaax
 gorqv mienh oix zuqc nzuonx gorqv mienh nyei biauv weic zuqc naaiv se yie zoux nyei sic
 ninh mbuo ziouc muangx ziouv nyei waac nzuonx aqv
 maiv mingh caux ye lo mbo am mborqv jaax
le hox mbo am yiem ye lu saa lem
 ninh yaac yiem yu ndaa deic ceix zingh weic beu yu ndaa
ninh ceix mbetc le hem
 edaam
 te ko aa
mbetc sux aa
 soko
 aa ndun lam
gatc
 maa le saa
 sipc aa
aa ndo laa im
 laakitv
 aa se kaa
solaa
 ai yaa lon
 caux he mbo lon
 naaiv se yiem yu ndaa caux mben yaa min weih wuonv nyei zingh
ninh liepc weih wuonv nyei dorngx
 yaac bun jun baeng bieiv yiem gu nyuoz
 aengx siou laangh ziqc caux ga lanv youh caux a ngunc diuv
ninh yaac zorqv torngv baaih caux cang an naaiv deix mouz norm zingh bun naaiv deix zingh za gengh wuonv haic
 hnangv naaic ninh cingx duqv gunv jienv yu ndaa caux mben yaa min
yiem gormx i saa laa en deic bung nyei sai mienh caux lewi mienh guangc ninh mbuo yiem nyei dorngx daaih lorz le hox mbo am
lewi mienh guangc ninh mbuo nzipc nyei buonc miev ciangv caux biauv mingh taux yu ndaa caux ye lu saa lem
 weic zuqc ye lo mbo am caux ninh nyei dorn zunc ninh mbuo
 maiv bun ninh mbuo zoux sai mienh fu sux ziouv
ye lo mbo am paaiv ganh nyei sai mienh weic yiem hlang zaangc zienh nyei dorngx
 weic zaangc mienv
 caux ganh zoux daaih nyei ngongh gouv dorn nyei miuc fangx
yiem fingx fingx i saa laa en mienh
 dongh dingc hnyouv lorz ziouv
  i saa laa en mienh nyei tin hungh
 wuov deix
 gan jienv lewi mienh mingh ye lu saa lem weic fongc horc ziec bun ziouv
 ninh mbuo nyei ong taaix nyei tin hungh
ninh mbuo tengx yu ndaa guoqv jaa henv
 bun saa lo morn nyei dorn
 le hox mbo am
 wuonv buo hnyangx weic zuqc ninh mbuo gan jienv ndaawitv caux saa lo morn nyei jauv yangh buo hnyangx
le hox mbo am longc ndaawitv nyei dorn
 ye li motv nyei sieqv
 maa haa latv
 zoux auv
 maa haa latv nyei maa zoux jetc si nyei dorn
 e li apc
 nyei sieqv
 aa mbi haa in
maa haa latv yungz buo dauh dorn
 ye utc
 se maa li yaa caux saax ham bun ninh
nqa haav ninh aengx longc apc saa lom nyei sieqv
 maa aa kaa
 maa aa kaa yungz aa mbi yaa
 atv tai
 zizaa caux se lo mitv bun ninh
le hox mbo am hnamv apc saa lom nyei sieqv
 maa aa kaa
 gauh camv jiex ninh nyei yietc zungv auv caux jaav zeih auv
 ninh maaih ziepc betv dauh auv caux luoqc ziepc dauh jaav zeih auv
 maaih nyic ziepc betv dauh dorn caux luoqc ziepc dauh sieqv
le hox mbo am liepc maa aa kaa nyei dorn
 aa mbi yaa
 yiem zuangx muoz doic mbu ndongx zoux hlo jiex
 weic zuqc ninh jiez hnyouv oix liepc ninh zoux hungh
le hox mbo am zoux duqv guai nyei
 ninh bun deix ninh nyei dorn nzaanx mingh gormx yu ndaa deic caux mben yaa min deic
 yaac bun ninh mbuo yiem norm norm weih wuonv nyei zingh
 ninh ceix nyanc hopv nyei ga naaiv camv nyei yaac tengx ninh mbuo lorz auv camv
