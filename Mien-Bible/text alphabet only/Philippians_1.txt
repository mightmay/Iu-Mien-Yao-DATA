 baulo
 caux ti mo tai zoux giduc yesu nyei bou
 yie mbuo fiev fienx bun fi lipv poi zingh sienx giduc yesu nyei yietc zungv mienh caux jiu baang nyei mienh gox caux borng buoz mienh
tov mbuo nyei zaangc diex tin hungh caux ziouv yesu giduc ceix en ceix baengh orn bun meih mbuo
yie haaix zanc jangx taux meih mbuo
 yie weic meih mbuo laengz zingh yie nyei tin hungh
yie haaix zanc tengx meih mbuo zuangx mienh daux gaux
 yie a hneiv nyei tov tin hungh tengx
weic zuqc yie jangx zuqc yiem daauh hnoi taux ih zanc meih mbuo caux yie juangc jienv kuv fienx nyei gong zoux
yie sienx dingc tin hungh yiem meih mbuo nyei hnyouv jiez gorn zoux kuv gong
 yaac oix zoux jienv mingh taux giduc yesu aengx daaih nyei hnoi ziouc zoux ziangx nzengc aqv
yie yiem hnyouv haaix zanc yaac jangx zuqc meih mbuo zuangx mienh yaac hnamv meih mbuo
 yie hnangv naaiv nor haiz se horpc nyei
 weic zuqc maiv gunv yie zuqc wuonx jienv naaiv loh
 fai duqv cuotv mingh nzaeng hingh kuv fienx maiv bun ndortv
 yaac bun mienh hiuv duqv kuv fienx se zien nyei
 meih mbuo lomh nzoih duqv caux yie juangc tin hungh nyei en
tin hungh tengx yie zoux zorng zengx gorngv yie za gengh
 hnamv meih mbuo zuangx mienh hnangv giduc yesu hnamv meih mbuo nor
yie daux gaux tov tin hungh bun meih mbuo hnamv mienh nyei hnyouv jaa camv jienv faaux
 yaac bun meih mbuo maaih cong mengh yaac haih samx duqv cuotv nyungc nyungc
hnangv naaiv
 meih mbuo ziouc haih ginv zoux gauh horpc jiex cingx daaih taux giduc aengx daaih wuov hnoi meih mbuo ziouc cing nzengc
 maiv maaih dorngx nqemh
meih mbuo yiem seix zaangc kaux yesu giduc zoux nyungc nyungc kuv sic weic bun mienh taaih tin hungh
 ceng tin hungh
zuangx gorx youz aac
 yie oix meih mbuo hiuv duqv yie buangh zuqc naaiv deix sic zungv bun kuv fienx hiaangx jangv jienv mingh
weic zuqc yie yiem naaiv loh
 yietc zungv zuov hungh dinc nyei baeng caux yiem naaiv nyei zuangx mienh hiuv duqv se weic giduc yie cingx zuqc wuonx jienv
yie zuqc wuonx jienv loh mv baac naaiv deix sic tengx duqv gorx youz mbuo camv sienx ziouv yesu gauh wuonv ziouc bungx laangc nyei zunh tin hungh nyei doz yaac maiv gamh nziex
za gengh maaih deix zunh giduc nyei doz laaix ninh mbuo mueic jieqv oix nzaeng jaax
 mv baac maaih deix longc hnyouv zunh
naaiv se weic ninh mbuo hnamv yie yaac hiuv duqv laaix yie nzaeng kuv fienx maiv bun ndortv yie cingx daaih zuqc wuonx jienv naaiv loh
mueic jieqv nzaeng jaax wuov deix maiv longc hnyouv zunh giduc nyei kuv fienx
 kungx oix douh ganh duqv longx hnangv
 ninh mbuo hnangv naaiv nor zoux se ninh mbuo hnamv daaih oix bun yie yiem naaiv loh aengx zuqc gauh kouv
mv baac maiv benx haaix nyungc
 maiv gunv ninh mbuo longc hnyouv zunh fai la guaih zunh
 da faanh zunh giduc nyei kuv fienx duqv aqv
 yie ziouc a hneiv haic
yie yietc zei oix jaa a hneiv weic zuqc hiuv duqv meih mbuo tengx yie daux gaux
 yesu giduc nyei singx lingh yaac tengx yie
 yie ziouc oix duqv cuotv loh
yie za gengh
 maaih lamh hnamv yie maiv maaih haaix nyungc bun yie zuqc nyaiv
 yie ih zanc yaac oix hnangv zinh ndaangc wuov nor
 bungx laangc nyei gorngv
 hnangv naaic
 maiv gunv yie ziangh fai daic
 yie oix yie zoux nyei caux gorngv nyei yietc zungv bun mienh taaih giduc
yie ziangh jienv se ziangh weic giduc
 daic mingh corc duqv gauh longx
mv baac se gorngv yie ziangh jienv haih zoux duqv maaih lamh longc nyei gong gauh camv nor
 yie yaac maiv hiuv duqv oix zuqc ginv haaix diuc gauh longx
naaiv i diuc baeng jienv yie
 yie haiz oix mingh caux giduc yiem
 gauh longx naaiv maiv maaih aqv
mv baac yie ziangh jienv se weic meih mbuo gauh longc jienv jiex
weic naaiv yie hiuv dingc yie corc oix zuqc yiem seix zaangc
 yie ziouc oix ziangh jienv weic tengx meih mbuo zuangx mienh gauh gan duqv longx meih mbuo sienx nyei jauv yaac gauh njien youh
wuov nyungc yie aengx nzuonx meih mbuo naaic
 weic zuqc meih mbuo caux giduc yesu juangc maengc ziangh meih mbuo ziouc gauh a hneiv yie
gauh longc jienv jiex
 meih mbuo yiem seix zaangc oix zuqc zoux nyungc nyungc puix duqv giduc nyei kuv fienx
 hnangv naaiv
 maiv gunv yie duqv mingh meih mbuo naaic fai maiv duqv mingh
 yie duqv haiz mienh gorngv meih mbuo sienx wuonv nyei
 horpc fim dongh eix
 dongh diuc hnyouv nzaeng jienv mbuo sienx nyei kuv fienx
 maiv bun ndortv
maiv dungx gamh nziex caux meih mbuo doix dekc wuov deix
 meih mbuo maiv gamh nziex se zoux jangx hoc bun ninh mbuo hiuv duqv ninh mbuo oix zuqc mietc mv baac meih mbuo oix duqv njoux
 se tin hungh oix njoux meih mbuo
tin hungh ceix en bun meih mbuo fu sux giduc
 se maiv daan sienx ninh hnangv
 yaac oix zuqc weic ninh siouc kouv
ih zanc meih mbuo oix zuqc hnangv yie nor nzaeng kuv fienx
 maiv bun ndortv
 meih mbuo zinh ndaangc buatc yie nzaeng jiex nyei
 meih mbuo ih zanc haiz mienh gorngv yie corc nzaeng jienv yiem nyei
