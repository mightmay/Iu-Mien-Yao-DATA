yie aengx haiz qiex mbui yiem zaangc tin hungh nyei biauv cuotv daaih mbuox wuov deix siec dauh fin mienh
mingh aqv
 zorqv tin hungh nouz zuiz nyei siec norm bunh dorh mingh dox njiec baamh gen maah
da yietv dauh fin mienh ziouc mingh dox ninh nyei bunh njiec baamh gen
 nqaapv jienv hieh ga naaiv nyei yienx caux zaangc jiex ninh nyei fangx wuov deix mienh ziouc butv doqc haic nyei faang
 mun duqv kouv haic
da nyeic dauh fin mienh dox ninh nyei bunh njiec koiv
 koiv nyei wuom ziouc benx nziaamv hnangv janx daic nyei nziaamv nor
 yiem koiv maaih maengc nyei ga naaiv yietc zungv daic nzengc mi aqv
da faam dauh fin mienh dox ninh nyei bunh njiec yietc zungv ndaaih caux wuom zingv
 wuom ziouc benx nziaamv nzengc
yie yaac haiz gunv wuom wuov dauh fin mienh gorngv
cing nzengc nyei tin hungh aah
 meih dongh zinh ndaangc yiem
 ih zanc yiem wuov dauh
 meih hnangv naaiv dunx sic se baengh fim nyei
weic zuqc ninh mbuo zoux bun tin hungh nyei baeqc fingx caux douc waac mienh nyei nziaamv liouc cuotv
 meih yaac bun nziaamv ninh mbuo hopv
 se winh duqv horpc ninh mbuo zoux nyei sic
yie aengx haiz maaih qiex yiem ziec dorngh heuc jienv gorngv
 gorngv
  nernh jiex nyei ziouv tin hungh aah
 meih siemv zuiz meih sienv duqv zien nyei
 baengh fim nyei
da feix dauh fin mienh dox ninh nyei bunh njiec mba hnoi
 bun mba hnoi longc nyutc douz buov mienh
mienh zuqc nyutc douz buov
 ninh mbuo zioux tin hungh nyei mbuox
 dongh maaih lingc gunv naaiv deix zeqc naanc wuov dauh
 mv baac ninh mbuo maiv kangv goiv hnyouv guangc zuiz ceng tin hungh
da hmz dauh fin mienh dox ninh nyei bunh njiec hieh ga naaiv nyei weic
 hieh ga naaiv nyei guoqv ziouc hmuangx nzengc
 baamh mienh ngaatc jienv mbietc weic zuqc ninh mbuo mun duqv kouv haic
laaix ninh mbuo zuqc mun
 zuqc butv faang
 ninh mbuo zioux yiem tin dorngh nyei tin hungh
 mv baac ninh mbuo maiv kangv goiv hnyouv guangc ninh mbuo zoux nyei orqv sic
da luoqc dauh fin mienh dox ninh nyei bunh njiec yu fe ditc domh ndaaih
 ndaaih ziouc nqaai mi aqv
 weic koi jauv bun dong bung maengx daaih nyei hungh diex yangh
yie aengx buatc buo dauh hieh guaiv mienv hnangv gaengv nor
 yiem jung hungh nyei nzuih
 caux hieh ga naaiv nyei nzuih
 caux wuov dauh jaav douc waac mienh nyei nzuih cuotv
naaiv deix buo dauh se orqv haic nyei mienv yaac zoux duqv mbuoqc horngh nyei jangx hoc
 ninh mbuo mingh lorz baamh gen nyei zuangx hungh
 weic dorh ninh mbuo gapv zunv daaih zuov taux nernh jiex nyei tin hungh nyei domh hnoi mborqv jaax
mangc maah
 yie oix hnangv janx zaqc nor daaih
 haaix dauh ging jienv hnyouv yaac goux longx ninh nyei lui houx
 wuov dauh maaih orn lorqc
 ninh maiv zuqc laengh gaengv nyei yangh jauv dorng zuangx zuqc nyaiv
wuov deix mienv ziouc dorh wuov deix hungh diex gapv zunv yiem norm dorngx
 naaiv norm dorngx hipv lu waac heuc aa laa maa getc ndon
da cietv dauh fin mienh dox ninh nyei bunh njiec ndaamv lungh
 yiem zaangc tin hungh nyei biauv gu nyuoz nyei weic
 ziouc maaih qiex hlo nyei cuotv daaih gorngv
ziangx aav loh
gorngv liuz ziouc borngz mba lingc njapc njapc nyei
 maaih ziex nyungc qiex mbui
 mba ong mbui paengz paengz nyei
 ndau yaac dongz duqv seix haic
 yiem tin hungh zeix baamh mienh daaih taux ih zanc
 maiv maaih yietc nzunc ndongc naaiv nzunc dongz duqv seix
wuov norm domh zingh ziouc mbaaix benx buo gouv
 maanc guoqv nyei zingh yaac mbaang nzengc
 tin hungh jangx zuqc mbaa mbi lon domh zingh ziouc bun zaanv diuv ninh hopv
 se tin hungh qiex jiez
 nouz haic zuiz nyei diuv
norm norm koiv nzou mouc dauh mouc mbiuic
 norm norm mbong ziang naaic maiv buatc nzengc mi aqv
aengx maaih domh borqc yiem wuov lungh ndortv njiec mborqv mienh
 norm norm borqc maaih feix ziepc gilo hniev
 mienh ziouc zioux tin hungh laaix domh borqc nyei zeqc naanc ba laqc kouv cung mingh
