ndaawitv aengx heuc yiem i saa laa en ginv daaih nyei mienh gapv zunv
 yietc zungv maaih buo waanc dauh
ndaawitv caux ninh nyei zuangx mienh ziouc yiem yu ndaa nyei mbaa aa laa cuotv mingh weic dorh tin hungh nyei laengz ngaengc waac faang yiem wuov daaih
 naaiv norm faang gan nernh jiex nyei ziouv nyei mbuox heuc
 dongh yiem wuov deix i dauh ke lu mbim mbu ndongx nyei weic
ninh mbuo zorqv tin hungh nyei laengz ngaengc waac faang yiem mbong gu nguaaic
 aa mbi naa ndapc nyei biauv
 cuotv daaih an norm siang ngongh cie
 aa mbi naa ndapc nyei i dauh dorn
 utc saa caux aa hi yo
 yienz siang cie nyei jauv
ninh mbuo zorqv tin hungh nyei laengz ngaengc waac faang yiem mbong gu nguaaic
 aa mbi naa ndapc nyei biauv
 cuotv daaih wuov zanc
 aa hi yo mingh ndaangc
 faang nqa haav
ndaawitv caux i saa laa en nyei zuangx mienh yiem ziouv  nyei nza hmien longc nzengc qaqv zoux nauc nyitc
 ninh mbuo baaux nzung
 patv domh daanh baah
 fiuv daanh baah
 mborqv lorh mborqv nzoz
 nqaapv caauh zeiv
ninh mbuo daaih taux naakon nyei mborqv mbiauh ciangv
 yangh ngongh ndiqv zuqc kaav deix ndorpc
 utc saa ziouc sung buoz baav jienv tin hungh nyei laengz ngaengc waac faang
ziouv  qiex jiez haic utc saa weic zuqc ninh sung buoz baav laengz ngaengc waac faang
 tin hungh ziouc yiem naaic daix ninh
 ninh ziouc yiem tin hungh nyei laengz ngaengc waac faang ga hlen daic mi aqv
ndaawitv qiex jiez weic zuqc ziouv nyei ga qiex baetv cuotv daix utc saa
 wuov norm dorngx ziouc maaih mbuox heuc beletv utc saa taux ih jaax hnoi
wuov hnoi ndaawitv gamh nziex ziouv
 ninh gorngv
ziouv nyei laengz ngaengc waac faang yie fungc haih gaamv dorh mingh yie nyei dorngx
ndaawitv ziouc maiv kangv dorh ziouv nyei laengz ngaengc waac faang mingh bieqc ndaawitv nyei zingh
 ninh ziouc wingc ganh diuh jauv dorh mingh an gatc mienh
 o mbetc e ndom
 nyei biauv
ziouv nyei laengz ngaengc waac faang yiem o mbetc e ndom nyei biauv buo hlaax nyieqc
 ziouv ceix fuqv bun ninh yaac ceix fuqv bun ninh nyei yietc biauv mienh
maaih mienh gorngv mbuox ndaawitv hungh
weic tin hungh nyei laengz ngaengc waac faang ziouv  ceix fuqv bun o mbetc e ndom nyei yietc biauv mienh caux ninh maaih nyei yietc zungv ga naaiv
 ndaawitv ziouc mingh njien njien youh youh nyei dorh tin hungh nyei laengz ngaengc waac faang yiem o mbetc e ndom nyei biauv daaih taux ndaawitv nyei zingh
gaeng ziouv  nyei laengz ngaengc waac faang wuov deix laamx juqv mbiec
 ndaawitv longc dauh ngongh gouv caux dauh ngongh dorn junc fongc horc ziec
ndaawitv zuqv jienv longc la maah ndie zoux daaih nyei efotv
 ninh dorng jienv ziouv longc nzengc qaqv cangx heix
ndaawitv caux i saa laa en nyei zuangx zeiv fun heuc jienv yaac maaih biomv jorng nyei qiex mbui
 dorh jienv ziouv  nyei laengz ngaengc waac faang daaih taux ye lu saa lem
ziouv  nyei laengz ngaengc waac faang bieqc ndaawitv nyei zingh wuov zanc
 saulo nyei sieqv
 mikaan
 mangc cuotv fong muonh buatc ndaawitv hungh yiem ziouv  nyei nza hmien biu mingh biu daaih nyei cangx heix
 mikaan ziouc yiem hnyouv mangc piex ninh aqv
ninh mbuo dorh ziouv  nyei laengz ngaengc waac faang bieqc daaih an jienv liuc leiz ziangx nyei dorngx yiem ndaawitv corng daaih weic faang wuov norm ndopv liuh
 ndaawitv yaac yiem ziouv nyei nza hmien fongc horc buov ziec nyei ga naaiv caux ziec weic jiu tong nyei ga naaiv
fongc horc ziec liuz buov ziec nyei ga naaiv caux ziec weic jiu tong nyei ga naaiv
 ndaawitv dengv nernh jiex nyei ziouv  nyei mbuox buang waac bun baeqc fingx
nqa haav ndaawitv aengx bun dauh dauh i saa laa en mienh
 maiv gunv m jangc m sieqv
 yietc dauh bun yietc norm njuov
 yietc ndunh orv ziqv caux deix a ngunc biouv nqaai
 gorqv mienh ziouc nzuonx gorqv mienh nyei biauv
ndaawitv nzuonx biauv oix buang waac bun ninh nyei biauv zong mienh
 saulo nyei sieqv
 mikaan
 cuotv daaih zipv ndaawitv yaac gorngv
i saa laa en nyei hungh ih hnoi za gengh bun ninh ganh duqv mengh dauh haic
 dorng jienv ninh nyei bou nyei nouh beiz jaiv lui houx hnangv dauh zaanc haic nyei mienh jaiv lui houx
 maiv hiuv duqv nyaiv
ndaawitv gorngv mbuox mikaan
yie yiem ziouv nyei nza hmien
 ninh ginv yie div meih nyei die caux die nyei yietc zungv douh zong
 liepc yie zoux ziouv  nyei baeqc fingx
 i saa laa en mienh
 nyei hungh
 yie yaac oix dorng jienv ziouv zoux nauc nyitc
yie zungv oix zatv ganh njiec aiv taux yie ganh nyei m zing mangc buatc yie se haac horngh mienh
 mv baac meih gorngv wuov deix nouh beiz
 ninh mbuo zungv oix taaih yie
saulo nyei sieqv
 mikaan
 taux daic nyei ziangh hoc ninh maiv yungz fu jueiv
