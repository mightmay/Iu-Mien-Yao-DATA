dongh cor maiv gaengh zeix lungh zeix ndau wuov zanc
 doz zungv yiem nyei
 doz caux tin hungh yiem yaac dongh tin hungh
zinh ndaangc yiem gorn wuov zanc
 doz caux tin hungh yiem
tin hungh longc ninh zeix cuotv maanc muotc
 maiv maaih yietc nyungc tin hungh maiv longc doz zeix
doz zoux ziangh maengc nyei gorn nyuonh
 naaiv nyungc maengc dorh njang daaih ziux baamh mienh
njang ziux bieqc hmuangx nyei dorngx
 hmuangx yaac maiv haih hingh njang
tin hungh paaiv dauh mienh daaih
 mbuox heuc yo han
ninh daaih tengx njang zoux zorng zengx bun maanc mienh haih sienx
ninh ganh maiv zeiz zoux naaiv njang
 ninh kungx tengx njang zoux zorng zengx hnangv
naaiv njang se zien haic nyei njang yaac bieqc baamh gen ziux njang lungh ndiev mienh maanh
naaiv doz yiem baamh gen
 tin hungh longc ninh zeix baamh gen
 mv baac baamh mienh zieqv maiv duqv ninh
ninh daaih taux ninh ganh nyei deic bung
 ninh ganh nyei mienh yaac maiv zipv ninh
mv baac zipv ninh yaac sienx kaux ninh wuov deix
 ninh bun maaih leiz benx tin hungh nyei naamh nyouz
ninh mbuo benx tin hungh nyei naamh nyouz se maiv zeiz ei baamh mienh nyei nziaamv fei fai ei baamh mienh nyei eix yungz
 tin hungh ganh zoux ninh mbuo nyei die
doz benx dauh baamh mienh yiem mbuo mbu ndongx
 ninh maaih en ceix caux zien leiz buangv nzengc
 yie mbuo duqv buatc ninh nyei njang laangc
 se weic zuqc ninh zoux zaangc diex nyei ndoqc dorn duqv daaih nyei njang laangc
yo han tengx ninh zoux zorng zengx
 ninh heuc jienv gorngv
yie gorngv jiex nyei wuov dauh se dongh naaiv dauh aqv
 yie daaih ndaangc
 ninh nqa haav daaih mv baac ninh zoux gauh hlo yie
 weic zuqc yie maiv gaengh cuotv seix ninh zungv yiem nyei
ninh nyei en hlo haic ziouc zanc zanc ceix fuqv bun mbuo
tin hungh longc mose bun mbuo duqv leiz latc
 mv baac longc yesu giduc bun mbuo duqv ninh nyei en caux zien leiz
maiv maaih haaix dauh buatc jiex tin hungh
 kungx maaih ninh nyei ndoqc dorn
 dongh yiem zaangc diex nyei ga hlen wuov dauh
 bun mbuo hiuv duqv tin hungh hnangv
yo han zoux nyei zorng zengx se hnangv naaiv
 yiem ye lu saa lem zingh zoux hlo nyei yiutai mienh paaiv deix sai mienh caux lewi mienh mingh naaic ninh
meih dongh haaix dauh
yo han maiv bingx
 ninh gorngv zaqc nyei
yie maiv zeiz giduc
ninh mbuo aengx naaic
wuov nyungc
 meih dongh haaix dauh
 meih dongh e li yaa fai
 yo han dau
maiv zeiz
 ninh mbuo aengx naaic
hnangv naaic
 meih dongh wuov dauh douc waac mienh fai
 yo han dau
maiv zeiz lorqc
ninh mbuo aengx gorngv
wuov nyungc
 meih dongh haaix dauh
 mbuox yie mbuo maah
 yie mbuo oix zuqc nzuonx mingh mbuox paaiv yie mbuo daaih wuov deix
 meih ganh gorngv meih zoux haaix nyungc mienh
yo han longc douc waac mienh
 i saa yaa
 nyei waac dau ninh mbuo
 ninh gorngv
yie dongh yiem deic bung huaang qiex hlo nyei heuc jienv gorngv
  oix zuqc koi jauv zaqc nyei liuc leiz zipv ziouv
faa li si mienh paaiv daaih wuov deix mienh
ziouc naaic yo han
se gorngv meih maiv zeiz giduc
 yaac maiv zeiz e li yaa
 yaac maiv zeiz wuov dauh douc waac mienh
 meih weic haaix diuc tengx mienh jiex wuom nyei leiz
yo han dau
yie longc wuom tengx mienh jiex leiz
 mv baac aengx maaih dauh yiem meih mbuo mbu ndongx
 meih mbuo yaac maiv hiuv duqv ninh
yie daaih ndaangc
 ninh nqa haav daaih
 mv baac yie liemh maiv puix tengx ninh jaiv heh hlaang
naaiv deix yietc zungv sic yiem jor ndaen ndaaih nyei dong bung maengx
 mbe taa ni laangz cuotv
 dongh yo han tengx mienh jiex wuom nyei leiz wuov norm dorngx
da nyeic hnoi yo han buatc yesu hungx jienv ninh daaih ziouc gorngv
mangc maah
 tin hungh nyei ba gi yungh dorn
 dongh teix baamh mienh nyei zuiz wuov dauh
dongh naaiv dauh yie gorngv jiex mbuox meih mbuo
  yie daaih ndaangc
 maaih dauh nqa haav daaih mv baac ninh zoux gauh hlo yie
 weic zuqc yie maiv gaengh cuotv seix
 ninh zungv yiem nyei
yie ganh maiv hiuv duqv ninh dongh haaix dauh
 mv baac yie daaih tengx mienh jiex wuom nyei leiz weic bun i saa laa en mienh hiuv duqv ninh
yo han aengx zoux zorng zengx gorngv
yie buatc singx lingh hnangv norqc nqo yiem wuov lungh njiec daaih yiem ninh nyei sin
yie yaac maiv hiuv ninh dongh haaix dauh
 mv baac paaiv yie daaih longc wuom tengx mienh jiex leiz wuov dauh mbuox yie
  meih buatc singx lingh njiec daaih yiem haaix dauh nyei sin
 dongh naaiv dauh oix longc singx lingh tengx mienh jiex leiz
yie buatc liuz aqv
 ziouc zoux zorng zengx mbuox meih mbuo
 naaiv dauh se tin hungh nyei dorn
da nyeic hnoi yo han caux i dauh ninh nyei sai gorx aengx souv jienv wuov
buatc yesu jiex jauv
 yo han ziouc gorngv
mangc maah
 tin hungh nyei ba gi yungh dorn
wuov deix i dauh sai gorx haiz yo han hnangv naaiv nor gorngv
 ninh mbuo ziouc gan jienv yesu mingh
yesu huin nzuonx buatc ninh mbuo gan jienv daaih ziouc naaic
meih mbuo lorz haaix nyungc
 ninh mbuo gorngv
lapv mbi aac
 meih hitv haaix norm dorngx
lapv mbi wuov joux waac nyei eix leiz se sai diex
yesu dau
daaih mangc maah
 wuov zanc njiec aanx leih maiv go biei norm ziangh hoc
 ninh mbuo ziouc gan jienv yesu mingh taux ninh hitv nyei dorngx yaac caux ninh yiem wuov taux hmuangx
haiz yo han gorngv ziouc gan jienv yesu mingh wuov deix i dauh
 maaih dauh zoux simon bide nyei youz
 an ndaa lu
an ndaa lu liemh zeih mingh lorz ninh nyei gorx
 simon bide
 mbuox ninh
yie mbuo buatc me si yaa aqv loh
me si yaa wuov joux waac nyei eix leiz se giduc
an ndaa lu ziouc dorh simon mingh taux yesu wuov
 yesu mangc jienv simon ziouc gorngv
meih se yo han nyei dorn
 simon
 yangh naaiv jiex meih nyei mbuox oix zuqc heuc kefaatv
kefaatv faan daaih gorngv bide
da nyeic hnoi yesu dingc hnyouv mingh gaa li li saengv
 ninh buatc filipv ziouc gorngv mbuox ninh
daaih gan yie oc
filipv se mbetc sai ndaa mungv nyei mienh hnangv an ndaa lu caux simon nor
filipv lorz buatc naa taa naa en ziouc gorngv
dongh mose fiev jienv wuov leiz latc sou
 caux tin hungh nyei zuangx douc waac mienh fiev nyei sou ziangv jienv gorngv wuov laanh mienh
 yie mbuo duqv buatc aqv
 se yosepv nyei dorn
 naa saa letv mungv nyei yesu
naa taa naa en naaic gaax
haih maaih haaix nyungc longx nyei yiem naa saa letv mungv cuotv fai
 filipv gorngv
daaih mangc maah
yesu buatc naa taa naa en daaih lorz ninh ziouc gorngv
naaiv dauh za gengh zien i saa laa en mienh
 ninh maiv maaih guv guaix nyei hnyouv
naa taa naa en naaic yesu
meih hnangv haaix nor hiuv duqv yie
 yesu dau
filipv maiv gaengh heuc meih wuov zanc
 meih yiem wuov ngongh nyorx ndiangx gorn
 yie buatc liuz meih aqv
naa taa naa en gorngv
sai diex aah
 meih za gengh tin hungh nyei dorn
 meih zoux i saa laa en mienh nyei hungh
yesu gorngv
weic zuqc yie gorngv yie buatc meih yiem ngongh nyorx ndiangx gorn meih cingx daaih sienx
 meih zungv oix duqv buatc sic gauh hlo jiex naaiv
yesu aengx gorngv mbuox naa taa naa en
yie mbuox zien meih mbuo
 meih mbuo oix buatc lungh gaengh nqoi
 yaac buatc tin hungh nyei fin mienh yiem yie
 baamh mienh nyei dorn
 gu nguaaic faaux faaux njiec njiec
