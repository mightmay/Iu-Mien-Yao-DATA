lungh ndorm nziouv
 zuangx sai mienh bieiv caux yiutai mienh nyei mienh gox gapv zunv caangh laangh ziangx hnangv haaix nor haih daix yesu
ninh mbuo ziouc ndoh yesu
 ken mingh jiu bun lomaa zungx
 bilaatv
maaic yesu wuov dauh yu ndaatc buatc yesu zuqc dingc zuiz wuov zanc
 ninh hnyouv mun haic aengx dorh wuov deix faah ziepc norm zinh daaih tuix bun sai mienh bieiv caux mienh gox
ninh gorngv
yie zoux dorngc zuiz aqv
 weic zuqc yie maaic maiv maaih zuiz nyei mienh bun ninh zuqc daic
 wuov deix mienh dau
naaic maaih haaix nyungc paanx taux yie mbuo
 naaiv meih ganh nyei sic aqv
yu ndaatc ziouc zoi wuov deix nyaanh guangc wuov zaangc tin hungh nyei biauv gu nyuoz cuotv mingh
 ziouc mingh ndiux jaang daic mi aqv
sai mienh bieiv nzauz naaiv deix nyaanh daaih gorngv
naaiv deix nyaanh se maaiz maengc nyaanh ziouc hnangv guoqv jienv nziaamv nor
 caux jienv zaangc tin hungh nyei biauv wuov deix nyaanh dapv se dorngc leiz
ninh mbuo ziouc caangh laangh daaih longc naaiv deix nyaanh maaiz nzong wuov dauh nanv nie zaangc nyei ndau
 zoux ganh fingx mienh nyei zouv gemh
weic naaiv wuov nzong ndau maaih mbuox heuc 
maaih nziaamv nyei ndau
 daaih taux ih jaax hnoi
naaiv deix sic cuotv daaih doix diuc douc waac mienh
 ye le mi
 gorngv nyei waac
 ye le mi gorngv
ninh mbuo zorqv faah ziepc norm zinh
 dongh i saa laa en mienh weic ninh dingc nyei jaax zinh
longc maaiz nanv nie zaangc nyei ndau
 hnangv ziouv mbuox yie zoux nor
wuov zanc
 yesu yiem bilaatv zungx nyei nza hmien
 bilaatv naaic ninh
meih zoux yiutai mienh nyei hungh
 yesu dau
zeiz nyei
 se hnangv meih gorngv nor
mv baac mienh gox caux sai mienh bieiv gox ninh wuov zanc
 ninh maiv dau haaix nyungc
bilaatv ziouc naaic ninh
ninh mbuo gox meih naaiv deix yietc zungv sic meih maiv haiz fai
mv baac yesu yietc joux waac maiv dau ninh
 bilaatv za gengh mbuoqc horngh haic
hnyangx hnyangx taux siex maengc zipv
 lomaa zungx maaih leiz bungx dauh wuonx loh nyei mienh ziux zuangx mienh tov bungx haaix dauh
wuov zanc maaih dauh zuqc wuonx jienv loh nyei zuiz mienh mbuox heuc mbaa lapv mbatc
 haaix dauh yaac hiuv duqv ninh nyei
zuangx mienh gapv zunv wuov zanc
 bilaatv naaic gaax ninh mbuo
meih mbuo oix yie bungx haaix dauh
 bungx mbaa lapv mbatc fai bungx yesu
 dongh mienh heuc giduc wuov dauh
bilaatv hiuv duqv zoux hlo wuov deix yiutai mienh mueic jieqv yesu cingx daaih zorqv yesu jiu bun ninh
bilaatv zueiz jienv siemv zuiz weic wuov zanc
 ninh nyei auv bun waac mingh mbuox ninh
maiv dungx zoux haaix nyungc bun wuov laanh kuv mienh weic zuqc a hmuangx yie mbeix mbeix taux naaiv laanh mienh ziouc haiz hnyouv maiv longx yietc deix
sai mienh bieiv caux mienh gox nduov zuangx mienh tov bilaatv bungx mbaa lapv mbatc
 daix yesu guangc
bilaatv ziouc naaic zuangx mienh
naaiv deix i dauh
 meih mbuo oix yie bungx haaix dauh
 ninh mbuo dau
bungx mbaa lapv mbatc
bilaatv ziouc naaic
wuov nyungc
 yesu
 dongh mienh heuc giduc wuov dauh
 meih mbuo oix yie hnangv haaix nor zoux
 ninh mbuo yietc zungv dau
zorqv ninh ding jienv ziepc nzaangc jaax
bilaatv aengx naaic ninh mbuo
wuov nyungc
 ninh zoux dorngc haaix nyungc zuiz
 zuangx mienh jaa heuc gauh mbui
zorqv ninh ding jienv ziepc nzaangc jaax maah
bilaatv buatc ninh gorngv jienv mingh yaac maiv lamh longc
 zungv gamh nziex zuangx mienh oix lunc nzengc
 ninh ziouc zorqv wuom dorng jienv zuangx mienh nzaaux buoz yaac gorngv
naaiv dauh mienh zuqc daic se maiv paanx taux yie
 naaiv yietc zungv ndortv zuqc meih mbuo ganh aqv
zuangx mienh dongh joux waac dau
naaiv dauh mienh daic
 liouc cuotv ninh nyei nziaamv
 youh yie mbuo caux yie mbuo ganh nyei fun faqv ndaam dorng
bilaatv ziouc bungx mbaa lapv mbatc bun ninh mbuo
 mv baac yesu
 ninh bun zuqc biaav bin mborqv liuz
 jiu bun baeng dorh mingh ding ziepc nzaangc jaax
bilaatv zungx nyei baeng aengx dorh yesu bieqc zungx nyei dinc gu nyuoz
 wuov guanh baeng yietc zungv ziouc mingh weih jienv ninh
ninh mbuo jaiv nqoi yesu nyei lui houx aengx zorqv deix lui ndaauv siqv tengx ninh buix jienv
yaac longc njimv ciqv norm hungh ningv ndongx jienv ninh nyei m nqorngv
 ninh mbuo aengx zorqv luoqc diqc guaengv bun ninh nyei mbiaauc jieqv buoz nanv jienv
 aengx gueic njiec ninh nyei nza hmien guatc doqc jatv ninh
 yaac gorngv
yiutai mienh nyei hungh aah
 ziangh duqv maanc fuix aqv
ninh mbuo aengx tuiv wuom nzuih naetv ninh
 zorqv wuov diuh luoqc diqc guaengv mborqv ninh nyei m nqorngv
guatc doqc jatv liuz
 ninh mbuo ziouc jaiv nqoi lui ndaauv siqv
 aengx zorqv ninh ganh nyei lui tengx ninh zuqv jienv ziouc dorh ninh mingh ding ziepc nzaangc jaax
ninh mbuo cuotv mingh wuov zanc
 buangh zuqc dauh sailin mienh
 mbuox heuc simon
 baeng ziouc aapv simon ndaam yesu nyei ziepc nzaangc jaax
ninh mbuo mingh taux norm dorngx
 mbuox heuc gon go taa
 eix leiz se m nqorngv korqv dorngx
taux wuov ninh mbuo zorqv a ngunc diuv peux jienv im nyei ga naaiv bun yesu hopv
 mv baac yesu seix liuz
 ziouc maiv hopv
ninh mbuo zorqv yesu ding jienv ziepc nzaangc jaax
 aengx zorqv ninh nyei lui houx daaih ndouv mangc weic bun nqoi
nqa haav ninh mbuo zueiz jienv wuov zuov mangc jienv ninh
yiem yesu nyei m nqorngv gu nguaaic ninh mbuo fiev jienv gox ninh wuov deix waac
 waac gorngv
naaiv se yiutai mienh nyei hungh
 yesu
ninh mbuo aengx ding i dauh zaqc baeng yiem yesu nyei ga hlen
 maaih dauh yiem mbiaauc maengx
 maaih dauh yiem zaaix maengx
jiex jauv nyei mienh ki ninh
 huangx jienv m nqorngv gorngv
 meih oix caeqv zaangc tin hungh nyei biauv
 nqa haav buo hnoi aengx ganh ceix jiez daaih ni
 njoux meih ganh aqv
 se gorngv meih zoux tin hungh nyei dorn
 njiec ziepc nzaangc jaax daaih maah
sai mienh bieiv caux njaaux leiz nyei fin saeng caux mienh gox fih hnangv nyei jatv ninh
ninh mbuo gorngv
ninh njoux duqv mienh mv baac maiv haih njoux ninh ganh orqc
 ninh zoux i saa laa en mienh nyei hungh
 se gorngv ninh ih zanc yiem ziepc nzaangc jaax njiec daaih
 yie mbuo ziouc sienx ninh aqv
ninh kaux tin hungh yaac gorngv ninh zoux tin hungh nyei dorn
 wuov nyungc
 mbuo mangc gaax tin hungh ih zanc za gengh oix njoux ninh fai maiv njoux
liemh ding ninh nyei ga hlen wuov deix zaqc baeng fih hnangv nyei gorngv ki ninh
lungh ziangx aanx nyei ziangh hoc
 wuov norm deic bung hmuangx nzengc taux njiec aanx buo norm ziangh hoc
leih maiv go njiec aanx buo norm ziangh hoc
 yesu heuc qiex hlo nyei gorngv
 eli
 laa maa saa mbakc taa ni
 eix leiz se
yie nyei tin hungh aah
 yie nyei tin hungh
 meih weic haaix diuc guangc yie
maaih deix souv jienv wuov nyei mienh haiz ninh gorngv naaiv deix waac ziouc gorngv
 ninh heuc e li yaa
maaih dauh yiem wuov nyei mienh liemh zeih tiux mingh zorqv lai nzeix sortv ziemx a ngunc diuv sui daaih
 longc luoqc diqc guaengv baqv jienv cunv bun yesu hopv
mv baac maaih deix yiem wuov nyei mienh gorngv
mbuo zuov mangc gaax
 e li yaa gengh daaih njoux ninh nyei fai
yesu aengx heuc nzunc mbui nyei liuz
 ziouc dangx qiex mi aqv
yiem zaangc tin hungh nyei biauv gu nyuoz wuov kuaaiv mbaeqc gaengh ndie yiem gu nguaaic mbaaix dorng ga ndiev
 zoux i maengx mi aqv
 ndau yaac dongz
 la bieiv yaac mbaaix nzengc
janx daic zouv yaac nqoi mi aqv
 tin hungh nyei cing nzengc baeqc fingx
 dongh daic mingh wuov deix
 maaih camv nyei nangh daaih
cuotv zouv mingh
 yesu nangh daaih wuov zanc
 wuov deix mienh bieqc wuov norm cing nzengc nyei zingh
 ye lu saa lem
 maaih mienh camv nyei duqv buatc ninh mbuo
zuov yesu wuov dauh baeng bieiv caux ninh nyei baeng buatc ndau dongz yaac buatc nyungc nyungc sic cuotv
 haeqv ninh mbuo gamh nziex haic
 ninh mbuo gorngv
naaiv dauh za gengh tin hungh nyei dorn aqv
yiem gaa li li gan jienv yesu daaih fu sux ninh wuov deix m sieqv dorn camv nyei yaac yiem wuov go deix nyei mangc
wuov deix m sieqv dorn maaih dauh makv ndaa laa mungv nyei maa li yaa
 maaih yaagorpc caux yosepv nyei maa maa li yaa
 yaac maaih se mbe ndi nyei i dauh dorn nyei maa
lungh maanz hmuangx aqv
 maaih dauh yiem aa li maa tie mungv nyei butv zoih mienh
 mbuox heuc yosepv
 daaih taux
 ninh yaac zoux yesu nyei sai gorx
yosepv mingh lorz bilaatv
 tov yesu nyei sei
 bilaatv ziouc nqoi nzuih jiu yesu nyei sei bun yosepv
yosepv ziouc longc siang la maah ndie beu jienv yesu nyei sei
dorh mingh zangx siang la bieiv zouv
 naaiv norm zouv yosepv coqv hoqc zuqc daaih liouh ninh ganh longc
 zangx liuz
 ninh tui kuaaiv domh la bieiv mbaeqc jienv zouv gaengh
 ziouc mingh mi aqv
makv ndaa laa mungv nyei maa li yaa aengx caux ganh dauh maa li yaa zueiz wuov
 hmien huin mingh zouv wuov bung
da nyeic hnoi
 se taux dingh gong hnoi
 sai mienh bieiv caux faa li si mienh mingh lorz bilaatv
yaac gorngv
domh gorx aac
 yie mbuo jangx zuqc zinh ndaangc nduov mienh wuov dauh lov maiv gaengh daic wuov zanc ninh gorngv
  nqa haav buo hnoi yie aengx nangh daaih
hnangv naaic
 tov domh gorx njiec lingc paaiv baeng mingh longx longx zuov jienv zouv taux da faam hnoi
 nziex ninh nyei sai gorx haih mingh nimc sei
 nqa haav haih mbuox zuangx mienh
  ninh daic mingh aengx nangh daaih aqv
  se gorngv hnangv naaic
 gorngv baeqc naaiv nzunc gauh waaic zinh ndaangc wuov nzunc aqv
bilaatv mbuox ninh mbuo
wuov nyungc
 gunv dorh baeng mingh ei meih mbuo haih zoux nyei longx longx nyei zuov jienv zouv maah
ninh mbuo ziouc mingh nqaapv jienv yienx zouv gaengh
 yaac bun baeng longx longx nyei zuov jienv
