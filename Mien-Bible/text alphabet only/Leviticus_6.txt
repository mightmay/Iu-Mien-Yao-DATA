ziouv  gorngv mbuox mose
se gorngv maaih mienh baamz zuiz
 maiv ziepc zuoqv nyei zoux bun ziouv
    se ninh nduov juangc laangz nyei gorx youz yiem mienh nyei dingc zinh
 fai mienh juix bun ninh siou nyei ga naaiv
 fai ninh nimc mienh nyei ga naaiv
 fai zoux bun mienh zuqc kuei
fai zuotc duqv ga naaiv yaac maiv nyiemc
 fai gorngv jaav waac ndouv zioux
 fai zoux haaix nyungc mienh haih zoux dorngc nyei zuiz
wuov dauh ziouc zoux dorngc
 maaih zuiz aqv
 ninh oix zuqc tuix nzuonx ninh nimc nyei
 fai bun mienh zuqc kuei nyei
 fai mienh juix bun ninh nyei ga naaiv
 fai zuotc daaih nyei ga naaiv
fai ninh weic haaix nyungc ga naaiv ndouv zioux jaav nyei
 dorh ga naaiv mingh ziec weic zoux dorngc zuiz wuov hnoi
 ninh oix zuqc tuix nzengc aengx buih biaa gouv nyei yietc gouv bun wuov deix ga naaiv nyei ziouv
ninh oix zuqc weic ninh zoux dorngc nyei zuiz dorh dauh maiv waaic fangx nyei ba gi yungh gouv taux sai mienh wuov bun ziouv
 meih ganh oix zuqc funx ba gi yungh nyei jaax zinh puix horpc weic zoux dorngc zuiz ziec nyei ga naaiv
sai mienh ziouc yiem ziouv  nyei nza hmien tengx ninh fiqv zuiz
 hnangv naaic
 maiv gunv ninh zoux haaix nyungc dorngc zuiz
 ninh duqv guangc mi aqv
ziouv  gorngv mbuox mose
oix zuqc hnangv naaiv nor paaiv aalon caux ninh nyei dorn mbuo
  buov ziec nyei leiz nyeic se hnangv naaiv
 buov ziec nyei ga naaiv oix zuqc yiem ziec dorngh gu nguaaic ziangh muonz buov taux lungh njang
 ziec dorngh nyei douz yaac oix zuqc zanc zanc zieqc jienv
sai mienh oix zuqc zuqv la maah ndie nyei lui ndaauv caux la maah ndie nyei houx
 zorqv yiem ziec dorngh buov liuz ziec nyei ga naaiv nyei saaiv
 an jienv ziec dorngh ga hlen
nqa haav oix zuqc yienc nqoi lui houx aengx zuqv ganh deix
 ziouc dorh saaiv cuotv ga nyiec ziqc ndopv liuh ciangv taux norm maiv maaih uix nyei dorngx
yiem ziec dorngh nyei douz oix zuqc zanc zanc zieqc jienv
 maiv dungx bun daic
 sai mienh ndorm ndorm oix zuqc jaa zaangh aengx zorqv buov ziec nyei ga naaiv zueih yietv zueih nyeic nyei an douz gu nguaaic
 aengx zorqv ziec weic jiu tong nyei saeng kuv hmei jaa gu nguaaic
ziec dorngh nyei douz oix zuqc zanc zanc zieqc jienv
 cin maanc maiv dungx bun daic
+ fongc horc ziec nyei laangh ziqc nyei leiz nyeic se hnangv naaiv
 aalon nyei dorn mbuo oix zuqc yiem ziec dorngh nza hmien zorqv fongc horc nyei laangh ziqc ziec bun ziouv
sai mienh oix zuqc zorqv yietc nyau mbuonv muonc zorpc jienv ga lanv youh
 caux hietv jienv laangh ziqc nyei yietc zungv hung
 an ziec dorngh gu nguaaic buov ziec weic bun ziouv  jangx fongc horc nyei mienh
 weih ndaang nyei qiex horpc ziouv  nyei hnyouv
zengc njiec nyei buonc
 aalon caux ninh nyei dorn mbuo nyanc
 maiv dungx an bingv
 yaac oix zuqc yiem norm cing nzengc nyei dorngx
 se yiem wuic buangh ndopv liuh nyei laatc gu nyuoz maengx nyanc
maiv dungx an bingv ziqv
 naaiv se longc douz buov ziec fongc horc bun yie nyei ga naaiv
 dongh yie jiu bun sai mienh benx ninh mbuo nyei buonc
 se cing nzengc jiex nyei
 hnangv ziec fiqv zuiz caux zoux dorngc zuiz ziec nyei ga naaiv cing nzengc
aalon nyei zeiv fun
 mouz dauh m jangc dorn
 nyanc duqv nyei
 naaiv se longc douz buov fongc horc bun ziouv
 doic jiex doic yietc liuz duqv nyei buonc
 haaix dauh muoqv zuqc naaiv deix ga naaiv ziouc cing nzengc
ziouv  gorngv mbuox mose
naaiv se longc youh orn aalon caux ninh nyei dorn mbuo zoux sai mienh wuov hnoi oix zuqc fongc horc bun ziouv
  oix zuqc dorh i morqv mbuonv muonc weih hnoi hnoi ziec nyei laangh ziqc
 lungh ndorm fongc horc yietc buonc
 lungh hmuangx yietc buonc
zorqv ga lanv youh dox jienv mbuonv
 qouv longx
 an caeng naatv
 aengx maeqv daaih fongc horc zoux ziec nyei laangh ziqc
 weih ndaang nyei qiex horpc ziouv nyei hnyouv
longc youh orn aalon nyei haaix dauh zeiv fun nzipc jienv zoux sai mienh
 oix zuqc zorqv naaiv deix fongc horc nyei laangh ziqc yietc zungv buov nzengc ziec bun ziouv
 naaiv se yietc liuz oix zuqc gan nyei leiz
da faanh sai mienh fongc horc ziec nyei laangh ziqc
 nzunc nzunc oix zuqc buov nzengc
 maiv dungx nyanc
ziouv  gorngv mbuox mose
oix zuqc mbuox aalon caux ninh nyei dorn mbuo
  ziec fiqv zuiz nyei leiz nyeic se hnangv naaiv
 ziec fiqv zuiz nyei saeng kuv oix zuqc yiem ziouv nyei nza hmien daix
 se yiem daix buov ziec nyei saeng kuv nyei dorngx daix
 naaiv se gauh cing nzengc jiex nyei ga naaiv
bun tengx ziec fiqv zuiz wuov dauh sai mienh nyanc naaiv dauh saeng kuv
 yaac oix zuqc yiem cing nzengc nyei dorngx
 se yiem wuic buangh ndopv liuh nyei laatc gu nyuoz maengx nyanc
da faanh haaix nyungc muoqv zuqc naaiv deix orv
 wuov nyungc ziouc cing nzengc mi aqv
 se gorngv wuov dauh saeng kuv nyei nziaamv guoqv zuqc lui
 oix zuqc yiem norm cing nzengc nyei dorngx nzox nzengc
zouv naaiv deix orv nyei nie mor oix zuqc mborqv huv
 mv baac se gorngv longc dongh siqv caeng zouv nor
 oix zuqc nzaatv
 aengx longc wuom nzaaux
da faanh sai mienh nyei hmuangv doic
 m jangc dorn wuov deix
 nyanc duqv nyei
 se cing nzengc jiex nyei ga naaiv
mv baac se gorngv sai mienh dorh haaix dauh ziec fiqv zuiz nyei saeng kuv nziaamv bieqc wuic buangh nyei ndopv liuh
 yiem cing nzengc wuov qongx fiqv zuiz
 maiv dungx nyanc wuov dauh saeng kuv nyei orv
 oix zuqc buov nzengc
