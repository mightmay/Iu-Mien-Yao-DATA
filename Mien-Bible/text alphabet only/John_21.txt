naaiv deix sic cuotv liuz
 yesu yiem ti mbe lietv koiv dorn hlen aengx hinc nzunc bun ninh nyei sai gorx mbuo buatc
 jauv louc se hnangv naaiv
maaih simon bide caux tomatv
 dongh mienh heuc sung gu nguaaz wuov dauh
 maaih yiem gaa li li saengv
 kaanaa laangz wuov dauh naa taa naa en
 caux se mbe ndi nyei i dauh dorn
 aengx ganh maaih i dauh sai gorx caux jienv yiem wuov
simon bide gorngv mbuox wuov deix
yie mingh borngz mbiauz
 wuov deix gorngv
yie mbuo caux meih mingh oc
 ninh mbuo ziouc bieqc nzangv mingh aqv
 mv baac ninh mbuo ziangh muonz borngz yaac borngz maiv duqv haaix nyungc
zoux gau
 lungh mbiouz mbiouz njang nyei ziangh hoc
 yesu souv jienv wuov koiv hlen mv baac sai gorx mbuo zieqv maiv duqv se yesu
yesu ziouc naaic ninh mbuo
gorx youz aac
 duqv deix mbiauz nyei fai
 ninh mbuo dau
maiv duqv oc
yesu mbuox ninh mbuo
borngz mungz njiec mbiaauc maengx nzangv hlen ziouc duqv mbiauz aqv
 ninh mbuo ziouc borngz mungz njiec
 duqv mbiauz camv haic
 siou zungv maiv dongz faaux nzangv
dongh yesu hnamv wuov dauh sai gorx gorngv mbuox bide
 naaic ziouv niaa
 simon bide yietv haiz gorngv se ziouv
 ninh ziouc zorqv ga nyiec wuov yiemc lui buix jienv
weic zuqc ninh jaiv nqoi lui mi aqv
 ziouc biu njiec wuom
aengx maaih wuov deix sai gorx nzaeng jienv nzangv tor jienv maaih mbiauz buangv nyei mungz cuotv wuom hlen
 weic zuqc leih wuov mbienx maiv nangc go
 nziex maaih hmz ziepc zamh nyei dorngx mv bei
cuotv nzangv daaih faaux mbienx buatc maaih guaax taanx nyei douz
 maaih mbiauz ziqv jienv wuov yaac maaih njuov
yesu mbuox ninh mbuo
zorqv deix a jang meih mbuo borngz nyei mbiauz daaih oc
bide ziouc bieqc nzangv
 tor mungz faaux mbienx daaih
 domh mbiauz buangv mungz gu nyuoz
 yietc zungv maaih yietc baeqv hmz ziepc faam dauh
 mbiauz ndongc naaic camv mv baac mungz yaac maiv huv
yesu mbuox sai gorx mbuo
daaih nyanc lungh ndorm aqv
 ninh mbuo maiv maaih yietc dauh gaamv naaic
meih dongh haaix dauh
 weic zuqc ninh mbuo hiuv duqv se dongh ziouv
yesu ziouc zorqv njuov daaih bun ninh mbuo
 yaac fih hnangv nyei zorqv mbiauz daaih bun ninh mbuo nyanc
naaiv nzunc se dongh yesu daic mingh aengx nangh daaih hinc cuotv bun sai gorx mbuo buatc nyei da faam nzunc
nyanc liuz lungh ndorm
 yesu gorngv mbuox simon bide
yo han nyei dorn
 simon aah
 meih za gengh hnamv yie gauh camv naaiv deix fai
 bide dau
ziouv aah
 yie hnamv nyei lorqc
 meih hiuv duqv yie hnamv meih nyei
 yesu gorngv mbuox ninh
meih yungz yie nyei ba gi yungh dorn oc
yesu aengx naaic da nyeic nzunc
yo han nyei dorn
 simon
 aah
 meih za gengh hnamv yie nyei fai
 simon dau
ziouv aah
 hnamv nyei lorqc
 meih hiuv duqv yie hnamv meih nyei
 yesu gorngv mbuox ninh
goux longx yie nyei ba gi yungh oc
yesu aengx naaic da faam nzunc
yo han nyei dorn
 simon aah
 meih hnamv yie nyei fai
 yesu naaic taux da faam nzunc
meih hnamv yie nyei fai
 bide ziouc haiz hnyouv mun haic
 ninh gorngv
ziouv aah
 meih hiuv duqv maanc sic
 meih hiuv duqv yie hnamv meih nyei
 yesu mbuox ninh
goux longx yie nyei ba gi yungh oc
yie gorngv zien mbuox meih
 meih lunx wuov zanc meih ganh zorng sin sai houx hlaang sueih eix bieqc cuotv
 taux meih gox daaih
 meih oix zuqc sung buoz bun mienh tengx meih sai houx hlaang dorh meih mingh dongh meih maiv oix mingh nyei dorngx
yesu hnangv naaic gorngv weic bun cing bide oix hnangv haaix nor daic bun mienh taaih tin hungh
 yesu aengx gorngv mbuox bide
meih gan yie oc
bide huin nzuonx buatc yesu hnamv wuov dauh sai gorx gan jienv ninh mbuo daaih
 naaiv dauh sai gorx se dongh ninh mbuo nyanc wuov donx hnaangx nyei ziangh hoc ndeng mingh fatv naaic yesu
ziouv aac
 oix maaic meih wuov dauh se haaix dauh
bide buatc ninh ziouc naaic yesu
ziouv aah
 naaiv dauh ni
 oix hnangv haaix nor
yesu gorngv mbuox ninh
se gorngv yie bun ninh yiem taux yie aengx daaih wuov zanc
 naaiv maaih haaix nyungc guen zuqc meih
 meih gunv gan yie maah
weic naaiv maaih waac sing buangv gan yesu nyei gorx muoc
 ninh mbuo ziouc laaic naaiv dauh sai gorx maiv daic
 mv baac yesu maiv zeiz gorngv ninh maiv daic
 ninh gorngv
se gorngv yie bun ninh yiem taux yie daaih wuov zanc
 naaiv maaih haaix nyungc guen zuqc meih
naaiv dauh sai gorx zoux zorng zengx gorngv taux naaiv deix sic
 yaac dongh naaiv dauh sai gorx fiev jienv naaiv deix sic
 yie mbuo yaac hiuv duqv ninh zoux nyei zorng zengx se zien nyei
yesu zoux nyei sic corc maaih camv haic
 se gorngv nyungc nyungc fiev duqv nzengc
 yie hnamv daaih baamh gen zungv maiv maaih dorngx dapv duqv njiec naaiv deix sou
