tin hungh gorngv mbuox yaakopv
ih zanc meih oix zuqc suiv mingh yiem mbetc en
 yiem wuov oix zuqc ceix norm ziec dorngh weic yie
 dongh zinh ndaangc meih biaux meih nyei gorx
 esaau
 wuov zanc hinc cuotv daaih bun meih buatc nyei tin hungh
yaakopv ziouc mbuox ninh nyei hmuangv doic aengx caux ninh yiem wuov deix mienh
meih mbuo maaih ganh fingx nyei haaix nyungc miuc fangx oix zuqc guangc taux nzengc
 oix zuqc saax nzengc uix
 yienc lui houx
mbuo oix zuqc leih nqoi naaiv norm dorngx mingh yiem mbetc en
 taux wuov yie oix ceix norm ziec dorngh weic tin hungh
 dongh zinh ndaangc yie buangh zuqc kouv naanc ninh tengx yie
 yie mingh taux haaix ninh yaac caux yie mingh
 wuov dauh tin hungh
ninh mbuo yietc zungv ziouc zorqv ninh mbuo maaih nyei ganh fingx mienh nyei miuc fangx caux dangh jienv nyei m normh hiun
 jiu bun yaakopv
 yaakopv ziouc biopv jienv domh mba ong zuei ndiangx gorn ndiev
 leih sekem zingh maiv nangc go
yaakopv caux gan ninh nyei zuangx mienh cuotv jauv mingh wuov zanc
 tin hungh bun huing nzuonx wuov deix zingh nyei mienh gamh nziex haic
 ziouc maiv zunc yaakopv nyei dorn mbuo
yaakopv caux yietc zungv gan ninh nyei mienh mingh taux kaa naa an deic bung
 lutv zingh
se mbetc en zingh
taux wuov ninh ceix norm ziec dorngh daaih aengx cuotv wuov norm dorngx nyei mbuox heuc en mbetc en
 weic zuqc biaux ninh nyei gorx
 esaau
 wuov zanc
 tin hungh yiem wuov hinc cuotv bun ninh buatc
dongh zinh ndaangc dorh le mbe kaa hlo daaih wuov dauh bou
 nde mbo laa
 guei seix mi aqv
 ninh mbuo ziouc zangx jienv yiem mbetc en nyei naamh bung
 yietc diuh domh mba ong zuei ndiangx gorn hlen
 wuov diuh ndiangx ninh mbuo cuotv norm mbuox heuc anlon mbaakutv
yaakopv yiem batc ndaan aalam deic nzuonx daaih
 tin hungh aengx hinc cuotv nzunc
 buang waac bun ninh
tin hungh mbuox ninh
meih nyei mbuox heuc yaakopv mv baac yangh naaiv jiex meih nyei mbuox oix zuqc goiv heuc i saa laa en
 hnangv naaiv ninh ziouc duqv mbuox heuc i saa laa en
tin hungh aengx gorngv
yie se nernh jiex nyei tin hungh
 meih oix zuqc maaih fu jueiv camv
 meih nyei zeiv fun oix hiaangx daaih benx yietc fingx caux camv guoqv nyei fingx
 maaih deix meih nyei zeiv fun yaac oix duqv zoux hungh
yie jiu bun apc laa ham caux i sakc nyei deic bung
 yie yaac jiu bun meih caux meih nyei hoz doic zeiv fun
gorngv liuz
 tin hungh ziouc yiem wuov norm dorngx faaux mingh mi aqv
yaakopv zorqv norm la bieiv don jienv tin hungh caux ninh gorngv waac nyei dorngx
 yaac zorqv a ngunc diuv ciev dongc gu nguaaic
 yaac zorqv ga lanv youh dox jienv
ninh aengx cuotv wuov norm dorngx nyei mbuox heuc mbetc en
yaakopv mbuo yiem mbetc en cuotv jauv mingh
 corc leih e faa laa taa mungv go deix nyei
 laasen taux ziangh hoc ndutv sin
 ninh mun kouv
 aqc duqv yungz haic
mun kouv jiex nyei ziangh hoc
 goux ninh wuov dauh m sieqv dorn gorngv
meih maiv dungx gamh nziex oc
 naaiv dauh gu nguaaz se dorn
laasen aav lamh daic wuov zanc
 ninh aengx tauv cuotv nzunc qiex
 tengx ninh nyei dorn cuotv mbuox heuc mben o ni
 mv baac yaakopv cuotv mbuox heuc mben yaa min
laasen daic mi aqv
 zangx jienv mingh e faa laa taa nyei jauv hlen
e faa laa taa aengx maaih norm mbuox heuc mbetc le hem
yaakopv zorqv norm la bieiv don jienv laasen nyei zouv zoux jangx hoc
 wuov norm la bieiv yiem taux ih jaax hnoi
i saa laa en mbuo aengx suiv mingh corng ndopv liuh yiem e nde fanh taapv nyei wuov ndaangc maengx
yiem gau wuov norm deic bung
 gb i saa laa en nyei dorn
 lu mben
 caux ninh nyei maa faix
 mbin haa
 maaih jauv
 ninh nyei die hiuv mi aqv
 yaakopv maaih ziepc nyeic dauh dorn
le aa nyei dorn maaih lu mben
 lu mben se yaakopv nyei dorn hlo
 aengx maaih si me on
 lewi
 yu ndaa
 itc saax kaa
 caux se mbu lun
laasen nyei dorn maaih yosepv caux mben yaa min
laasen nyei nouh beiz
 mbin haa
 nyei dorn maaih ndaan caux napv taa li
le aa nyei nouh beiz
 sinx baa
 nyei dorn maaih gaatc caux aa se
 naaiv deix yietc zungv dorn
 yaakopv yiem batc ndaan aalam duqv daaih
yaakopv nzuonx taux ninh nyei die
 i sakc
 yiem mamle
 nitv ki li yaatv aan mbaa
se he mbo lon
 dongh zinh ndaangc apc laa ham caux i sakc yiem nyei dorngx
i sakc ziangh duqv yietc baeqv betv ziepc hnyangx
ninh ziangh duqv siouc nyuonh ndaauv
 hnyangx jeiv gox haic
 ziouc dangx qiex
 guei seix mi aqv
 ninh nyei i dauh dorn
 esaau caux yaakopv
 dorh ninh nyei sei mingh zangx
