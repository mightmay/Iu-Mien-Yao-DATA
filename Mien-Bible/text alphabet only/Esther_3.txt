naaiv deix sic jiex liuz
 aa haa su e latv hungh taaih aagakc mienh
 ham me ndaa taa nyei dorn
 haamaan
 yaac jaa ninh nyei jien mengh hlo faaux
 bun ninh zoux gauh hlo jiex caux ninh zoux jien nyei yietc zungv mienh
yiem hungh dinc nyei laatc gaengh nyei zuangx jien gueic njiec baaix haamaan
 weic zuqc hungh diex hatc ninh mbuo hnangv naaiv nor zoux
 mv baac mo nde kai maiv gueic yaac maiv baaix
yiem hungh dinc fu sux hungh diex nyei jien naaic mo nde kai
meih weic haaix diuc ngaengc hungh diex nyei waac
wuov deix mienh hnoi hnoi kuinx ninh
 mv baac ninh maiv muangx
 ninh mbuo ziouc mingh mbuox haamaan
 oix mangc gaax mo nde kai haih ngaengc duqv taux haaix zanc
 weic zuqc mo nde kai mbuox ninh mbuo ninh benx yiutai mienh
haamaan buatc mo nde kai maiv gueic maiv baaix
 ninh ziouc qiex jiez
 nziaamv mbueix haic
mv baac haamaan hiuv duqv mo nde kai se yiutai mienh
 ninh ziouc hnamv daaih kungx daix mo nde kai ganh hnangv se maiv faaux duqv zoux
 ninh ziouc daav za eix daix yiem gormx aa haa su e latv hungh nyei guoqv yietc zungv caux mo nde kai juangc yiutai fingx nyei mienh
aa haa su e latv zoux hungh ziepc nyeic hnyangx wuov hnyangx
 zih hlaax
 se nisaanx hlaax
 mienh yiem haamaan nyei nza hmien guaengx bu aa lorz hlaax lorz hnoi
 ndortv zuqc ziepc nyeic hlaax
 se aa ndaa hlaax
 ziepc faam wuov hnoi
haamaan gorngv mbuox aa haa su e latv hungh
maaih fingx mienh faatv nzaanx zorpc jienv yiem meih gunv nyei guoqv nyei norm norm saengv nyei baeqc fingx gu nyuoz
 ninh mbuo nyei leiz caux maanc fingx mienh nyei leiz ganh nyungc
 ninh mbuo yaac maiv ei hungh diex nyei leiz latc zoux
 se gorngv hungh diex liouh jienv ninh mbuo nor
 se maiv lamh longc
 tengx maiv duqv hungh diex
hungh diex buatc horpc nor
 tov njiec diuh lingc weic mietc ninh mbuo
 yie ziouc zorqv i sinx yietc waanc joih nyaanh fungx bieqc hungh diex nyei nyaanh lamz weic zoux hungh diex nyei guoqv gu nyuoz nyei gong
hungh diex ziouc hlutv ninh nyei buoz ndoqv nzaeng yienx bun yiutai mienh nyei win wangv
 aagakc mienh
 ham me ndaa taa nyei dorn
 haamaan
hungh diex gorngv mbuox haamaan
naaiv deix nyaanh caux naaiv fingx mienh yie jiu bun meih
 meih buatc horpc zuqc hnangv haaix nor zoux
 sueih meih zoux aqv
zih hlaax ziepc faam wuov hnoi
 haamaan heuc hungh diex nyei sou biuv gapv zunv fiev sou bun zoux hlo
 tengx hungh diex gunv guoqv nyei yietc zungv jien
 caux norm norm saengv nyei saengv ziouv
 caux zuangx jien ziux norm norm saengv nyei nzaangc caux fingx fingx mienh nyei waac
 sou njiec aa haa su e latv hungh nyei mbuox yaac longc hungh diex nyei buoz ndoqv nzaeng nqaapv jienv yienx
fungx fienx nyei mienh fungx sou mingh taux hungh diex gunv nyei norm norm saengv
 sou gorngv
oix zuqc daix nzengc
 mietc nzengc yiutai mienh
 gox lunx
 m jangc m sieqv caux fu jueiv
 ziepc nyeic hlaax
 se aa ndaa hlaax
 ziepc faam wuov hnoi gu nyuoz
 oix zuqc daix taux nzengc
 maiv dungx liouh yietc dauh cuotv singx maengc
 liemh ninh mbuo nyei jaa dingh ga naaiv oix zuqc luv nzengc
oix zuqc ceu naaiv diuh hungh lingc fungx mingh taux norm norm saengv
 zunh bun fingx fingx mienh hiuv weic bun ninh mbuo liuc leiz ziangx zuov jienv wuov norm hnoi
fungx fienx nyei mienh ziouc dengv hungh diex nyei lingc gaanv jienv cuotv mingh
 wuov diuh hungh lingc yaac yiem susaax domh zingh zunh cuotv
 hungh diex caux haamaan zueiz jienv hopv diuv
 mv baac susaax zingh nyei baeqc fingx lunc nzengc aqv
