tin hungh gorngv naaiv deix yietc zungv waac
yie se ziouv
  meih mbuo nyei tin hungh
 dongh dorh meih mbuo cuotv i yipv deic bung
 zuqc zoux nouh nyei deic bung wuov dauh
cuotv liuz yie
 maiv dungx zaangc ganh dauh zienh
maiv dungx weic ganh zoux haaix nyungc miuc fangx
 maiv gunv yiem gu nguaaic lungh
 yiem ga ndiev ndau
 fai yiem ndau ndiev nyei wuom gu nyuoz haaix nyungc nyei fangx
maiv dungx gueic njiec baaix naaiv deix miuc fangx yaac maiv dungx zaangc
 weic zuqc yie
 ziouv
  meih mbuo nyei tin hungh
 nzaeng jienv meih mbuo
 yie oix dingc nzorng yie wuov deix mienh nyei zuiz
 dingc taux ninh mbuo nyei buo biei doic zeiv fun
mv baac haaix dauh hnamv yie
 ei jienv yie nyei leiz latc zoux
 yie ziouc hnamv ninh jiex mingh taux yietc cin doic
maiv dungx la guaih longc ziouv
  meih mbuo nyei tin hungh
 nyei mbuox
 haaix dauh la guaih longc ziouv  nyei mbuox
 ziouv oix dingc wuov dauh nyei zuiz
oix zuqc jangx jienv longc dingh gong hnoi benx norm cing nzengc hnoi
maaih juqv hnoi zoux meih mbuo nyei yietc zungv gong
mv baac da cietv hnoi wuov hnoi se dingh gong hnoi weic fungx bun ziouv
    wuov hnoi maiv dungx zoux haaix nyungc gong
 meih mbuo ganh caux meih mbuo nyei naamh nyouz
 meih mbuo nyei nouh gauv nouh beiz
 meih mbuo nyei saeng kuv
 fai yiem meih mbuo nyei zingh nyei ganh fingx mienh yaac maiv dungx zoux haaix nyungc gong
weic zuqc ziouv  longc juqv hnoi zeix lungh zeix ndau zeix koiv caux yiem naaiv deix gu nyuoz nyei yietc zungv ga naaiv
 mv baac siec hnoi wuov hnoi tin hungh dingh gong aqv
 weic naaiv ziouv  ceix fuqv wuov norm hnoi benx ninh nyei cing nzengc hnoi
oix zuqc tongx nimc meih mbuo nyei diex maac
 meih mbuo cingx daaih ziangh duqv siouc nyuonh ndaauv yiem ziouv
  meih mbuo nyei tin hungh
 jiu bun meih mbuo nyei deic bung
maiv dungx daix mienh
maiv dungx hienx auv hienx nqox
maiv dungx zoux zaqc
maiv dungx zoux jaav zorng zengx hoic mienh
maiv dungx mauv mienh nyei biauv
 maiv dungx mueic jieqv mienh nyei auv
 mienh nyei nouh gauv nouh beiz
 mienh nyei ngongh fai lorh fai ninh maaih nyei haaix nyungc ga naaiv
zuangx baeqc fingx haiz mba ong mbui
 buatc borngz mba lingc
 haiz nzatc nyei qiex
 yaac buatc douz sioux yiem mbong cutv cutv nyei cuotv
 ninh mbuo gengh
 gamh nziex haic
 sin zinx nzengc
 baeqc fingx souv go go nyei
aengx gorngv mbuox mose
tov meih ganh douc waac bun yie mbuo maah
 yie mbuo ziouc muangx
 maiv dungx bun tin hungh caux yie mbuo gorngv waac
 nziex yie mbuo zuqc daic
mose gorngv mbuox zuangx mienh
maiv dungx gamh nziex maah
 tin hungh daaih seix meih mbuo
 bun meih mbuo zanc zanc gamh nziex ninh
 taaih ninh
 ziouc maiv baamz zuiz
baeqc fingx souv jienv wuov go nyei
 kungx mose mingh fatv tin hungh yiem wuov norm mapv maengh mapv hmuangx nyei dorngx hnangv
ziouv  gorngv mbuox mose
oix zuqc hnangv naaiv nor mbuox i saa laa en mienh
  meih mbuo ganh buatc yie yiem gu nguaaic lungh caux meih mbuo gorngv waac
meih mbuo maiv dungx longc jiem fai nyaanh zoux haaix nyungc zienh nyei fangx daaih caux jienv yie zaangc
+ oix zuqc longc nie weic yie ceix ziec dorngh
 yaac longc meih mbuo nyei ngongh fai ba gi yungh fai yungh zoux buov ziec nyei ga naaiv caux ziec weic jiu tong nyei ga naaiv
 da faanh yiem haaix norm dorngx yie bun mienh jangx yie nyei mbuox
 yie ziouc mingh wuov norm dorngx ceix fuqv bun meih mbuo
se gorngv longc la bieiv weic yie ceix ziec dorngh
 maiv dungx longc zuqc daaih nyei fai ndingh daaih nyei la bieiv
 se gorngv longc zuqc daaih fai ndingh daaih nyei la bieiv nor
 naaiv deix la bieiv maaih uix aqv
yaac maiv dungx jaax tei faaux yie nyei ziec dorngh
 nziex bingx ciouv haih cuotv
