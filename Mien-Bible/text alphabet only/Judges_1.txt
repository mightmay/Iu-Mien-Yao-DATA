yo su waa guei seix mi aqv
 nqa haav i saa laa en mienh naaic ziouv
yie mbuo nyei haaix fingx mienh oix zuqc mingh ndaangc caux kaa naa an mienh mborqv jaax
ziouv  gorngv
yu ndaa fingx oix zuqc mingh ndaangc
 mangc maah
 yie zungv zorqv wuov norm deic bung jiu bun yiem ninh mbuo nyei buoz ndiev
yu ndaa fingx nyei mienh ziouc gorngv mbuox ninh mbuo nyei gorx youz
 si me on fingx nyei mienh
tov caux yie mbuo mingh bieqc dingc ziangx bun yie mbuo nyei deic bung
 tengx yie mbuo caux kaa naa an mienh mborqv jaax
 nqa haav yie mbuo caux meih mbuo mingh dingc ziangx bun meih mbuo nyei deic bung
 si me on mienh ziouc caux jienv ninh mbuo mingh aqv
yu ndaa mienh ziouc mingh mborqv jaax
 ziouv  zorqv kaa naa an mienh caux be litv si mienh jiu bun yiem ninh mbuo nyei buoz ndiev
 ninh mbuo ziouc yiem mbesekv mungv daix yietc waanc dauh mienh
yiem wuov ninh mbuo buangh aa ndo ni mbesekv ziouc caux ninh mborqv jaax yaac mborqv hingh kaa naa an caux be litv si mienh
aa ndo ni mbesekv biaux mv baac ninh mbuo zunc zaaic
 zorqv daaih hngaqv ninh nyei zaux ndoqv nyeiz caux buoz ndoqv nyeiz ndutv mingh
aa ndo ni mbesekv gorngv
maaih jiex cietv ziepc dauh hungh diex zuqc yie hngaqv ninh mbuo nyei buoz ndoqv nyeiz caux zaux ndoqv nyeiz ndutv yaac yiem yie nyei dieh ndiev nzauz hnaangx hmeiv ndortv nyanc
 mv baac ih zanc ziux yie zoux nyei sic
 tin hungh winh bun yie
 ninh mbuo ziouc dorh aa ndo ni mbesekv taux ye lu saa lem zingh
 ninh ziouc yiem naaic daic mi aqv
yu ndaa mienh yaac mborqv ye lu saa lem
 caangv duqv wuov norm zingh mi aqv
 ninh mbuo longc nzuqc ndaauv daix zingh gu nyuoz nyei mienh yaac bungx douz buov zingh
nqa haav yu ndaa mienh mingh mborqv yiem mbong aiv dorngx
 yiem negepc
 caux yiem mbong juoqv nyei kaa naa an mienh
yu ndaa mienh aengx mingh mborqv yiem he mbo lon zingh nyei kaa naa an mienh
 zinh ndaangc he mbo lon zingh nyei mbuox heuc ki li yaatv aan mbaa
 ninh mbuo mborqv hingh sesai
 aa hi maan caux tanmai
yu ndaa mienh yiem naaic cuotv mingh mborqv nde mbi zingh nyei mienh
 nde mbi zingh zinh ndaangc heuc ki li yaatv sefe
kaalepv gorngv
haaix dauh mborqv duqv ki li yaatv sefe zingh yaac caangv duqv wuov norm zingh nor
 yie laengz bun yie nyei sieqv
 akc saax
 ninh longc zoux auv
kaalepv nyei youz
 kenatv nyei dorn
 otc ni en
 mborqv duqv wuov norm zingh
 kaalepv ziouc zorqv ninh nyei sieqv
 akc saax
 bun otc ni en longc zoux auv
cuotv gaengh wuov zanc akc saax heuc ninh nyei nqox
 otc ni en
 tengx ninh nyei die tov lingh deic
 akc saax yietv njiec lorh
 kaalepv naaic ninh nyei sieqv
meih oix longc haaix nyungc
ninh nyei sieqv dau
tov aa die bun zingh nyeic yie
 tov bun wuom zingv yie
 weic zuqc meih bun yie yiem negepc
 wuov deix ndau nqaai haic
 kaalepv ziouc paaiv wuov jiex nyei wuom zingv caux wuov ndiev nyei wuom zingv bun ninh
mose nyei ong daa
 kenai mienh nyei zeiv fun
 caux yu ndaa mienh cuotv daau lomc zingh
 mingh yiem yu ndaa nyei deic bung huaang
 se yiem negepc
 nitv aalaatv
 ninh mbuo ziouc yiem wuov deix mienh mbu ndongx
yu ndaa mienh caux ninh mbuo nyei gorx youz
 si me on mienh
 mingh mborqv yiem sefatv nyei kaa naa an mienh
 yaac mietc nzengc wuov norm zingh
 weic naaiv wuov norm zingh nyei mbuox heuc homaa
yu ndaa mienh yaac caangv duqv gaasaa zingh
 atc ke lon zingh caux e ko lon zingh
 liemh wuov deix norm norm zingh weih gormx nyei deic
ziouv  caux yu ndaa mienh yiem
 ninh mbuo ziouc zunc yiem mbong aiv dorngx nyei mienh cuotv mv baac yiem ndau baengh nyei mienh ninh mbuo zunc maiv cuotv
 weic zuqc wuov deix mienh maaih mborqv jaax nyei hlieqv maaz cie
yu ndaa mienh ziux mose paaiv nyei waac zorqv he mbo lon zingh jiu bun kaalepv
 kaalepv ziouc zunc cuotv aanaakv nyei buo dauh zeiv fun
mv baac mben yaa min mienh maiv zunc yiem ye lu saa lem nyei ye mbutc mienh cuotv
 weic naaiv ye mbutc mienh cingx daaih caux mben yaa min mienh yiem ye lu saa lem zingh taux ih jaax hnoi
yosepv nyei zeiv fun yaac mingh mborqv mbetc en zingh
 ziouv  yaac caux ninh mbuo yiem
yosepv nyei zeiv fun paaiv mienh mingh mbetc en zingh caaiv juoqv
 zinh ndaangc naaiv norm zingh nyei mbuox heuc lutv
caaiv juoqv mienh buatc dauh m jangc dorn yiem wuov norm zingh cuotv daaih ziouc caux ninh gorngv
tov mbuox yie mbuo bieqc naaiv norm zingh nyei jauv
 yie mbuo ziouc korv lienh meih
wuov dauh mienh ziouc mbuox bieqc zingh nyei jauv ninh mbuo
 ninh mbuo ziouc longc nzuqc ndaauv daix nzengc zingh gu nyuoz nyei mienh
 mv baac ninh mbuo siex cuotv wuov dauh m jangc dorn caux jienv ninh nyei yietc biauv mienh nyei maengc
wuov dauh mienh ziouc mingh hitv tai mienh nyei deic bung
 yiem wuov ceix norm zingh yaac cuotv mbuox heuc lutv
 naaiv norm zingh corc hnangv wuov nor heuc taux ih jaax hnoi
maa natv se mienh maiv duqv zunc cuotv mbetc saan caux wuov norm zingh nyei fiuv laangz nyei mienh
 taa aa naakv caux wuov norm zingh nyei fiuv laangz nyei mienh
 ndo aa
 ipc le am
 me gitc ndo caux wuov norm zingh nyei fiuv laangz nyei mienh
 weic zuqc kaa naa an mienh ngaengc jienv yiem wuov norm deic bung
nqa haav i saa laa  en mienh henv jiez daaih
 ninh mbuo aapv kaa naa an mienh zoux gong hniev nyei mv baac maiv zunc ninh mbuo cuotv nzengc
e faa im mienh maiv zunc yiem gese mungv nyei kaa naa an mienh cuotv
 hnangv naaic kaa naa an mienh corc yiem jienv ninh mbuo mbu ndongx
se mbu lun mienh yaac maiv zunc kitv lon caux naa haa lon zingh nyei kaa naa an mienh cuotv
 kaa naa an mienh corc yiem ninh mbuo mbu ndongx mv baac se mbu lun mienh aapv kaa naa an mienh zoux gong kouv nyei
aa se mienh yaac maiv zunc akc ko zingh nyei mienh fai sai ndorn zingh fai akc laapv zingh fai akc sipv zingh fai hen mbaa zingh fai aafekv zingh fai le hopc zingh nyei mienh cuotv
mv baac aa se fingx yiem buonv deic nyei kaa naa an mienh mbu ndongx
 weic zuqc ninh mbuo maiv zunc kaa naa an mienh cuotv
napv taa li mienh yaac maiv zunc mbetc semetv caux mbetc aanaatv zingh nyei mienh cuotv
 mv baac napv taa li mienh yiem wuov norm deic bung nyei buonv deic
 kaa naa an mienh mbu ndongx
 yiem mbetc semetv caux mbetc aanaatv zingh nyei mienh yaac zuqc napv taa li mienh aapv ninh mbuo zoux gong kouv
aa mo lai mienh aapv ndaan mienh yiem mbong
 maiv bun ninh mbuo njiec ndau baengh
yiem heletv mbong
 ai yaa lon caux saa an mbin zingh nyei aa mo lai mienh dingc hnyouv yiem naaic
 mv baac yosepv nyei zeiv fun henv jiez daaih ziouc aapv ninh mbuo zoux gong hniev
aa mo lai mienh nyei gapv jaaix se yangh aakc lapv mbim zorng jiex nyei dorngx
 yiem se e laa faaux wuov jiex bung
