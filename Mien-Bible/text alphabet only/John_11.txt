maaih dauh mienh
 mbuox heuc laa saa latv
 butv baengc mi aqv
 ninh yiem mbe taa ni laangz
 dongh maa li yaa caux ninh nyei dorc
 maataa
 yiem wuov norm laangz
naaiv dauh maa li yaa se dongh longc ndaang nyei youh dox ziouv nyei zaux
 yaac longc ninh ganh nyei mba biei sortv
 butv baengc wuov dauh laa saa latv se maa li yaa nyei nauz
maataa mbuo i muoz sieqv ziouc bun waac mingh mbuox yesu
ziouv aah
 dongh meih hnamv wuov dauh butv baengc mi aqv
yesu haiz naaiv deix waac ninh gorngv
laa saa latv butv naaiv norm baengc mv baac setv mueiz ninh maiv daic
 ninh butv weic bun mienh taaih tin hungh
 naaiv norm baengc yaac oix bun mienh taaih tin hungh nyei dorn
yesu hnamv haic maataa mbuo i muoz sieqv caux laa saa latv
ninh haiz mienh gorngv laa saa latv butv jienv baengc
 ninh corc yiem ninh yiem wuov norm dorngx i hnoi liuz
cingx daaih gorngv mbuox ninh nyei sai gorx
mbuo aengx mingh yu ndie saengv aqv
sai gorx mbuo dau
sai diex aah
 jiex daaih maiv gaengh maaih mbu ziex hnoi
 yiem wuov nyei yiutai mienh oix zorqv la bieiv zong meih niaa
 meih corc aengx oix mingh wuov
yesu dau
yietc hnoi maaih ziepc nyeic norm ziangh hoc nyei njang maiv zeiz
 haaix dauh lungh hnoi zanc yangh jauv
 ninh maiv ndiqv zuqc ndorpc weic zuqc ninh mangc duqv buatc baamh gen nyei njang
mv baac se gorngv ninh lungh muonz zanc yangh jauv nor
 ninh ndiqv zuqc ndorpc weic zuqc maiv maaih njang ziux ninh
yesu hnangv naaiv nor gorngv liuz ninh aengx gorngv
mbuo nyei doic laa saa latv m njormh mi aqv
 mv baac yie oix mingh heuc ninh nyie daaih
sai gorx mbuo dau
ziouv aah
 se gorngv ninh m njormh nor
 ninh haih longx nyei
yesu gorngv nyei eix leiz se laa saa latv daic mi aqv
 mv baac sai gorx mbuo laaic laa saa latv kungx m njormh hnangv
yesu ziouc gorngv zaqc mbuox ninh mbuo
laa saa latv daic mi aqv
mv baac weic tengx meih mbuo sienx yie
 yie a hneiv yie maiv duqv caux ninh yiem
 mbuo mingh ninh wuov orqc
tomatv
 dongh mienh heuc sung gu nguaaz wuov dauh
 gorngv mbuox yiem wuov nyei sai gorx
mbuo lomh nzoih gan jienv sai diex mingh orqc
 mbuo ziouc duqv caux ninh daic
yesu mingh taux mbe taa ni laangz wuov zanc
 haiz mienh gorngv laa saa latv zangx jienv duqv biei hnoi aqv
mbe taa ni laangz leih ye lu saa lem zingh buo gilo jauv nyei dorngx
yiutai mienh camv nyei daaih mangc maataa caux maa li yaa
 tengx ninh mbuo jaiv nzauh weic zuqc ninh mbuo nyei nauz daic
maataa haiz gorngv yesu daaih aqv
 ninh ziouc cuotv mingh zipv
 mv baac maa li yaa corc yiem wuov biauv
maataa gorngv mbuox yesu
ziouv aah
 se gorngv meih yiem naaiv nor
 yie nyei nauz maiv daic
mv baac
 yie hiuv duqv ih zanc meih tengx tin hungh tov haaix nyungc
 tin hungh oix bun wuov nyungc meih
yesu gorngv mbuox ninh
meih nyei nauz aengx oix nangh daaih
maataa dau
zeiz nyei
 yie hiuv duqv taux nqa haav laai wuov hnoi
 zuangx mienh nangh daaih wuov zanc
 ninh yaac aengx nangh daaih
yesu gorngv mbuox ninh
yie se dongh bun mienh nangh daaih maaih maengc ziangh wuov dauh
 haaix dauh sienx yie
 maiv gunv ninh daic mingh
 ninh aengx oix nangh daaih
haaix dauh ziangh jienv yaac sienx yie
 wuov dauh yietc liuz maiv daic
 naaiv meih sienx nyei fai
maataa dau
ziouv aah
 yie sienx nyei
 yie sienx meih za gengh giduc
 tin hungh nyei dorn
 dongh oix njiec daaih yiem naaiv baamh gen wuov dauh
maataa hnangv naaiv nor gorngv liuz
 ninh nzuonx mingh bingx jienv mbuox ninh nyei nziez
 maa li yaa
sai diex taux daaih aqv
 ninh yaac heuc meih
maa li yaa haiz naaiv deix waac ziouc siepv siepv nyei jiez sin mingh yesu wuov
wuov zanc yesu maiv gaengh bieqc laangz
 corc yiem maataa buangh ninh wuov norm dorngx
caux maa li yaa yiem biauv tengx ninh jaiv nzauh wuov deix mienh
 buatc maa li yaa huaang jienv jiez sin cuotv
 ninh mbuo ziouc gan jienv mingh
 laaic ninh mingh wuov zouv nyiemv mv bei
maa li yaa mingh taux yesu wuov
 yietv buatc ziouc gueic njiec ninh nyei zaux ga hlen gorngv
ziouv aah
 se gorngv meih yiem naaiv
 yie nyei nauz maiv daic
yesu buatc maa li yaa nyiemv
 gan maa li yaa daaih wuov deix yiutai mienh yaac nyiemv
 ninh ziouc haiz hnyouv mun haic
 nzauh haic
yesu naaic
meih mbuo dorh ninh mingh zangx haaix
 ninh mbuo dau
ziouv aah
 daaih mangc maah
yesu nyiemv
wuov deix yiutai mienh gorngv
mangc gaax
 ninh ndongc naaic hnamv laa saa latv
mv baac maaih deix gorngv
ninh bun m zing maengh nyei mienh haih mangc duqv buatc
 wuov nyungc ninh maiv haih bun naaiv dauh mienh maiv daic fai
yesu aengx haiz hnyouv mun
 nzauh haic
 ziouc mingh wuov zouv
 wuov norm zouv se mbaengx kuotv
 maaih norm la bieiv hlo nyei mbaeqc jienv kuotv ndaangc
yesu gorngv
zorqv nqoi la bieiv maah
 daic wuov dauh laa saa latv nyei dorc
 maataa
 gorngv mbuox yesu
ziouv aah
 zangx jienv duqv biei hnoi aqv
 daaix zueix haic
yesu gorngv mbuox ninh
yie mbuox jiex meih maiv zeiz
 se gorngv meih sienx
 meih oix duqv buatc tin hungh nyei njang laangc
wuov deix mienh ziouc zorqv nqoi la bieiv
 yesu cau hmien mangc gu nguaaic lungh gorngv
aa die aah
 yie laengz zingh weic zuqc die muangx yie nyei waac
yie hiuv duqv die haaix zanc yaac muangx yie
 mv baac yie hnangv naaiv nor gorngv se weic bun souv ga hlen naaiv deix mienh sienx die paaiv yie daaih
yesu gorngv liuz naaiv deix waac ninh qiex hlo nyei heuc jienv gorngv
laa saa latv aah
 cuotv daaih maah
daic mingh wuov dauh mienh ziouc cuotv daaih aqv
 ninh nyei buoz zaux corc maaih ndie nzenc jienv
 hmien yaac maaih ndie buang jienv
 yesu mbuox ninh mbuo
nqongh tengx ninh jaiv nqoi
 bungx ninh maah
hnangv naaic daaih mangc maa li yaa wuov deix yiutai mienh camv buatc yesu zoux naaiv deix sic ziouc sienx ninh
mv baac maaih deix nzuonx mingh gorngv nzengc yesu zoux nyei jauv louc bun faa li si mienh muangx
naaiv deix sai mienh bieiv caux faa li si mienh ziouc heuc gunv sic wuic nyei mienh gapv zunv caangh laangh
 ninh mbuo gorngv
 mbuo oix zuqc hnangv haaix nor zoux
 naaiv laanh mienh zoux mbuoqc horngh nyei jangx hoc camv haic
se gorngv mbuo sueih ninh hnangv naaiv zoux jienv mingh
 mienh ziouc sienx ninh nzengc aqv
 hnangv naaic
 lomaa jien oix bangc naaiv norm qangx zoux waaic mbuo zaangc tin hungh nyei biauv
 yaac zoux waaic mbuo nyei fingx
naaiv guanh mienh maaih dauh
 mbuox heuc kaa yaa faatv
 dongh wuov hnyangx zoux domh sai mienh
 ninh gorngv
meih mbuo maiv hiuv duqv haaix nyungc
meih mbuo maiv hiuv fai
 bun yietc dauh mienh daic div baeqc fingx se gauh longx yietc fingx mienh zuqc mietc nzengc
kaa yaa faatv gorngv naaiv deix waac se maiv zeiz ei ninh ganh nyei hnyouv hnamv cuotv daaih gorngv
 se weic zuqc wuov hnyangx ninh zoux domh sai mienh ziouc gorngv zinh hoz waac
 gorngv yesu oix zuqc weic yietc fingx yiutai mienh daic
yaac maiv zeiz weic wuov fingx daic hnangv
 ninh yaac daic weic siou zunv tin hungh nyei naamh nyouz
 se yiem nzaanx wuov deix
 gapv zunv daaih benx yietc guanh
yiem naaic hnoi daaih
 zoux hlo nyei yiutai mienh jiez gorn daav za eix daix yesu
weic naaiv yesu maiv hnangv zinh ndaangc dorng zuangx youh yu ndie saengv bun yiutai mienh buatc
 ninh mingh norm laangz heuc e faa im
 nitv deic bung huaang fatv nyei
 caux ninh nyei sai gorx mbuo yiem wuov
aav lamh deix taux yiutai mienh jiex siex maengc zipv
 mienh camv yiem faam bung feix louc mingh ye lu saa lem zingh weic ei jienv leiz saax uix cingx daaih jiex zipv
ninh mbuo yiem zaangc tin hungh nyei biauv hlen lorz yesu
 laanh naaic laanh
 meih hnangv haaix nor hnamv
 daaix ninh maiv daaih naaiv jiex zipv saah
wuov zanc sai mienh bieiv caux faa li si mienh jaa ziangx waac gorngv
 se gorngv haaix dauh hiuv duqv yesu yiem haaix oix zuqc mingh mbuox ninh mbuo
 ninh mbuo ziouc haih mingh zorqv ninh
