ziouv tin hungh zeix daaih nyei yietc zungv lomc zaangc ga naaiv se naang gauh guaix jiex
 naang naaic gaax wuov dauh m sieqv dorn
tin hungh za gengh gorngv maiv bun meih mbuo nyanc yiem naaiv huingx gu nyuoz nyei haaix nyungc biouv fai
wuov dauh m sieqv dorn dau naang
yiem huingx gu nyuoz nyei zungh zungh biouv yie mbuo nyanc duqv nyei
mv baac tin hungh gorngv
  yiem huingx mbu ndongx wuov zungh ndiangx nyei biouv cin maanc maiv dungx nyanc
 liemh maiv dungx muoqv
 maiv zei aeqv
 meih mbuo zungv zuqc daic aqv
naang gorngv mbuox m sieqv dorn
meih mbuo maiv daic lorqc
tin hungh hnangv naaiv gorngv weic zuqc ninh hiuv duqv meih mbuo nyanc liuz
 meih mbuo haih hnamv duqv tong
 meih mbuo ziouc hnangv tin hungh nor
 haih hiuv duqv longx hiuv duqv ciouv
wuov dauh m sieqv dorn mangc buatc wuov zungh biouv nzueic nyei
 daaix nyanc kuv nyei
 ninh yaac hnamv daaih se gorngv haih bun mienh guai nor
 za gengh longx haic
 ninh ziouc gaeqv daaih nyanc aqv
 aengx bun deix ninh nyei nqox nyanc
ninh mbuo nyanc liuz
 ninh mbuo haih hnamv duqv tong
 ninh mbuo hiuv duqv ganh laengh gaengv nyei yiem
 ziouc zorqv ngongh nyorx ndiangx normh lunh daaih pongx jienv aqv
wuov hnoi
 lungh maanz hmuangx nyei ziangh hoc
 ninh mbuo haiz ziouv tin hungh yiem huingx gu nyuoz yangh jauv
 wuov dauh m jangc dorn caux ninh nyei auv ziouc bieqc huingx nyei ndiangx lomc mingh bingx jienv ziouv
mv baac ziouv  tin hungh heuc wuov dauh m jangc dorn
meih yiem haaix laeh
wuov dauh m jangc dorn dau
yie haiz meih yiem naaiv huingx
 yie gamh nziex haic weic zuqc yie laengh gaengv nyei yiem ziouc bingx meih
tin hungh naaic gaax
haaix dauh mbuox meih
 meih nyei sin laengh gaengv nyei
 meih nyanc dongh yie hatc meih maiv dungx nyanc wuov zungh biouv mi aqv saah
wuov dauh m jangc dorn dau
dongh meih bun daaih caux yie yiem naaiv wuov dauh m sieqv dorn
 ninh bun naaiv zungh ndiangx nyei biouv yie
 yie ziouc nyanc mi aqv
ziouv  tin hungh naaic gaax wuov dauh m sieqv dorn
meih zoux cuotv haaix nyungc sic mi aqv
 wuov dauh m sieqv dorn dau
naang ganh nduov yie
 yie ziouc nyanc
ziouv tin hungh mbuox wuov diuh naang
laaix meih hnangv naaiv nor zoux
meih ziouc zuqc houv gauh hniev yietc zungv saeng kuv
 gauh camv yietc zungv hieh zoih
 meih oix zuqc longc ga sie luih jienv gan ndau mingh
 yietc seix oix zuqc nyanc nie mbung
yie oix bun meih caux naaiv dauh m sieqv dorn daav win
 yaac bun meih nyei zeiv fun caux ninh nyei zeiv fun zoux win wangv
 ninh nyei zeiv fun oix mborqv meih nyei m nqorngv huv
 meih yaac oix nyorqv ninh nyei zaux nqo
tin hungh yaac gorngv mbuox wuov dauh m sieqv dorn
maaih sin nyei ziangh hoc yie oix jaa tipv bun meih kouv
 ndutv sin nyei ziangh hoc meih oix zuqc mun
 mv baac meih corc oix longc meih nyei nqox
 meih nyei nqox yaac oix gunv jienv meih
tin hungh yaac gorngv mbuox aa ndam
laaix meih muangx meih nyei auv nyei waac
 nyanc dongh yie hatc meih
  maiv dungx nyanc wuov zungh biouv
  ndau ziouc laaix meih zoux nyei sic zuqc houv
 meih yietc seix oix zuqc bangc ndau zoux gong kouv cingx duqv nyanc
ndau oix weic meih cuotv miev cuotv njimv
 meih yaac oix zuqc nyanc yiem ndau cuotv nyei lai miev
meih oix zuqc zoux gong kouv cuotv ziex sin hanc wuov deix ndau cingx daaih haih cuotv deix ga naaiv
 zoux taux meih aengx nzuonx benx nie
 weic zuqc meih se nie benx daaih
 meih se nie
 meih oix zuqc aengx benx nzunc nie aqv
aa ndam tengx ninh nyei auv cuotv mbuox heuc haawaa
 weic zuqc ninh zoux lungh ndiev mienh nyei maa
ziouv tin hungh longc saeng kuv nyei ndopv zoux lui houx bun aa ndam caux ninh nyei auv
 haawaa
 zuqv
ziouv tin hungh aengx gorngv
ih zanc wuov laanh mienh se hnangv mbuo nor
 hiuv duqv longx
 hiuv duqv ciouv
 oix zuqc maiv dungx bun ninh sung buoz mingh gaeqv ziangh maengc nyei biouv nyanc ziouc yietc liuz duqv ziangh jienv
ziouv tin hungh ziouc zunc ninh cuotv e nden huingx yaac bun ninh zoux liangx ndeic yiem tin hungh longc nanv ninh daaih wuov deix nie
ziouv zunc ninh cuotv liuz
 yiem e nden huingx nyei dong bung maengx
 ziouv bun ke lu mbim zuov jienv
 aengx maaih zung maaih douz nyei nzuqc ndaauv guinh guinh biei bung nyei
 dangv jienv mingh ziangh maengc biouv nyei ndiangx wuov diuh jauv
