yesu gorngv liuz naaiv deix waac
 ninh cau hmien mangc gu nguaaic lungh yaac gorngv
aa die aah
 ziangh hoc taux aqv
 tov bun mienh taaih yie
 meih nyei dorn
 yie ziouc haih bun mienh taaih die
die bun yie maaih hatc maaz gunv maanc mienh yie cingx daaih haih bun dongh die bun yie wuov deix duqv yietc liuz nyei maengc
yietc liuz nyei maengc se dongh naaiv aqv
 se ninh mbuo hiuv duqv meih
 nduqc dauh zien tin hungh
 yaac hiuv duqv yie
 yesu giduc
 dongh die paaiv daaih wuov dauh
yie yiem naaiv baamh gen taaih die
 weic zuqc yie zoux ziangx die paaiv yie zoux nyei gong
aa die aah
 tov die bun yie ih zanc yiem die nyei nza hmien aengx taaih yie zoux hlo
 hnangv zinh ndaangc maiv gaengh zeix lungh zeix ndau die taaih yie zoux hlo wuov nor
yiem baamh gen
 die bun yie wuov deix mienh
 yie bun ninh mbuo hiuv duqv meih
  ninh mbuo m daaih meih nyei mienh mv baac die jiu bun yie
 ninh mbuo yaac ei jienv die nyei waac
ih zanc ninh mbuo hiuv duqv dongh die ceix bun yie nyei nyungc nyungc
 yietc zungv yiem die daaih
die mbuox yie wuov deix waac
 yie yaac mbuox ninh mbuo mi aqv
 ninh mbuo yaac longx longx nyei zipv
 ninh mbuo hiuv duqv yie za gengh yiem die daaih yaac sienx die ganh paaiv yie daaih
yie tengx ninh mbuo daux gaux
 maiv zeiz tengx maanc mienh daux gaux
 yie tengx die bun yie wuov deix mienh daux gaux hnangv
 weic zuqc ninh mbuo benx die nyei
yie maaih nyei yietc zungv se die nyei
 die maaih nyei yietc zungv se yie nyei
 yie yaac weic naaiv deix mienh duqv njang laangc
ih zanc yie oix nzuonx die wuov
 maiv yiem naaiv baamh gen aqv
 mv baac naaiv deix mienh corc yiem naaiv baamh gen
 cing nzengc nyei zaangc diex aah
 tov meih longc meih maaih hatc maaz nyei mbuox
 dongh die ceix bun yie nyei mbuox
 beu jienv ninh mbuo
  bun ninh mbuo dongh diuc hnyouv
 hnangv die caux yie dongh diuc hnyouv wuov nor
yie corc caux ninh mbuo yiem nyei ziangh hoc
 yie longc die maaih hatc maaz nyei mbuox
 dongh die bun yie wuov norm mbuox
 beu jienv ninh mbuo
 yie goux ninh mbuo
 maiv bun haaix dauh laaih zitc
 cuotv liuz dingc ziangx zuqc mietc wuov dauh
 ninh zuqc mietc weic bun sic cuotv daaih doix ging sou nyei waac
ih zanc yie oix nzuonx die wuov
 mv baac yie corc yiem jienv naaiv baamh gen yie hnangv naaiv nor gorngv weic bun naaiv deix mienh maaih yie nyei njien youh orn lorqc
yie zorqv die nyei waac jiu bun ninh mbuo mi aqv
 baamh mienh yaac nzorng ninh mbuo weic zuqc ninh mbuo maiv guei baamh gen
 hnangv yie maiv guei baamh gen nor
yie maiv tov die dorh ninh mbuo cuotv baamh gen
 mv baac yie tov die beu jienv ninh mbuo
 bun ninh mbuo biaux ndutv hiuang orqv wuov dauh
ninh mbuo maiv guei baamh gen
 hnangv yie maiv guei baamh gen nor
tov die longc meih nyei zien leiz bun ninh mbuo cing nzengc daaih
 meih nyei waac se zien leiz
die hnangv haaix nor paaiv yie daaih yiem baamh gen
 yie yaac hnangv wuov nor paaiv ninh mbuo yiem baamh gen
yie weic ninh mbuo zorqv yie ganh fungx bun die weic bun ninh mbuo zien zien benx die nyei cing nzengc mienh
yie maiv daan tengx naaiv deix daux gaux hnangv
 yie yaac weic naaiv deix mienh oix zunh nyei doz sienx yie wuov deix yietc zungv daux gaux
tov die bun ninh mbuo dongh diuc hnyouv
 aa die aah
 tov bun ninh mbuo caux mbuo juangc maengc ziangh
 hnangv die caux yie juangc maengc ziangh nor
 baamh mienh ziouc sienx die paaiv yie daaih
die ceix bun yie nyei njang laangc yie ceix bun ninh mbuo mi aqv
 weic bun ninh mbuo dongh diuc hnyouv
 hnangv die caux yie dongh diuc hnyouv nor
yie caux ninh mbuo juangc maengc ziangh hnangv die caux yie juangc maengc ziangh nor
 weic oix bun ninh mbuo yietc zungv za gengh dongh diuc hnyouv nzengc
 lungh ndiev mienh ziouc hiuv duqv die paaiv yie daaih
 yaac hiuv duqv die hnamv ninh mbuo hnangv die hnamv yie nor
aa die aah
 die bun yie naaiv deix mienh
 yie yiem haaix yie yaac oix ninh mbuo caux yie yiem wuov
 ninh mbuo ziouc duqv buatc meih bun yie nyei njang laangc
 dongh maiv gaengh zeix lungh zeix ndau wuov zanc meih hnamv yie ziouc bun daaih nyei njang laangc
baengh fim nyei die aah
 baamh mienh maiv hiuv duqv die
 mv baac yie hiuv nyei
 sienx yie naaiv deix mienh yaac hiuv duqv die paaiv yie daaih
yie bun ninh mbuo hiuv duqv meih
 yaac oix bun ninh mbuo hiuv jienv mingh weic bun ninh mbuo hnamv mienh hnangv die hnamv yie nor
 yaac bun yie caux ninh mbuo juangc maengc ziangh
