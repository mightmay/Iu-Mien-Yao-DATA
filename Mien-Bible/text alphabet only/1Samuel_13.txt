saulo faaux weic zoux hungh wuov zanc ninh nyei hnyangx jeiv duqv faah ziepc hnyangx
 ninh gunv i saa laa en guoqv feix ziepc nyeic hnyangx
saulo yiem i saa laa en mienh mbu ndongx ginv buo cin dauh mienh
 i cin dauh gan saulo yiem mikv maatv caux mbetc en nyei mbong aiv dorngx
 maaih yietc cin dauh gan yo naa taan yiem mben yaa min deic nyei gi mbe aa zingh
 zengc njiec nyei mienh ninh heuc gorqv mienh nzuonx gorqv mienh nyei biauv
yo naa taan mborqv hingh yiem ge mbaa mungv nyei fi li saa die mienh goux deic bung baeng nyei zaamc
 fi li saa die mienh yaac hiuv duqv mi aqv
 saulo ziouc paaiv mienh mingh gormx deic bung biomv jorng heuc hipv lu mienh daaih gapv zunv cuotv mingh mborqv jaax
i saa laa en nyei zuangx mienh muangx haiz gorngv
saulo mborqv fi li saa die mienh goux deic bung baeng nyei zaamc mi aqv
 fi li saa die mienh yaac za gengh nzorng haic i saa laa en mienh
 saulo ziouc heuc baeqc fingx daaih caux ninh gapv zunv yiem gin gaan
fi li saa die mienh gapv zunv oix caux i saa laa en mienh mborqv jaax
 ninh mbuo maaih mborqv jaax nyei maaz cie buo waanc jaax
 geh maaz baeng juqv cin dauh
 caux yangh ndau nyei baeng ndongc koiv hlen nyei saa ziou camv
 ninh mbuo mingh liepc ciangv yiem mbetc aawen nyei dong bung maengx
 mikv maatv wuov
i saa laa en mienh buatc ganh zuqc sic hniev haic aqv
 baeng yaac zuqc kouv jiex ndaangc
 baeqc fingx ziouc biaux mingh bingx mbaengx kuotv
 mbaengx ngaamh
 la bieiv qangx
 ndau kuotv caux wuom kuotv
maaih deix hipv lu mienh zungv biaux jiex jor ndaen ndaaih mingh taux gaatc caux gi le aatc deic
 saulo corc yiem wuov gin gaan
 yietc zungv baeqc fingx sin zinx jienv gan ninh
saulo yiem wuov zuov siec hnoi
 ziux saa mu en dingc nyei ziangh hoc
 mv baac saa mu en maiv gaengh daaih gin gaan
 baeqc fingx ziouc jiez gorn mingh nzaanx aqv
hnangv naaic
 saulo gorngv
gunv dorh buov ziec nyei ga naaiv caux ziec weic jiu tong nyei ga naaiv daaih yie naaiv
 saulo ziouc fongc horc buov ziec nyei ga naaiv
saulo jang jang fongc horc buov ziec liuz
 saa mu en ziouc taux daaih aqv
 saulo cuotv mingh zipv
 caux ninh gorngv wuic buangh waac
saa mu en gorngv
meih zoux haaix nyungc sic laeh
 saulo dau
yie buatc baeqc fingx guangc yie mingh nzaanx
 meih yaac maiv ziux meih dingc nyei hnoi daaih
 fi li saa die mienh yaac gapv zunv yiem mikv maatv
yie ziouc gorngv
  ih zanc fi li saa die mienh oix daaih gin gaan caux yie mborqv jaax
 yie maiv gaengh duqv tov ziouv korv lienh
  yie ziouc haiz oix zuqc aapv ganh fongc horc buov ziec nyei ga naaiv
saa mu en gorngv mbuox saulo
meih zoux hngongx nyei sic aqv
 meih maiv ei jienv ziouv
  meih nyei tin hungh
 jiu bun meih nyei lingc
 dongh ziouv hatc ziangx bun meih nyei lingc
 se gorngv meih ei nor
 ninh zungv oix bun meih caux meih nyei zeiv fun yietc liuz gunv i saa laa en deic bung
mv baac ih zanc meih nyei hungh hoc maiv haih yiem lauh
 ziouv lorz buatc laanh mienh maaih hnyouv hnangv ziouv ganh nyei hnyouv nor
 yaac liepc ninh zoux bieiv zeiv gunv ziouv  nyei baeqc fingx
 weic zuqc meih maiv ei jienv ninh hatc meih nyei waac
saa mu en ziouc yiem gin gaan mingh taux mben yaa min deic nyei gi mbe aa zingh
 saulo saauv gan ninh nyei mienh
 maaih leih maiv go luoqc baeqv dauh
saulo caux ninh nyei dorn
 yo naa taan
 caux gan ninh nyei mienh yiem mben yaa min deic nyei ge mbaa mungv
 mv baac fi li saa die mienh liepc ciangv yiem mikv maatv
maaih buo guanh zaqc baeng yiem fi li saa die nyei ciangv cuotv daaih
 maaih yietc guanh hungx jienv mingh su an deic nyei o faa laa mungv
maaih guanh hungx jienv mingh mbetc holon
 aengx maaih guanh hungx jienv gapv jaaix
 dongh mangc njiec se mbo im horngz huin mingh deic bung huaang wuov norm dorngx
wuov zanc gormx i saa laa en deic bung lorz maiv duqv yietc dauh hlieqv zaangc weic zuqc fi li saa die mienh gorngv
nzauh heix hipv lu mienh haih weic ganh daav nzuqc ndaauv daav cang
mv baac dauh dauh i saa laa en mienh oix zuqc mingh fi li saa die mienh wuov nzioux ninh mbuo nyei laih bieiv caux porng caux bouv caux nzuqc limh
nzioux laih bieiv caux porng nyei jaax zinh se nyic zinh nyaanh
 nzioux bouv caux zaengx zunc ngongh biaav dueiv mueiz nyei hlieqv nyei jaax zinh se yietc zinh nyaanh
weic naaiv
 taux mborqv jaax nyei hnoi
 gan saulo caux yo naa taan nyei mienh maiv maaih yietc dauh nyei buoz maaih nzuqc ndaauv caux cang
 kungx saulo caux ninh nyei dorn
 yo naa taan ganh
 maaih hnangv
fi li saa die mienh goux deic bung nyei baeng cuotv mingh taux jiex mbong qangx
 bieqc mikv maatv wuov norm dorngx
