nqa haav yesu mingh ye lu saa lem zingh jiex yiutai mienh nyei yietc norm zipv
yiem ye lu saa lem maaih dauh gaengh heuc ba gi yungh gaengh
 gaengh ga hlen maaih norm wuom domh
 hipv lu waac heuc mbetc saa taa
 wuom domh hlen yaac maaih biaa norm bingx laangh nyei liuh
butv baengc mienh camv nyei bueix wuov
 m zing maengh
 m zing mbuov yaac maaih
 zaux waaic nyei yaac maaih
 butv baengc mbai maiv haih dongz nyei yaac maaih
 ninh mbuo zuov wuom dongz
weic zuqc maaih deix ziangh hoc maaih dauh ziouv nyei fin mienh njiec daaih muoqv wuom dongz
 wuom dongz liuz
 haaix dauh njiec mingh ziemx ndaangc
 maiv gunv butv haaix nyungc baengc
 baengc ziouc longx nzengc aqv
yiem wuov maaih dauh mienh butv faah ziepc betv hnyangx baengc
yesu buatc ninh bueix wuov yaac hiuv duqv ninh butv baengc lauh haic
 ziouc naaic gaax ninh
meih oix baengc longx nyei fai
wuov dauh baengc mienh dau
domh gorx aac
 wuom dongz nyei ziangh hoc maiv maaih haaix dauh dorh yie njiec wuom
 yie ganh mingh maiv gaengh taux
 mienh bieqc ndaangc mi aqv
yesu gorngv mbuox ninh
jiez sin daaih
 dorh jienv meih nyei jiuc yangh jauv mingh aqv
wuov dauh mienh liemh zeih longx daaih ziouc dorh jienv ninh nyei jiuc yangh jauv mingh mi aqv
 wuov hnoi se doix zuqc dingh gong hnoi
yiutai mienh ziouc gorngv mbuox baengc longx wuov dauh
dingh gong hnoi meih dorh jienv jiuc mingh haaix ndau se dorngc mbuo nyei leiz
ninh dau
zorc yie longx wuov dauh mienh heuc yie dorh jienv jiuc yangh jauv mingh aqv
wuov deix mienh aengx naaic ninh
heuc meih dorh jienv jiuc mingh wuov dauh se haaix dauh
mv baac baengc longx wuov dauh mienh maiv hiuv duqv zorc ninh longx wuov dauh dongh haaix dauh
 weic zuqc mienh camv haic
 yesu yaac leih nqoi mingh mi aqv
nqa haav yesu aengx buatc ninh zorc longx wuov dauh mienh yiem zaangc tin hungh nyei biauv ziouc gorngv mbuox ninh
mangc gaax
 meih nyei baengc zorc longx nzengc
 yangh naaiv jiex maiv dungx baamz zuiz aqv oc
 nziex meih aengx haih buangh gauh kouv jiex nyei naanc zingh
wuov dauh mienh nzuonx mingh gorngv mbuox zoux hlo nyei yiutai mienh
zorc yie longx wuov dauh se dongh yesu
weic zuqc yesu longc dingh gong hnoi zoux naaiv deix sic
 yiutai mienh cingx daaih zoux doqc ninh
mv baac yesu gorngv mbuox ninh mbuo
yie nyei die zanc zanc zoux gong taux ih zanc
 yie yaac zoux gong aqv
yesu hnangv naaiv nor gorngv
 zoux hlo nyei yiutai mienh gauh fatv oix daix ninh
 weic zuqc ninh maiv daan dorngc dingh gong hnoi nyei leiz hnangv
 ninh yaac gorngv tin hungh zoux ninh nyei die
 ziouc taaih ninh ganh caux tin hungh fih ndongc hlo
yesu mbuox ninh mbuo
yie gorngv zien mbuox meih mbuo
 zaangc diex nyei dorn maiv haih sueih ganh nyei hnyouv zoux haaix nyungc
 dorn buatc die zoux haaix nyungc
 ninh ziouc kungx zoux wuov nyungc hnangv
 die zoux haaix nyungc
 ninh nyei dorn ziouc zoux wuov nyungc
zaangc diex hnamv ninh nyei dorn
 ziouc zorqv ganh zoux nyei yietc zungv sic bun ninh nyei dorn mangc
 ninh zungv oix zoux gauh hlo naaiv deix sic bun ninh nyei dorn mangc
 meih mbuo ziouc mbuoqc horngh haic
zaangc diex hnangv haaix nor bun daic mingh nyei mienh nangh daaih ziangh jienv
 ninh nyei dorn yaac hnangv wuov nor bun dongh ninh oix bun wuov deix duqv ziangh jienv
zaangc diex ganh maiv siemv haaix dauh nyei zuiz
 ninh zorqv lingc jiu bun ninh nyei dorn siemv yietc zungv zuiz
weic bun mienh taaih ninh nyei dorn hnangv ninh mbuo taaih zaangc diex nor
 haaix dauh maiv taaih ninh nyei dorn
 wuov dauh maiv taaih zaangc diex
 dongh paaiv ninh nyei dorn daaih wuov dauh
yie gorngv zien mbuox meih mbuo
 haaix dauh muangx yie nyei waac yaac sienx kaux paaiv yie daaih wuov dauh
 ziouc duqv yietc liuz nyei maengc
 yaac maiv zuqc dingc zuiz
 ninh biaux ndutv daic nyei jauv duqv ziangh maengc
yie gorngv zien mbuox meih mbuo
 ziangh hoc oix taux
 zungv taux aqv
 daic mingh nyei mienh haiz tin hungh nyei dorn nyei qiex
 ziouc nangh daaih ziangh jienv
zaangc diex hnangv haaix nor zoux ziangh maengc nyei gorn nyuonh
 ninh yaac jiu bun ninh nyei dorn hnangv wuov nor zoux ziangh maengc nyei gorn nyuonh
zaangc diex yaac bun ninh nyei dorn maaih lingc siemv zuiz weic zuqc ninh nyei dorn zoux baamh mienh nyei dorn
meih mbuo maiv dungx weic naaiv deix sic hnamv maiv mengh baeqc
 ziangh hoc oix taux
 yiem zouv nyei yietc zungv duqv haiz ninh nyei qiex
ziouc yiem zouv cuotv daaih
 zoux longx wuov deix duqv nangh daaih ziangh jienv
 zoux waaic wuov deix nangh daaih zuqc dingc zuiz
yie maiv haih ei yie ganh nyei hnyouv zoux haaix nyungc
 tin hungh hnangv haaix nor mbuox yie
 yie ziouc hnangv wuov nor siemv
 yie yaac baengh fim nyei siemv
 weic zuqc yie maiv zeiz oix ei yie ganh nyei eix zoux
 kungx oix ei paaiv yie daaih wuov dauh nyei eix hnangv
se gorngv yie weic yie ganh zoux zorng zengx
 mienh ziouc funx maiv zien
mv baac aengx maaih dauh tengx yie zoux zorng zengx
 yie hiuv duqv ninh nyei zorng zengx waac za gengh zien nyei
meih mbuo paaiv mienh mingh yo han wuov
 ninh yaac weic zien leiz zoux zorng zengx
yie maiv zeiz qiemx zuqc mienh tengx yie zoux zorng zengx
 yie kungx hnangv naaiv nor gorngv weic bun meih mbuo duqv njoux hnangv
yo han beiv norm dang
 diemv zieqc njang nyei
 meih mbuo yaac njien youh a hneiv yiem caamx ninh nyei njang
yie yaac maaih nyungc zoux zorng zengx gauh hlo jiex yo han zoux nyei
 se dongh zaangc diex paaiv yie zoux ziangx nyei nyungc nyungc gong
 se ih zanc yie zoux jienv naaiv deix gong bun cing zaangc diex ganh paaiv yie daaih
zaangc diex paaiv yie daaih
 ninh ganh yaac tengx yie zoux zorng zengx
 mv baac meih mbuo maiv haiz jiex ninh nyei qiex yaac maiv buatc jiex ninh nyei fangx zeiv
meih mbuo nyei hnyouv maiv zaangh ninh nyei waac
 weic zuqc meih mbuo maiv sienx ninh paaiv daaih wuov dauh
meih mbuo qaqv zaah ging sou
 laaic ging sou haih tengx meih mbuo duqv yietc liuz nyei maengc
 naaiv ging sou tengx yie zoux zorng zengx
mv baac meih mbuo maiv kangv daaih lorz yie duqv ziangh maengc
yie maiv zeiz lorz mienh ceng yie
yie hiuv duqv meih mbuo
 yaac hiuv duqv yiem meih mbuo nyei hnyouv meih mbuo maiv hnamv tin hungh
yie ndaam yie nyei die nyei mengh daaih mv baac meih mbuo maiv zipv yie
 se gorngv maaih dauh ndaam jienv ninh ganh nyei mengh daaih
 meih mbuo oix zipv ninh nyei
meih mbuo a hneiv duqv mienh ceng
 mv baac meih mbuo maiv lorz nduqc dauh wuov dauh tin hungh ceng meih mbuo
 wuov nyungc meih mbuo hnangv haaix nor haih sienx yie
meih mbuo maiv dungx hnamv yie oix yiem zaangc diex nyei nza hmien gox meih mbuo
 oix gox meih mbuo wuov dauh se mose
 dongh meih mbuo maaih lamh hnamv wuov dauh
se gorngv meih mbuo za gengh sienx mose
 meih mbuo ziouc sienx yie
 weic zuqc ninh fiev nyei gorngv taux yie
mv baac meih mbuo maiv sienx mose fiev nyei nor
 meih mbuo hnangv haaix nor haih sienx yie nyei waac
