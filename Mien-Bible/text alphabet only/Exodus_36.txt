mbe saa len
 o ho li apc caux yietc zungv maaih banh zeic nyei mienh
 dongh ziouv  bun maaih buoz dauh longx
 maaih cong mengh hiuv duqv hnangv haaix nor zoux singx dinc nyei nyungc nyungc ziouc ziux ziouv  paaiv poux nyei yietc zungv waac zoux
mose heuc mbe saa len
 o ho li apc caux dauh dauh maaih banh zeic nyei mienh
 se ziouv  ceix bun maaih banh zeic haih zoux yaac maaih hnyouv zoux nyei mienh
 daaih zoux gong
zaangc mienh yietc zungv mingh mose wuov zipv i saa laa en mienh cuotv fim fongc horc zoux singx dinc wuov deix ga naaiv
 i saa laa en mienh ndorm ndorm corc dorh ga naaiv daaih fongc horc bun mose
da faanh maaih buoz dauh longx zoux singx dinc nyei zaangc mienh
 gorqv mienh ziouc guangc jienv ninh mbuo nyei gong mingh
mbuox mose
mienh dorh ga naaiv daaih camv jiex ndaangc qiemx zuqc longc weic zoux ziouv  paaiv zoux nyei gong
mose ziouc mbuox mienh zunh gormx ndopv liuh ciangv
 mbuox baeqc fingx
haaix dauh m jangc m sieqv maiv zuqc dorh haaix nyungc fongc horc weic zoux singx dinc aqv
 zuangx mienh ziouc dingh njiec
 maiv dorh ga naaiv daaih fongc horc
siou daaih nyei ga naaiv zungv gauh camv qiemx zuqc longc zoux nyungc nyungc gong
yiem zuangx gong mienh mbu ndongx
 maaih buoz dauh gauh longx jiex wuov deix zaangc mienh
 zoux ndopv liuh
 ninh mbuo longc la maah suix muonc zorpc jienv ba gi suix setv mbuov
 luoqc
 siqv hongc
 ndatv ziepc kuaaiv ndie aengx congx jienv ke lu mbim nyei fangx
kuaaiv kuaaiv fih njietv fih ndaau
 ndaauv nyic ziepc betv ndorqc
 jangv biei ndorqc
ninh mbuo zorqv biaa kuaaiv gapv jienv lunh benx yietc kuaaiv
 aengx zorqv wuov deix biaa kuaaiv lunh benx yietc kuaaiv
ninh mbuo longc ndie mbuov zoux nekv dingx jienv wuov deix i kuaaiv domh ndie nyei ndie hlen
yietc kuaaiv dingx hmz ziepc norm nekv
 naaiv kuaaiv nyei nekv caux wuov kuaaiv nyei nekv doix ziangx
ninh mbuo aengx longc jiem zoux hmz ziepc norm ga naaiv kaux
 zorqv naaiv kuaaiv nyei nekv bangc wuov kuaaiv nyei nekv kaux jienv benx yietc norm ndopv liuh mi aqv
ninh mbuo aengx longc yungh biei ndatv ziepc yietv kuaaiv daaih gomv ndopv liuh ga nyiec wuov yiemc
naaiv deix kuaaiv kuaaiv fih njietv fih ndaau
 ndaauv faah ziepc ndorqc
 jangv biei ndorqc
ninh mbuo zorqv biaa kuaaiv gapv jienv lunh benx yietc kuaaiv
 aengx zorqv juqv kuaaiv fih hnangv nyei lunh benx yietc kuaaiv
yiem naaiv deix i kuaaiv domh ndie nyei ndie hlen
 yietc kuaaiv ninh mbuo dingx hmz ziepc norm nekv
ninh mbuo longc dongh siqv zoux hmz ziepc norm ga naaiv kaux
 kaux jienv wuov deix i kuaaiv domh ndie nyei nekv ziouc benx yietc kuaaiv mi aqv
ninh mbuo aengx longc nyomc daaih siqv nyei yungh gouv ndopv gomv yiemc
 aengx longc fuoqv daaih longx nyei saeng kuv ndopv gomv yiemc
ninh mbuo longc da suqv ndiangx zoux ndopv liuh nyei qorng
 liepc zaqc
norm norm qorng hlang ziepc ndorqc
 jangv ndorqc bienx
norm norm qorng
 i bung qorng zaux ninh mbuo pai ga nyiec maengx bun ninh citv deix
 yietc norm qorng nyei zaux ziouc caux da nyeic norm qorng nyei zaux gapv jienv
 ndopv liuh nyei yietc zungv qorng ninh mbuo hnangv naaiv nor zoux
naamh bung maengx ninh mbuo zoux nyic ziepc norm qorng
aengx longc nyaanh zoux feix ziepc norm taapv topv qorng nyei zaux
 yietc norm qorng maaih i norm taapv
weic baqv bung maengx ninh mbuo aengx zoux nyic ziepc norm qorng
aengx zoux feix ziepc norm nyaanh taapv topv qorng nyei zaux
 yietc norm qorng maaih i norm taapv
weic ndopv liuh nqaang
 fai bung wuov bung
 ninh mbuo zoux juqv norm qorng
aengx ganh zoux i norm qorng weic nqa haav maengx nyei gorqv
gorqv nyei i norm qorng yiem ga ndiev horpc taux gu nguaaic yaac juangc norm kou kou jienv
 i norm gorqv zungv fih hnangv nyei zoux
hnangv naaic
 yietc zungv maaih hietc norm qorng yaac maaih ziepc luoqc norm nyaanh taapv
 yietc norm qorng topv i norm taapv
ninh mbuo longc da suqv ndiangx zoux gungh gangc nyei ndiangx
 yietc bung ndopv liuh nyei qorng maaih biaa diuh
wuov bung qorng yaac maaih biaa diuh
 ndopv liuh nqa haav maengx
 fai bung wuov bung
 aengx maaih biaa diuh
mbu ndongx wuov wuonc gungh gangc ndiangx benx yietc diuh ndiangx yiem naaiv bung mingh dorng wuov bung
naaiv deix qorng yietc zungv buang jienv jiem aengx dingx jienv jiem kuing cunx gungh gangc ndiangx
 gungh gangc ndiangx yietc zungv yaac buang jienv jiem
ninh mbuo longc ba gi suix setv mbuov
 luoqc
 siqv hongc zorpc jienv la maah suix muonc ndatv kuaaiv mbaeqc gaengh ndie
 buoz dauh longx nyei mienh aengx congx jienv ke lu mbim nyei fangx
ninh mbuo longc da suqv ndiangx zoux biei norm dongc yaac buang jienv jiem
 dingx jienv jiem ngau kuangx mbaeqc gaengh ndie
 ninh mbuo yaac zoux biei norm nyaanh taapv topv wuov deix dongc
mbaeqc ndopv liuh nyei gaengh wuov kuaaiv mbaeqc gaengh ndie
 ninh mbuo longc ba gi suix setv mbuov
 luoqc
 siqv hongc
 zorpc jienv la maah suix muonc ndatv daaih yaac maaih buoz dauh congx congx nyei mienh congx jienv congx
ninh mbuo yaac zoux biaa norm dongc caux dingx dongc nyei ngau
 dongc dueiv mueiz buang jienv jiem
 biaav yaac buang jienv jiem
 ninh mbuo yaac zoux biaa norm dongh siqv taapv topv dongc
