aengx maaih i hnoi hnangv ziouc taux siex maengc zipv caux maiv an bingv nyei njuov nyei zipv
 sai mienh bieiv caux njaaux leiz nyei fin saeng daav za eix hnangv haaix nor haih bingx jienv zorqv yesu daix guangc
ninh mbuo gorngv
naaiv deix jiex zipv nyei hnoi gu nyuoz
 mbuo maiv dungx gaengh zorqv
 gamh nziex zuangx mienh haih lunc nzengc mv bei
yesu yiem mbe taa ni laangz
 butv jiex gomh huv baengc wuov dauh simon nyei biauv
 nyanc jienv hnaangx wuov zanc
 maaih dauh m sieqv dorn dorh norm baengh  dapv buangv jaaix haic nyei naa ndaa youh daaih
 ninh mborqv huv baengh yaac dox naaiv deix youh ndaang hietv yesu nyei m nqorngv
maaih deix yiem wuov nyei mienh qiex jiez haic
 laanh ziouc mbuox laanh
baeqc baeqc zaaux youh ndaang guangc zoux haaix nyungc
naaiv deix youh ndaang maaic duqv faam baeqv hnoi gong zinh nyei nyaanh bun mienh jomc mienh niaa
 ninh mbuo ziouc gorngv hniev nyei bun wuov dauh m sieqv dorn
mv baac yesu gorngv
maiv dungx gorngv ninh maah
 meih mbuo zoux haaix nyungc la nyauv ninh
 ninh hnangv naaiv nor zoux bun yie se longx haic aqv
meih mbuo zanc zanc maaih mienh jomc mienh caux meih mbuo yiem
 haaix zanc oix zoux longx bun ninh mbuo se zoux duqv nyei
 mv baac meih mbuo maiv duqv yie yietc liuz caux meih mbuo yiem
naaiv dauh m sieqv dorn
 ei ninh haih zoux nyei
 ninh ziouc zoux aqv
 ninh dox youh ndaang hietv yie nyei sin
 ninh jaa ndaangc zoux weic liuc leiz zangx yie
yie gorngv zien mbuox meih mbuo
 maiv gunv yiem lungh ndiev haaix norm dorngx zunh kuv fienx
 mienh oix gorngv naaiv dauh m sieqv dorn zoux nyei jauv louc weic jangx taux ninh
yesu nyei ziepc nyeic dauh sai gorx maaih dauh
 mbuox heuc yu ndaatc i saa kaa li otc
 yu ndaatc mingh lorz sai mienh bieiv
 oix zorqv yesu maaic bun ninh mbuo
sai mienh bieiv haiz ninh hnangv naaiv nor gorngv
 ninh mbuo a hneiv haic yaac laengz bun nyaanh ninh
 yiem naaic daaih
 yu ndaatc ziouc lorz qangx zorqv yesu jiu bun ninh mbuo
jiex maiv an bingv nyei njuov nyei zipv daauh hnoi
 dongh daix ba gi yungh dorn nyanc siex maengc zipv wuov hnoi
 sai gorx mbuo naaic yesu
sai diex oix yie mbuo yiem haaix mbenc siex maengc zipv nyei nyanc hopv bun sai diex nyanc
yesu ziouc paaiv i dauh sai gorx mingh yaac mbuox ziangx ninh mbuo
meih mbuo oix zuqc bieqc zingh ziouc maaih dauh mienh ndaam jienv nie ha louh zaangh jienv wuom nyei
 daaih buangh meih mbuo
 oix zuqc gan ninh mingh aqv
ninh bieqc haaix norm biauv
 oix zuqc naaic gaax biauv ziouv
  sai diex naaic
 ninh  caux ninh nyei sai gorx oix zuqc yiem haaix qongx biauv nyanc siex maengc zipv nyei hnaangx
biauv ziouv ziouc dorh meih mbuo faaux mingh mangc gu nguaaic wuov nzangh biauv
 maaih qongx jangv nyei
 nyungc nyungc maaih nzoih
 meih mbuo yiem naaic weic mbuo mbenc aqv
sai gorx mbuo ziouc cuotv jauv mingh aqv
 bieqc zingh mingh
 buatc nyungc nyungc doix diuc yesu gorngv nyei waac
 ninh mbuo ziouc yiem wuov mbenc siex maengc zipv nyei hnaangx
lungh maanz hmuangx
 yesu caux ninh nyei ziepc nyeic dauh sai gorx daaih
nyanc jienv hnaangx wuov zanc
 yesu gorngv
yie gorngv zien mbuox meih mbuo
 yiem meih mbuo mbu ndongx maaih dauh oix maaic yie
 dongh yietc dauh caux yie juangc dieh nyanc hnaangx nyei mienh
sai gorx mbuo nzauh haic ziouc yietc dauh yietc dauh nyei naaic yesu
maiv zeiz yie saah
yesu dau
se meih mbuo ziepc nyeic dauh nyei yietc dauh
 dongh caux yie juangc nzormc guoqv njuov nyei yietc dauh
 baamh mienh nyei dorn
 oix zuqc guei seix
 hnangv ging sou gorngv nor
 mv baac maaic yie wuov dauh zungv oix zuqc kouv aqv
 ninh maiv dungx cuotv seix gauh longx
nyanc jienv hnaangx wuov zanc
 yesu zorqv njuov daaih
 laengz zingh liuz tin hungh
 ziouc maeqv nqoi bun ninh nyei sai gorx yaac gorngv
zipv jienv aqv
 naaiv se yie nyei sin
yesu aengx zorqv zaanv a ngunc diuv daaih
 laengz zingh tin hungh yaac cunv bun ninh mbuo hopv
 ninh mbuo yietc zungv ziouc juangc wuov norm zaanv hopv
yesu aengx mbuox ninh mbuo
naaiv se yie nyei nziaamv weic liepc jiez tin hungh nyei ngaengc waac
 se weic mienh camv liouc cuotv daaih
yie gorngv zien mbuox meih mbuo
 yiem naaiv mingh
 yie maiv hopv naaiv a ngunc diuv
 zuov taux yiem tin hungh nyei guoqv wuov norm hnoi yie caux meih mbuo siang hopv jiex
ninh mbuo baaux liuz nzung ziouc cuotv daaih
 mingh wuov ga lanv mbong
yesu gorngv mbuox ninh nyei sai gorx
meih mbuo yietc zungv oix guangc jienv yie biaux
 weic zuqc ging sou fiev jienv gorngv
  tin hungh  oix daix ba gi yungh nyei ziouv
 ba gi yungh ziouc nzaanx nzengc mi aqv
mv baac yie daic mingh tin hungh aengx bun yie nangh daaih
 yie ziouc mingh gaa li li saengv ndaangc meih mbuo
bide mbuox yesu
sai diex aac
 maiv gunv ninh mbuo yietc zungv guangc meih
 yie maiv guangc
yesu mbuox bide
yie gorngv zien mbuox meih
 ih muonz
 jai maiv gaengh nqaaix i nzunc
 meih zungv maiv nyiemc yie buo nzunc
bide aengx gorngv gauh ngaengc
maiv gunv yie zuqc caux sai diex daic
 yie yietc liuz nyiemc
 maiv guangc meih
 wuov deix sai gorx yietc zungv yaac fih hnangv nyei gorngv
ninh mbuo ziouc mingh taux norm dorngx
 mbuox heuc getc se maa ni
 yesu mbuox ninh nyei sai gorx
meih mbuo zueiz jienv naaiv zuov yie daux gaux oc
ninh ziouc dorh bide
 yaagorpc
 yo han caux jienv ninh mingh
 wuov zanc yesu haiz hnyouv mun
 nzauh duqv kouv haic
yesu mbuox ninh mbuo
yie haiz za gengh
 nzauh haic
 hnangv haih daic nyei nor
 meih mbuo yiem naaiv ging hnyouv zuov jienv oc
yesu aengx jiex mingh deix ziouc mbaapv njiec ndau daux gaux tov tin hungh se gorngv haih nor
 bun ninh haih simv ndutv wuov norm siouc kouv nyei ziangh hoc
ninh gorngv
aa die aah
 aa die
 maanc sic die haih zoux nyei
 tov zorqv nqoi yie oix zuqc hopv naaiv norm zaanv
  mv baac maiv dungx ei yie nyei eix
 oix zuqc ei die nyei eix hnangv
yesu daux gaux liuz
 ziouc nzuonx daaih buatc wuov deix buo dauh sai gorx m njormh nzengc mi aqv
 ninh mbuox bide
simon aah
 meih m njormh mi aqv
 meih maiv haih ging jienv zuov yietc norm ziangh hoc fai
oix zuqc ging jienv hnyouv daux gaux
 tov tin hungh maiv dungx bun meih mbuo buangh zuqc seix hnyouv nyei sic
 meih mbuo nyei hnyouv oix zoux horpc
 mv baac sin zaangc mau haic
yesu aengx mingh daux gaux nzunc
 yaac hnangv zinh ndaangc wuov nzunc nor gorngv
ninh aengx nzuonx taux sai gorx wuov
 buatc ninh mbuo m njormh mi aqv
 weic zuqc m zing nyuix
 haic
 nungx maiv nqoi
 ninh mbuo yaac maiv hiuv duqv oix zuqc hnangv haaix nor dau yesu
yesu aengx nzuonx da faam nzunc
 mbuox ninh mbuo
meih mbuo corc yiem naaic bueix m njormh hitv kuonx
 gaux aqv
 ziangh hoc taux aqv
 yie
 baamh mienh nyei dorn
 zuqc jiu bun yiem zuiz mienh nyei buoz ndiev
jiez sin daaih
 mbuo mingh aqv
 mangc gaax wuov
 maaic yie wuov dauh mienh daaih taux aqv
yesu gorngv waac zungv maiv gaengh setv
 ziepc nyeic dauh sai gorx nyei yietc dauh
 mbuox heuc yu ndaatc
 liemh zeih daaih taux aqv
 aengx maaih sai mienh bieiv caux njaaux leiz nyei fin saeng caux mienh gox paaiv daaih nyei mienh camv
 dorh jienv nzuqc ndaauv
 nanv jienv ndiangx ndonx
 gan jienv daaih
maaic yesu wuov dauh jaa ndaangc mbuox ziangx wuov deix
 ninh oix zoux norm jangx hoc bun ninh mbuo hiuv duqv yesu
 ninh gorngv
yie zom haaix dauh
 se dongh meih mbuo oix zorqv wuov dauh aqv
 zorqv ninh
 goux longx
 ken jienv mingh aqv
yu ndaatc yietv taux ziouc baeng zaqc nyei mingh yesu wuov yaac gorngv
sai diex aah
 aengx zom ninh nyei hmien
wuov deix mienh ziouc njiec buoz zorqv yesu qam jienv aqv
mv baac maaih dauh souv ga hlen nyei mienh baeng ninh nyei nzuqc ndaauv cuotv
 hngaqv domh sai mienh nyei nouh
 pai zuqc nouh nyei yietc bung m normh ndutv mingh
yesu doix ninh mbuo gorngv
meih mbuo buatc yie hnangv zaqc baeng cingx daaih dorh jienv nzuqc ndaauv caux ndiangx ndonx daaih zorqv yie
yie hnoi hnoi caux meih mbuo yiem zaangc tin hungh nyei biauv njaaux mienh
 meih mbuo yaac maiv zorqv yie
 mv baac fiev jienv ging sou nyei waac oix zuqc cuotv daaih doix diuc
sai gorx mbuo yietc zungv ziang naaic guangc jienv ninh biaux nzengc mi aqv
maaih dauh houh saeng
 kungx pongx kuaaiv la maah ndie
 gan jienv yesu mingh
 wuov deix mienh ziouc oix zorqv ninh
mv baac ninh guangc jienv la maah ndie wuov
 laengh gaengv nyei biaux
zorqv yesu wuov deix dorh yesu mingh domh sai mienh nyei biauv
 zuangx sai mienh bieiv caux mienh gox caux njaaux leiz nyei fin saeng yaac gapv zunv wuov
bide gan jienv mingh mv baac leih go deix nyei
 ziouc taux domh sai mienh nyei biauv
 ninh bieqc laatc gu nyuoz
 caux zuov biauv nyei baeng zueiz jienv nzaaux douz
sai mienh bieiv caux gunv sic wuic nyei zuangx mienh oix lorz zorng zengx gox yesu weic daix ninh
 mv baac lorz maiv duqv haaix nyungc zorng zengx
maaih mienh camv nyei zoux jaav zorng zengx gox ninh
 mv baac ninh mbuo gorngv nyei waac maiv doix
aengx maaih deix mienh souv jiez daaih zoux jaav zorng zengx gox yesu
 ninh mbuo gorngv
yie mbuo haiz ninh gorngv
  yie oix zorqv mienh nyei buoz zoux daaih naaiv norm zaangc tin hungh nyei biauv caeqv nzengc
 nqa haav buo hnoi yie aengx ganh ceix norm
 dongh maiv zeiz mienh nyei buoz zoux nyei
mv baac liemh ninh mbuo gorngv naaiv deix zorng zengx nyei waac maiv doix
domh sai mienh yiem zuangx mienh nyei nza hmien souv jiez daaih naaic yesu
naaiv deix mienh hnangv naaiv nor gox meih
 meih maiv dau fai
mv baac yesu maiv ko lo
 yietc joux yaac maiv dau
 domh sai mienh aengx naaic yesu
wuov nyungc
 meih zoux giduc
 dongh mienh ceng wuov dauh tin hungh nyei dorn fai
yesu dau
zeiz nyei
 meih mbuo yietc zungv yaac oix duqv buatc yie
 baamh mienh nyei dorn
 zueiz jienv nernh jiex nyei tin hungh nyei mbiaauc maengx
 yaac yiem wuov lungh nyei mbuonx njiec daaih
domh sai mienh haiz naaiv deix waac ziouc betv ninh ganh nyei lui yaac gorngv
mbuo maiv zuqc lorz haaix dauh zoux zorng zengx aqv
meih mbuo haiz ninh ki tin hungh
 meih mbuo oix hnangv haaix nor dingc ninh
 ninh mbuo yietc zungv dingc ninh dorngc
 zic duqv daic aqv
maaih deix yiem wuov nyei mienh ziouc tuiv wuom nzuih naetv yesu
 aengx buang jienv ninh nyei hmien
 mborqv ninh
 yaac gorngv
cai gaax
 haaix dauh mborqv meih
 baeng yaac mbaix ninh nyei hmien
bide corc yiem jienv ga ndiev
 laatc gu nyuoz
 maaih domh sai mienh nyei yietc dauh m sieqv bou daaih
ninh buatc bide yiem wuov nzaaux douz ziouc nuqv nuqv nyei mangc jienv ninh gorngv
meih yaac gan wuov dauh naa saa letv mienh
 yesu
mv baac bide maiv nyiemc
 ninh dau
yie maiv hiuv yaac maiv mengh baeqc meih gorngv haaix nyungc
 bide ziouc cuotv taux laatc gaengh
 wuov zanc jai ziouc nqaaix aqv
wuov dauh m sieqv bou buatc ninh yiem wuov aengx mbuox souv ga hlen wuov deix mienh
naaiv dauh mienh benx wuov guanh mienh nyei yietc dauh
mv baac bide aengx maiv nyiemc
 yietc zanc jiex
 souv ga hlen wuov deix mienh aengx gox bide gorngv
meih za gengh benx wuov guanh mienh nyei yietc dauh aqv
 weic zuqc meih se gaa li li mienh
bide ziouc ndouv jiez zioux gorngv
se gorngv yie gorngv maiv zien nor
 laengz bun tin hungh dingc yie nyei zuiz aqv
 yie za gengh
 maiv hiuv duqv meih mbuo gorngv wuov laanh mienh
liemh zeih jai ziouc nqaaix da nyeic nzunc
 bide jangx zuqc yesu mbuox jiex ninh
jai maiv gaengh nqaaix i nzunc
 meih maiv nyiemc yie buo nzunc
 bide jangx zuqc wuov deix waac ziouc nyiemv duqv kouv haic
