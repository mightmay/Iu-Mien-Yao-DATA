o maanc guoqv mienh aah
 daaih fatv muangx
 o maanc mienh aah
 oix zuqc baeng m normh muangx
 ndau beih caux yiem ndau beih nyei maanc muotc
 lungh ndiev caux yiem lungh ndiev daaih nyei yietc zungv ga naaiv oix zuqc muangx
weic zuqc ziouv qiex jiez maanc fingx
 ninh nouz haic ninh mbuo nyei yietc zungv jun baeng
 ninh zungv oix mietc nzengc ninh mbuo
 oix jiu bun ninh mbuo zuqc daix daic
zuqc daix daic nyei mienh oix zuqc tor guangc
 ninh mbuo nyei sei huonh huonh nyei zueix
 mbong yaac maaih nziaamv guoqv buangv nzengc
lungh zaangc nyei maanc muotc oix huv muonc
 lungh yaac njunc jienv hnangv njunc sou nor
 hleix oix yiem wuov lungh ndortv njiec hnangv a ngunc hmei nyei normh bioh yaac hnangv ngongh nyorx biouv yiem wuov ndiangx zuoqc
 bioh nor
weic zuqc yie nyei nzuqc ndaauv yiem wuov lungh hopv beuv
 mangc maah
 naaiv nzuqc ndaauv njiec daaih dingc e ndom nyei zuiz
 dongh yie dingc ziangx bun zuqc mietc wuov deix mienh
ziouv nyei nzuqc ndaauv maaih nziaamv guoqv buangv nzengc
 yaac maaih hmei guoqv buangv
 maaih ba gi yungh dorn caux yungh nyei nziaamv
 caux ba gi yungh gouv nyei nyutc zeiv nyei hmei
 weic zuqc ziouv yiem mbo saa laa maaih fongc horc ziec nyei jauv
 yiem e ndom deic maaih daix daic nyei sic hlo nyei
hieh ngongh caux ngongh gouv dorn
 caux domh ngongh gouv oix caux ninh mbuo yietc njiec king
 ninh mbuo nyei deic bung yaac maaih nziaamv guoqv buangv
 hmei yaac saamx bieqc nie mbung ndorn nzengc
weic zuqc ziouv maaih jaauv win nyei hnoi
 weic si on nyei jauv maaih jaauv siouh nyei hnyangx
e ndom nyei ndoqv oix tiuv benx ndau nyei zung
 nie mbung yaac tiuv benx hungh
 ziangh norm deic bung ziouc benx zieqc jienv nyei ndau youh
douz ziangh hnoi ziangh muonz zungv maiv daic
 douz sioux yietc liuz faaux
 doic jiex doic ziouc guangc jienv huaang huaang wuov
 yietc liuz maiv maaih mienh jiex
mv baac norqc guv long caux norqc m lomh miu oix duqv benx ninh mbuo nyei buonc
 domh jaangv caux norqc aa yaac oix yiem naaic
 tin hungh oix baeng hlaang jiex gu nguaaic ndorqc bun wuov deix dorngx lunc
 ninh oix longc dingc zaqc nyei hlaang bun wuov deix dorngx benx guangc huaang nyei dorngx
yiem naaic zoux hlo nyei mienh oix cuotv mbuox heuc wuov deix ndau
maiv maaih guoqv yiem naaic
 ninh nyei yietc zungv jien maiv benx haaix nyungc mienh
njimv oix mbiorngz bieqc ninh nyei hungh dinc
 njimv cou njimv muonc oix mbiorngz ninh weih wuonv nyei dorngx
 naaiv norm dorngx oix benx hieh juv yiem nyei dorngx
 benx norqc guv long nyei biauv
deic bung huaang nyei hieh zoih oix buangh hieh juv ben
 hieh yungh yaac oix heuc doic
 lungh muonz zanc nyei hieh ga naaiv dingh wuov
 aengx weic ganh lorz dorngx hitv
norqc guv long oix yiem wuov zoux lauz ndauc jaux
 buoc jaux zunx dorn lunx
 yaac bun dorn yiem zunv ninh nyei ndaatv ndiev
 domh jaangv yietc doix yietc doix nyei gapv zunv yiem wuov
meih mbuo oix zuqc mbienv lorz ziouv nyei sou doqc naaiv deix waac
 naaiv deix ga naaiv maiv caa yietc dauh fai yietc norm
 maiv maaih yietc nyungc maiv maaih ninh nyei doix
 weic zuqc ziouv nyei nzuih hnangv naaiv hatc
 ninh nyei singx lingh yaac oix dorh ninh mbuo daaih zunv
ninh paaiv bun ninh mbuo nyei buonc
 ninh ganh nyei buoz longc hlaang ndorqc bun nqoi
 ninh mbuo yietc liuz duqv nzipc benx ninh mbuo nyei buonc
 doic jiex doic yaac duqv yiem naaic
