ndaa li atc hungh dingc hnyouv liepc yietc baeqv nyic ziepc dauh zungx gunv gormx ninh nyei guoqv
ninh aengx liepc buo dauh zoux gunv sic jien gunv naaiv deix yietc baeqv nyic ziepc dauh
 ndaa ni en se naaiv deix buo dauh nyei yietc dauh
 zungx oix zuqc caux naaiv deix buo dauh tong fienx weic bun hungh diex maiv caa haaix nyungc
beiv mangc wuov deix gunv sic jien caux zungx
 ndaa ni en nyei mengh dauh gauh longx jiex
 weic zuqc ninh nyei fiem fingx longx
 hungh diex ziouc maaih hnyouv oix liepc ndaa ni en gunv gormx guoqv
hnangv naaiv nor
 wuov deix gunv gong mienh caux zungx oix lorz gunv guoqv nyei sic gox ndaa ni en
 mv baac ninh mbuo lorz maiv duqv haaix nyungc gorn baengx fai ninh dorngc nyei sic
 weic zuqc ninh hnyouv zingx nyei
 maiv dorngc nyei dorngx yaac maiv bungx ndortv haaix nyungc
naaiv deix mienh ziouc gorngv
yie mbuo lorz maiv duqv haaix nyungc jauv gox ninh cuotv liuz ninh nyei tin hungh nyei leiz latc nyei jauv
wuov deix gunv sic jien caux zungx ziouc gapv zunv daaih lorz hungh diex
 ninh mbuo gorngv
o ndaa li atc hungh aac
 ziangh duqv maanc fuix aqv
o hungh diex aac
 hungh diex nyei gunv sic jien caux saengv ziouv caux zungx
 caangh laangh nyei mienh caux domh jien
 caangh laangh daaih dingc hungh diex oix zuqc liepc diuh lingc ngaengc nyei
 hatc jienv faah ziepc hnoi gu nyuoz cuotv liuz jouh hungh diex
 maiv bun haaix dauh mienh jouh haaix dauh zienh fai haaix dauh mienh
 maiv zei aeqv
 ninh mbuo zuqc zorqv zoi bieqc sienh nyei kuotv
o hungh diex aac
 tov ih zanc liepc naaiv diuh lingc aengx fiev cuotv daaih weic maiv haih goiv yienc
 ziux mi ndie mienh caux besie mienh nyei leiz
ndaa li atc hungh ziouc liepc diuh lingc aengx njiec jienv mbuox
ndaa ni en hiuv duqv hungh diex njiec mbuox naaiv diuh lingc
 ninh ziouc nzuonx ninh nyei biauv faaux gu nguaaic wuov qongx
 maaih fong muonh koi nqoi
 ndaa ni en huin mingh ye lu saa lem zingh yietc hnoi buo nzunc
 ninh gueic njiec daux gaux laengz zingh ninh nyei tin hungh hnangv yietc gau zoux nor
naaiv deix mienh ziouc lomh nzoih mingh wuov
 buatc ndaa ni en daux gaux jouh tin hungh
ninh mbuo ziouc mingh gox hungh diex gorngv taux ninh njiec nyei lingc
 ninh mbuo gorngv
hungh diex aah
 maiv zeiz hungh diex njiec lingc hatc jienv hnangv naaiv nor gorngv fai
 faah ziepc hnoi gu nyuoz
 cuotv liuz jouh hungh diex
 maiv bun haaix dauh mienh jouh haaix dauh zienh fai haaix dauh mienh
 maiv zei aeqv
 wuov dauh mienh zuqc zoi njiec sienh nyei kuotv
 hungh diex dau
za gengh maaih hnangv naaic nyei
 naaiv diuh lingc ziux mi ndie mienh caux besie mienh nyei leiz
 maiv haih goiv yienc aqv
ninh mbuo ziouc gorngv mbuox hungh diex
hungh diex aah
 dongh yiem yu ndaa zuqc guaatv daaih nyei mienh
 ndaa ni en
 maiv muangx meih yaac maiv muangx meih njiec mbuox hatc wuov diuh lingc
 ninh corc yietc hnoi daux gaux buo nzunc
hungh diex haiz liuz naaiv deix waac ninh nzauh aqv
 longc hnyouv lorz jauv njoux ndaa ni en mv baac taux mba hnoi muotv maiv haih daav maiv cuotv za eix
nqa haav wuov guanh mienh ziouc lomh nzoih daaih lorz hungh diex yaac gorngv mbuox ninh
hungh diex aah
 meih hiuv duqv nyei
 mi ndie mienh caux besie mienh nyei lingc
 da faanh hungh diex nyei haaix diuh lingc fai leiz mborqv jienv hungh diex nyei yienx
 maiv haih goiv yienc aqv
hungh diex ziouc paaiv mienh
 ninh mbuo ziouc dorh ndaa ni en daaih zoi bieqc sienh nyei kuotv
 hungh diex gorngv mbuox ndaa ni en
tov meih nyei tin hungh
 dongh meih zanc zanc fu sux wuov dauh
 njoux meih
maaih mienh zorqv norm la bieiv mbaeqc jienv kuotv nzuih
 hungh diex mborqv jienv ninh ganh nyei buoz ndoqv nzaeng nyei yienx caux ninh zoux hlo nyei mienh nyei buoz ndoqv nzaeng yienx weic maiv bun ndaa ni en nyei sic haih goiv yienc
hungh diex ziouc nzuonx hungh dinc ziangh muonz maiv nyanc ga naaiv yaac maiv longc haaix dauh dorh haaix nyungc zoux nauc nyitc nyei jauv
 ninh yaac bueix maiv njormh
lungh yietv njang
 hungh diex jiez sin daaih gaanv jienv mingh taux sienh nyei kuotv wuov
hungh diex mingh fatv deix sienh nyei kuotv
 hnyouv mun jienv heuc ndaa ni en
ziangh jienv wuov dauh tin hungh nyei bou
 ndaa ni en
 aah
 dongh meih zanc zanc fu sux nyei tin hungh haih njoux meih biaux ndutv sienh nyei fai
ndaa ni en dau
o hungh diex aah
 ziangh duqv maanc fuix aqv
yie nyei tin hungh paaiv ninh nyei fin mienh daaih bun sienh nyei nzuih baengx nqapc jienv
 sienh maiv hoic yie weic zuqc ziux tin hungh mangc yie maiv dorngc haaix nyungc
 o hungh diex aah
 yie yaac yiem meih nyei nza hmien maiv zoux dorngc haaix nyungc
hungh diex za gengh a hneiv haic ziouc paaiv mienh zorqv ndaa ni en yiem kuotv cuotv daaih
 ninh mbuo ziouc zorqv ninh cuotv daaih
 buatc ninh nyei sin zaangc maiv maaih yietc norm dorngx mun weic zuqc ninh sienx kaux ninh nyei tin hungh
hungh diex ziouc hatc mienh zorqv gox ndaa ni en wuov deix mienh
 liemh ninh mbuo nyei auv caux naamh nyouz
 zorqv ninh mbuo zoi njiec sienh nyei kuotv
 ndortv njiec zungv maiv taux kuotv ndoqv
 sienh ziouc betv ninh mbuo
 bun ninh mbuo nyei mbungv nauv muonc nzengc
nqa haav ndaa li atc hungh fungx fienx tong lungh ndiev maanc guoqv
 maanc fingx
 maanc nyungc waac nyei mienh
 ninh gorngv
tov bun meih mbuo yietc zungv duqv baengh orn
yie njiec lingc gorngv
 da faanh yie gunv nyei guoqv nyei yietc zungv baeqc fingx oix zuqc gamh nziex yaac oix zuqc taaih ndaa ni en nyei tin hungh
weic zuqc ninh se ziangh jienv nyei tin hungh
 ninh yietc liuz yiem
 ninh nyei guoqv maiv zuqc baaic waaic
 ninh gunv nyei guoqv yietc liuz maiv jomc
ninh tengx mienh biaux ndutv yaac njoux mienh
 yiem lungh yiem ndau
 ninh zoux jangx hoc caux mbuoqc horngh nyei sic
 ninh njoux ndaa ni en biaux ndutv sienh nyei qaqv
hnangv naaiv
 yiem ndaa li atc hungh caux besie nyei hungh
 sailatv
 gunv nyei ziangh hoc
 ndaa ni en duqv longx
