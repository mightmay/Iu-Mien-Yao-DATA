mose nyei ong daa
 mi ndien deic bung nyei sai mienh
 yeto
 haiz gorngv tin hungh hnangv haaix nor tengx mose caux tin hungh nyei baeqc fingx
 i saa laa en mienh
 nyei yietc zungv jauv louc
 yaac haiz gorngv ziouv  hnangv haaix nor dorh ninh mbuo cuotv i yipv deic bung
zinh ndaangc mose fungx ninh nyei auv
 sipc bo laa
 nzuonx
 ninh nyei ong daa
 yeto
 zipv mi aqv
 ih zanc yeto dorh jienv mose nyei auv
caux i dauh dorn mingh mose wuov
 maaih dauh dorn
 mbuox heuc gesom
weic zuqc mose gorngv
yie se ganh fingx mienh daaih yiem naaiv norm deic bung
maaih dauh heuc e li ye se
weic zuqc mose gorngv
yie nyei die nyei tin hungh tengx yie
 ninh njoux yie leih ndutv faalo nyei nzuqc ndaauv
mose nyei ong daa
 yeto
 dorh mose nyei auv caux i dauh dorn mingh taux deic bung huaang yiem tin hungh nyei mbong
 mose corng ndopv liuh nyei dorngx wuov
yeto bun waac mingh mbuox mose
meih nyei ong daa
 yeto
 dorh meih nyei auv caux meih nyei i dauh dorn daaih lorz meih aqv
mose ziouc cuotv mingh zipv ninh nyei ong daa
 ndoqv njiec baaix yaac zom ninh
 laanh caux laanh gorngv liuz wuic buangh waac
 ninh mbuo bieqc ndopv liuh mi aqv
mose gorngv ziouv  weic i saa laa en mienh zoux bun faalo caux i yipv mienh nyei yietc zungv sic bun ninh nyei ong daa muangx
 ninh yaac gorngv ninh mbuo yiem ndaamv jauv buangh zuqc nyei yietc zungv kouv naanc
 yaac gorngv ziouv hnangv haaix nor njoux ninh mbuo
yeto haiz liuz ziouv  hnangv naaiv nor tengx i saa laa en mienh duqv longx
 njoux ninh mbuo biaux ndutv i yipv mienh nyei buoz ndiev
 ninh gengh a hneiv haic
ninh gorngv
ceng ziouv
  dongh dorh meih mbuo cuotv faalo hungh caux i yipv mienh nyei buoz ndiev
 yaac tengx ninh nyei baeqc fingx maiv zuqc zoux i yipv mienh nyei nouh
ih zanc yie hiuv duqv ziouv  gauh hlo jiex maanc zienh weic zuqc ninh hnangv haaix nor zoux bun zoux maux hoic i saa laa en mienh wuov deix
mose nyei ong daa
 yeto
 ziouc dorh buov ziec nyei caux fongc horc ziec nyei ga naaiv daaih ziec bun tin hungh
 aalon caux i saa laa en mienh nyei zuangx mienh gox daaih caux mose nyei ong daa yiem tin hungh nyei nza hmien nyanc hnaangx
da nyeic hnoi mose zueiz jienv wuov tengx ninh nyei baeqc fingx dunx sic
 baeqc fingx souv weih gormx mose lungh ndorm taux lungh hmuangx
mose nyei ong daa buatc mose oix zuqc tengx ninh nyei baeqc fingx zoux naaiv deix yietc zungv sic
 ninh ziouc gorngv
naaiv
 meih hnangv haaix nor zoux tengx meih nyei baeqc fingx
 naaiv deix mienh lungh ndorm souv weih jienv meih taux hmuangx
 zoux haaix nyungc meih ganh hnangv zueiz jienv tengx ninh mbuo mbenc sic
mose dau ninh nyei ong daa
yie hnangv naaiv nor zoux weic zuqc baeqc fingx daaih lorz yie tov naaic tin hungh
haaix dauh maaih sic ninh mbuo daaih lorz yie
 yie tengx ninh mbuo paaiv yaac bun ninh mbuo hiuv duqv tin hungh nyei leiz latc caux leiz
mose nyei ong daa gorngv
meih hnangv naaiv nor zoux se maiv yaauc
meih caux daaih lorz meih naaiv deix mienh gunv zoux gunv kouv jienv njiec
 gong ndongc naaiv hniev se jiex ndaangc meih nyei qaqv
 meih ganh hnangv zoux maiv hingh lorqc
meih muangx yie maah
 yie oix tengx meih daav za eix
 tov tin hungh caux meih yiem
 meih oix zuqc div baeqc fingx yiem tin hungh nyei nza hmien
 zorqv ninh mbuo nyei sic mbuox ninh
oix zuqc njaaux baeqc fingx hiuv duqv tin hungh nyei leiz latc caux leiz
 yaac oix zuqc porv mengh bun ninh mbuo hiuv duqv yiem naaiv seix zaangc hnangv haaix nor yiem
 hnangv haaix nor zoux
mv baac meih oix zuqc yiem baeqc fingx mbu ndongx ginv maaih banh zeic nyei mienh
 se ginv taaih tin hungh nyei mienh
 hnyouv zingx nyei
 maiv nyanc nyaanh hmuangx nyei mienh
 oix zuqc paaiv ninh mbuo zoux bieiv zeiv
 maaih deix gunv yietc cin dauh
 maaih deix gunv yietc baeqv dauh
 maaih deix gunv hmz ziepc dauh
 maaih deix gunv ziepc dauh
oix zuqc bun ninh mbuo zanc zanc tengx baeqc fingx mbenc sic
 maaih domh sic bun ninh mbuo daaih lorz meih
 faix fiuv sic ninh mbuo ganh mbenc
 hnangv naaic meih nyei gong ziouc heng deix weic zuqc ninh mbuo tengx jienv ndaam
se gorngv meih hnangv naaiv nor zoux
 tin hungh yaac hnangv naaiv nor paaiv meih zoux
 meih ziouc maiv nangc kouv aqv
 naaiv deix baeqc fingx nzuonx
 ninh mbuo yaac baengh orn nyei nzuonx ninh mbuo yiem nyei dorngx
mose muangx ninh nyei ong daa gorngv nyei waac yaac ziux ninh gorngv nyei nyungc nyungc ei jienv zoux
mose ziouc yiem i saa laa en nyei zuangx mienh mbu ndongx ginv cuotv maaih banh zeic nyei mienh yaac orn ninh mbuo zoux bieiv zeiv
 maaih deix gunv yietc cin dauh
 maaih deix gunv yietc baeqv dauh
 maaih deix gunv hmz ziepc dauh
 maaih deix gunv ziepc dauh
naaiv deix mienh zanc zanc tengx mbenc sic
 aqc duqv dunx nyei sic ninh mbuo dorh mingh bun mose mbenc
 faix fiuv sic ninh mbuo ganh mbenc
mose ziouc fungx ninh nyei ong daa cuotv jauv nzuonx
 ninh nyei ong daa ziouc nzuonx ninh ganh nyei deic bung
