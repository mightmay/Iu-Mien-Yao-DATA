wuov zanc ziouv  gorngv mbuox yie
oix zuqc aengx zuqc i kuaaiv la bieiv hnangv zinh ndaangc wuov deix i kuaaiv nor
 ziouc faaux mbong daaih lorz yie
 yaac oix zuqc zoux norm ndiangx faang weic dapv
yie ziouc aengx fiev jienv waac hnangv zinh ndaangc meih mborqv huv wuov deix i kuaaiv nyei waac nor
 fiev liuz
 meih oix zuqc dapv jienv wuov norm faang
yie ziouc longc da suqv ndiangx zoux norm faang aengx zuqc i kuaaiv la bieiv benv hnangv zinh ndaangc wuov deix i kuaaiv nor
 yie nyei buoz aengx nanv jienv wuov deix i kuaaiv la bieiv benv faaux mbong
ziouv  aengx fiev wuov deix ziepc diuh leiz latc hnangv zinh ndaangc fiev wuov nzunc nor
 se meih mbuo gapv zunv wuov hnoi ninh yiem mbong gu nguaaic
 douz gu nyuoz
 zunh bun meih mbuo nyei leiz latc
 ziouv yaac jiu bun yie
yie ziouc daaux sin njiec mbong
 ziux ziouv paaiv nyei waac zorqv wuov deix la bieiv benv dapv jienv yie zoux wuov norm faang gu nyuoz
 taux ih jaax hnoi corc yiem wuov nyei
i saa laa en mienh yiem yaa aa kan mienh nyei wuom kuotv mingh taux mo se laa
 aalon ziouc yiem naaic guei seix yaac zangx jienv naaic
 ninh nyei dorn
 e le aa saa
 nzipc jienv zoux sai mienh
i saa laa en mienh yiem naaic cuotv jauv mingh taux gutc go ndaa
 aengx yiem gutc go ndaa mingh taux yotv mbaa taa
 se maaih ndoqv camv nyei dorngx
wuov zanc ziouv  ginv cuotv lewi fingx weic gaeng ziouv nyei laengz ngaengc waac faang
 weic souv jienv ziouv  nyei nza hmien fu sux
 yaac dengv ninh nyei mbuox buang waac bun mienh
 hnangv naaic zoux jienv daaih taux ih jaax hnoi
weic naaiv lewi mienh yiem ninh mbuo nyei gorx youz mbu ndongx maiv maaih ninh mbuo nyei buonc
 maiv duqv nzipc haaix nyungc
 ziouv  ganh zoux ninh mbuo nzipc nyei buonc hnangv ziouv
  meih mbuo nyei tin hungh
 mbuox ninh mbuo nor
yie hnangv zinh ndaangc wuov nzunc nor
 yiem wuov jiex mbong feix ziepc hnoi feix ziepc muonz
 naaiv nzunc ziouv  aengx muangx yie tov nyei waac yaac maiv mietc meih mbuo
ziouv  mbuox yie
mingh aqv
 dorh naaiv deix baeqc fingx cuotv jauv weic bun ninh mbuo bieqc mingh duqv wuov norm deic bung benx ninh mbuo nyei buonc
 se yie houv jiu bun ninh mbuo nyei ong taaix nyei deic bung
o i saa laa en mienh aah
 ih zanc ziouv
  meih mbuo nyei tin hungh
 oix meih mbuo hnangv haaix nor zoux
 ninh oix meih mbuo taaih ziouv
 meih mbuo nyei tin hungh
 ei jienv ninh nyei eix
 longc nzengc hnyouv longc nzengc za eix hnamv ninh
 fu sux ninh
oix zuqc gan longx ziouv  nyei leiz latc caux leiz
 se yie ih hnoi jiu bun meih mbuo nyei leiz weic bun meih mbuo duqv longx
mangc maah
 lungh caux gauh hlang jiex nyei lungh
 ndau beih caux yiem ndau beih nyei maanc muotc benx ziouv
  meih mbuo nyei tin hungh nyei
mv baac ziouv  a hneiv meih mbuo nyei ong taaix yaac hnamv ninh mbuo
 ziouc yiem maanc fingx mbu ndongx ginv ninh mbuo nyei zeiv fun
 se ginv meih mbuo hnangv ih jaax hnoi nor
weic naaiv meih mbuo oix zuqc jamv hnyouv
 maiv dungx aengx zoux hnyouv ngaengc
weic zuqc ziouv
  meih mbuo nyei tin hungh
 se maanc zienh nyei zienh
 maanc ziouv nyei ziouv
 hlo jiex nyei tin hungh
 henv haic
 mbuoqc horngh haic
 ninh maiv mangc haaix dauh nyei hmien yaac maiv zipv nyaanh hmuangx
ninh tengx guh hanh fu jueiv caux auv guaav duqv baengh fim
 yaac hnamv yiem meih mbuo mbu ndongx nyei ganh fingx mienh ziouc ceix nyanc hopv lui houx bun ninh mbuo
weic naaiv meih mbuo yaac oix zuqc hnamv yiem meih mbuo mbu ndongx nyei ganh fingx mienh weic zuqc yiem i yipv deic bung nyei ziangh hoc meih mbuo yaac benx ganh fingx mienh
oix zuqc taaih ziouv
  meih mbuo nyei tin hungh
 kungx fu sux ninh hnangv
 oix zuqc kaux wuonv ninh yaac ziangv ninh nyei mbuox houv waac
oix zuqc ceng ninh
 ninh se meih mbuo nyei tin hungh
 dongh meih mbuo ganh nyei m zing duqv buatc ninh weic meih mbuo zoux wuov deix hlo haic
 mbuoqc horngh haic nyei sic wuov dauh
meih mbuo nyei ong taaix mingh i yipv deic bung wuov zanc ninh mbuo maaih cietv ziepc laanh mienh
 ih zanc ziouv
  meih mbuo nyei tin hungh
 bun meih mbuo ndongc lungh nyei hleix camv
