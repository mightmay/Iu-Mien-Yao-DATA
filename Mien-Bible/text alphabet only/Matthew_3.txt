ziangh hoc taux
 tengx mienh jiex wuom nyei leiz wuov dauh yo han mingh wuov yu ndie deic bung huaang zunh doz
ninh gorngv
oix zuqc goiv hnyouv guangc meih mbuo nyei zuiz
 weic zuqc tin hungh daaih zoux ziouv gunv mienh nyei ziangh hoc taux fatv aqv
douc waac mienh
 i saa yaa
 gorngv nyei
 se dongh naaiv dauh yo han aqv
 i saa yaa gorngv
maaih laanh mienh yiem deic bung huaang heuc jienv gorngv
  oix zuqc liuc leiz ziouv nyei jauv
 ninh nyei jauv oix zuqc koi zaqc nyei
yo han zuqv nyei lui houx longc lorh torh biei ndatv daaih
 yaac longc ndopv hlaang sai jienv jaaiv
 ninh nyanc nyei ga naaiv se jopv nyeic caux lomc nyei mueiz dorngh
mienh yiem ye lu saa lem zingh caux gormx yu ndie saengv caux jor ndaen ndaaih hlen yietc zungv horngc zaangc nyei dorngx
 cuotv mingh lorz yo han
ninh mbuo nyiemc ninh mbuo nyei zuiz
 yo han ziouc yiem wuov jor ndaen ndaaih tengx ninh mbuo jiex wuom nyei leiz
yo han buatc faa li si mienh caux saa ndu si mienh camv nyei daaih lorz ninh
 oix jiex wuom nyei leiz ziouc gorngv ninh mbuo
 ninh gorngv
meih mbuo naaic ndui naang doqc nyei buonv aah
 tin hungh dingc zuiz  nyei ziangh hoc oix taux
 haaix dauh kuinx meih mbuo biaux ndutv
meih mbuo zoux sic oix zuqc bun cing meih mbuo goiv hnyouv guangc zuiz
yaac maiv dungx yiem hnyouv hnamv
  yie mbuo maaih apc laa ham zoux yie mbuo nyei ong taaix
  yie mbuox meih mbuo
 tin hungh zungv haih zorqv naaiv deix la bieiv zoux benx apc laa ham nyei zeiv fun
ih zanc mbenc ziangx bouv
 zungv an jienv ndiangx gorn
 haaix diuh ndiangx ziangh biouv maiv kuv
 oix zuqc goix guangc buov douz mingh
yie longc wuom tengx meih mbuo jiex leiz
 bun cing meih mbuo goiv hnyouv guangc zuiz
 mv baac yie daaih ndaangc
 aengx maaih dauh nqa haav daaih
 ninh zoux gauh hlo yie
 yie zungv maiv puix tengx ninh hnengx heh
 ninh oix longc singx lingh yaac longc douz tengx meih mbuo jiex leiz
ninh nyei buoz nanv jienv ga naaiv cenv
 oix fioux nzengc ninh nyei mborqv mbiauh ciangv yaac siou ninh nyei mbiauh dapv lamz
 mv baac cuqv maux ninh oix longc yietc liuz maiv haih daic nyei douz buov jienv
wuov zanc yesu yiem gaa li li mingh jor ndaen ndaaih
 oix yo han tengx ninh jiex wuom nyei leiz
mv baac yo han oix yesu goiv za eix
 ninh ziouc gorngv
horpc zuqc meih tengx yie jiex leiz
 mv baac meih daaih lorz yie
yesu dau yo han
meih gunv tengx yie aqv
 mbuo hnangv naaiv zoux
 se zoux duqv horpc nzengc ei tin hungh oix mbuo zoux nyei
 yo han ziouc tengx aqv
yesu jiex leiz yiem wuom yietv cuotv daaih wuov zanc
 lungh ziouc nqoi
 yesu buatc tin hungh nyei singx lingh njiec daaih hnangv norqc nqo nor
 yaac nzopc jienv ninh
maaih qiex yiem gu nguaaic lungh gorngv
naaiv se yie nyei dorn hnamv
 yie za gengh a hneiv haic ninh
