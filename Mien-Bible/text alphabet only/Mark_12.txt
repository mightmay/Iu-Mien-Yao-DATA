yesu ziouc longc waac beiv mbuox ninh mbuo
maaih laanh mienh zuangx nzong a ngunc biouv
 zoux laatc laatc jienv
 yiem huingx gu nyuoz ninh wetv norm kuotv zoux zorngh nyueih a ngunc biouv nyei wuom
 aengx zoux norm laauh zuov huingx
 zoux ziangx
 ninh gouv bun mienh
 ninh ganh aeqv
 cuotv deic bung mi aqv
taux biouv zuoqc nyei ziangh hoc
 ninh paaiv dauh bou mingh lorz gouv huingx nyei mienh
 zorqv ninh nyei buonc biouv
gouv huingx nyei mienh zorqv wuov dauh bou mborqv
 ziouc zunc ninh kungx buoz baeqc zaux nyei nzuonx
huingx ziouv aengx paaiv dauh bou mingh
 gouv huingx nyei mienh mborqv wuov dauh bou nyei m nqorngv dangx aengx zoux doqc bun ninh nyaiv
huingx ziouv aengx paaiv dauh bou mingh
 wuov dauh yaac zuqc ninh mbuo daix
 aengx maaih bou camv nyei zuqc gouv huingx nyei mienh zoux doqc
 maaih deix ninh mbuo mborqv
 maaih deix ninh mbuo daix
zoux gau
 kungx zengc nduqc dauh hnangv
 dongh huingx ziouv nyei dorn hnamv
 nqa haav wuov nzunc
 huingx ziouv ziouc paaiv ninh ganh nyei dorn mingh yaac gorngv
  ninh mbuo zungv oix taaih yie nyei dorn aqv
mv baac gouv huingx nyei mienh
 laanh mbuox laanh
  nzipc naaiv norm huingx se dongh naaiv dauh aqv
 daaih maah
 mbuo zorqv ninh daix daic
 ninh nyei jaa dingh ziouc benx mbuo nyei aqv
ninh mbuo ziouc zorqv ninh daix daic
 tor guangc ga nyiec ziqc huingx mi aqv
yesu naaic
wuov nyungc
 huingx ziouv oix hnangv haaix nor zoux
 ninh zungv oix mingh daix guangc ninh mbuo
 aengx bun ganh deix mienh gouv wuov norm huingx
ging sou fiev jienv naaiv deix waac meih mbuo maiv doqc jiex fai
  gomv biauv zaangc nqemh cuotv wuov norm la bieiv
 zungv benx an biauv gorqv gauh longc jienv jiex wuov norm
naaiv se ziouv zoux nyei sic
 ziux yie mbuo nyei m zing mangc
 buatc mbuoqc horngh haic
zoux hlo nyei yiutai mienh hiuv duqv yesu gorngv wuov diuh waac beiv ziqv zuqc ninh mbuo ziouc oix zorqv ninh haic aqv
 mv baac ninh mbuo gamh nziex zuangx mienh ziouc ziang naaic mingh mi aqv
nqa haav ninh mbuo paaiv deix faa li si mienh caux deix helotv hungh wuov jauv mienh mingh lorz yesu
 oix nduov ninh gorngv dorngc waac
mingh taux yesu wuov ninh mbuo gorngv
fin saeng aac
 yie mbuo hiuv duqv meih hnyouv zaqc
 meih yaac maiv mangc haaix dauh nyei hmien
 weic zuqc meih maiv mangc haaix dauh zoux hlo fai zoux faix
 tin hungh nyei jauv meih yaac njaaux duqv zien
 wuov nyungc
 tov mbuox yie mbuo oc
 mbuo cuotv nzou zinh bun lomaa hungh se dorngc mbuo nyei leiz fai
mv baac yesu hiuv duqv ninh mbuo beih zaqc hnyouv njuotv ziouc gorngv
meih mbuo weic haaix diuc oix nduov yie gorngv dorngc
 zorqv norm nyaanh daaih bun yie mangc gaax
ninh mbuo ziouc zorqv norm nyaanh bun yesu
 ninh ziouc naaic gaax
naaiv haaix dauh nyei fangx caux haaix dauh nyei mbuox
 ninh mbuo dau
lomaa hungh nyei
yesu gorngv
hnangv naaic
 haaix nyungc lomaa hungh nyei
 oix zuqc bun lomaa hungh
 haaix nyungc tin hungh nyei
 oix zuqc bun tin hungh
 ninh mbuo gengh mbuoqc horngh haic yesu
aengx maaih deix saa ndu si mienh daaih lorz yesu
 saa ndu si wuov jauv mienh gorngv mienh daic mingh maiv haih nangh aqv
ninh mbuo naaic yesu
fin saeng aac
 mose fiev jienv gorngv mbuox mbuo
  se gorngv maaih laanh mienh longc jienv auv
 maiv gaengh maaih fu jueiv mv baac ninh daic mi aqv
 ninh nyei youz oix zuqc longc nyaam zoux auv weic duqv fu jueiv funx gorx nyei buonc
zinh ndaangc maaih siec muoz dorn
 dorn hlo dorng jienv jaa
 maiv gaengh maaih fu jueiv ninh daic mi aqv
da naix longc nyaam guaav
 maiv gaengh maaih fu jueiv ninh yaac daic mi aqv
 lauv saan fih hnangv nyei
zoux gau
 ninh mbuo siec muoz yietc zungv longc jiex naaiv dauh nyaam guaav zoux auv
 maiv maaih fu jueiv
 daic mi aqv
 nqa haav wuov dauh auv yaac daic mi aqv
hnangv naaic
 mienh daic mingh
 taux nangh daaih wuov hnoi
 wuov dauh auv funx haaix dauh nyei auv
 weic zuqc ninh mbuo siec muoz yietc zungv longc jiex ninh
yesu dau ninh mbuo
meih mbuo za gengh dorngc aqv
 se weic zuqc meih mbuo maiv hiuv duqv ging sou
 yaac maiv hiuv duqv tin hungh nyei qaqv
daic mingh nyei mienh nangh daaih wuov zanc
 ninh mbuo ziouc hnangv yiem tin dorngh nyei fin mienh nor
 maiv longc auv
 maiv longc nqox
gorngv mienh daic mingh aengx nangh daaih wuov diuc jauv
 meih mbuo maiv doqc jiex mose fiev jienv gorngv
 douz zieqc ndiangx dorn fomv wuov douc ging sou fai
 tin hungh mbuox mose
  yie se apc laa ham nyei tin hungh
 i sakc nyei tin hungh
 yaakopv nyei tin hungh
ninh maiv zeiz daic mingh nyei mienh nyei tin hungh
 ninh se mienh nangh mienh nyei tin hungh
 meih mbuo za gengh dorngc nzengc aqv
maaih dauh njaaux leiz nyei fin saeng daaih taux yaac haiz ninh mbuo nzaeng leiz
 ninh haiz yesu dau duqv wuov deix mienh horpc haic
 ninh ziouc naaic yesu
yietc zungv leiz latc
 haaix diuh gauh longc jienv jiex
yesu dau
gauh longc jienv jiex nyei leiz se dongh naaiv
  i saa laa en mienh aac
 muangx longx oc
 mbuo nyei ziouv
 tin hungh
 se nduqc dauh ziouv hnangv
oix zuqc longc nzengc hnyouv
 longc nzengc za eix
 longc nzengc cong mengh
 yaac longc nzengc qaqv hnamv ziouv
 meih nyei tin hungh
da nyeic diuh leiz se dongh naaiv
  oix zuqc hnamv mienh hnangv hnamv ganh nor
  maiv maaih haaix diuh leiz gauh longc jienv jiex naaiv deix i diuh aqv
wuov dauh njaaux leiz nyei fin saeng dau yesu
fin saeng aac
 meih gorngv duqv horpc haic
 hnangv meih gorngv nor
 kungx ziouv ganh zoux tin hungh hnangv
 cuotv liuz ninh
 maiv maaih ganh dauh aqv
mienh oix zuqc longc nzengc hnyouv
 longc nzengc cong mengh
 longc nzengc qaqv hnamv tin hungh
 yaac oix zuqc hnamv mienh hnangv hnamv ganh nor
 ei jienv naaiv deix i diuh leiz zoux se gauh longc jienv jiex yietc zungv buov ziec nyei caux fongc horc nyei ga naaiv
yesu buatc naaiv dauh mienh longc hnyouv dau
 ziouc mbuox ninh
meih leih tin hungh nyei guoqv maiv go
 yiem naaiv mingh
 maiv maaih haaix dauh gaamv naaic haaix nyungc yesu
yesu yiem zaangc tin hungh nyei biauv njaaux mienh wuov zanc
 ninh naaic joux waac
njaaux leiz nyei fin saeng hnangv haaix nor haih gorngv giduc zoux ndaawitv hungh nyei zeiv fun
singx lingh bun ndaawitv ganh gorngv
  ziouv gorngv mbuox yie nyei ziouv
 zueiz jienv yie nyei mbiaauc maengx bung
 zuov yie bun meih nyei win wangv njiec meih nyei zaux ndiev
ndaawitv ganh heuc ninh zoux  ziouv
  wuov nyungc
 giduc hnangv haaix nor haih zoux ndaawitv nyei zeiv fun
 mienh camv nyei a hneiv muangx yesu njaaux
njaaux ninh mbuo wuov zanc yesu gorngv
oix zuqc faix fim njaaux leiz nyei fin saeng
 ninh mbuo a hneiv zuqv lui ndaauv mingh mingh daaih daaih
 mingh wuov hei horngc oix mienh taaih
 zorqv yieqv bun ninh mbuo
mingh wuic dorngh ninh mbuo ginv longx jiex nyei dorngx zueiz
 bieqc yinh ninh mbuo kungx oix zueiz dieh gorn hnangv
ninh mbuo nduov auv guaav nyei jaa dingh nyanc
 yaac duqv eix daux gaux ndaauv nyei nduov mienh
 dongh naaiv nyungc mienh oix zuqc dingc zuiz gauh hniev jiex
yesu zueiz jienv nitv siou nyaanh nyei faang mangc mienh fongc horc nyaanh
 butv zoih mienh camv nyei dapv nyaanh camv
aengx maaih dauh auv guaav jomc daaih dapv i norm dongh zinh siqv
 dongh zinh siqv se jaax zinh aiv jiex nyei nyaanh
yesu heuc ninh nyei sai gorx mbuo daaih gorngv mbuox ninh mbuo
yie mbuox meih mbuo
 naaiv dauh auv guaav jomc fongc horc nyei nyaanh gauh camv jiex dauh dauh fongc horc nyei
weic zuqc wuov deix mienh maaih nyaanh camv
 ninh mbuo fongc horc deix baav hnangv
 naaiv dauh auv guaav ndongc naaic jomc
 mv baac liemh ninh yungz maengc nyaanh yaac dorh daaih fongc horc nzengc
