yiem zuqc guaatv mingh nyei da cietv hnyangx
 hmz hlaax saeng ziepc
 maaih deix i saa laa en nyei mienh gox daaih naaic ziouv ziouc zueiz jienv yie nyei nza hmien
yie duqv zipv ziouv  nyei waac gorngv
baamh mienh aah
 meih oix zuqc gorngv mbuox i saa laa en nyei mienh gox
  ziouv tin hungh hnangv naaiv gorngv
meih mbuo daaih se weic naaic yie fai
 ziouv tin hungh  gorngv
yie ziangv jienv yie ganh nyei maengc gorngv
 yie zungv maiv bun meih mbuo naaic yie
baamh mienh aah
 meih oix siemv ninh mbuo fai
 meih oix siemv ninh mbuo fai
 meih oix zuqc bun ninh mbuo hiuv duqv ninh mbuo nyei ong taaix zoux wuov deix gamh nziev haic nyei sic
mbuox ninh mbuo
  ziouv tin hungh  hnangv naaiv gorngv
dongh yie ginv i saa laa en wuov hnoi
 yie houv jienv caux yaakopv nyei douh zong nyei zeiv fun laengz waac
 yaac bun ninh mbuo yiem i yipv deic bung hiuv duqv yie
 yie houv jienv mbuox ninh mbuo
  yie se ziouv
 meih mbuo nyei tin hungh
wuov hnoi yie houv jienv laengz waac mbuox ninh mbuo
 yie oix dorh ninh mbuo cuotv i yipv
 dorh ninh mbuo bieqc yie weic ninh mbuo lorz nyei deic bung
 se ndau touv longx nyei deic bung
 beiv maanc guoqv
 naaiv norm deic bung gauh nzueic jiex
yie yaac gorngv mbuox ninh mbuo
  meih mbuo gorqv mienh oix zuqc guangc dongh meih mbuo nyei m zing a hneiv mangc wuov deix gamh nziev nyei miuc fangx
 maiv dungx laaix i yipv mienh nyei miuc fangx bun ganh maaih uix
 yie se ziouv
  meih mbuo nyei tin hungh
+ mv baac ninh mbuo ngaengc yie
 maiv kangv muangx yie
 ninh mbuo yaac maiv guangc dongh ninh mbuo nyei m zing a hneiv wuov deix gamh nziev nyei ga naaiv
 yaac maiv guangc i yipv mienh nyei miuc fangx
 yie ziouc gorngv
 yie oix yiem i yipv deic bung nouz ninh mbuo
 bun yie nyei ga qiex baetv cuotv zoux bun ninh mbuo
mv baac yie weic yie ganh nyei mengh maiv hnangv naaic zoux
 maiv oix bun yie nyei mengh yiem dongh yie nyei mienh yiem wuov deix guoqv nyei mienh nyei nza hmien zuqc maaih uix
 yie dorng jienv naaiv deix norm norm guoqv nyei mienh bun ninh mbuo hiuv duqv yie
 weic zuqc yie dorh yie nyei baeqc fingx cuotv i yipv deic bung
hnangv naaic yie dorh ninh mbuo cuotv i yipv deic bung aengx dorh ninh mbuo bieqc deic bung huaang
yie zorqv yie nyei leiz latc jiu bun ninh mbuo yaac bun ninh mbuo hiuv duqv yie nyei leiz
 se gorngv mienh ei jienv zoux ziouc duqv ziangh jienv
yie aengx zorqv yie nyei dingh gong hnoi jiu bun ninh mbuo weic zoux jangx hoc yiem yie caux ninh mbuo mbu ndongx
 weic bun ninh mbuo hiuv duqv se yie
 ziouv
 bun ninh mbuo cing nzengc
+ mv baac i saa laa en nyei zeiv fun yiem deic bung huaang ngaengc jienv yie
 ninh mbuo maiv ei yie nyei leiz latc
 zungv ngaengc jienv yie nyei leiz
 se gorngv mienh ei jienv naaiv deix leiz zoux
 ziouc duqv ziangh jienv
 ninh mbuo yaac zoux bun yie nyei dingh gong hnoi maaih uix hlo haic
 yie ziouc gorngv yie oix yiem deic bung huaang bun yie nyei ga qiex baetv cuotv zoux bun ninh mbuo zuqc mietc nzengc
mv baac yie weic yie ganh nyei mengh maiv hnangv naaic zoux
 maiv oix bun yie nyei mengh yiem dongh yie dorh ninh mbuo cuotv i yipv deic bung wuov deix fingx nyei nza hmien zuqc maaih uix
yie aengx yiem deic bung huaang caux ninh mbuo houv waac gorngv
 yie maiv dorh ninh mbuo bieqc yie ceix bun ninh mbuo wuov norm ndau touv longx nyei deic bung
 se beiv maanc guoqv
 gauh nzueic jiex nyei guoqv
weic zuqc ninh mbuo ngaengc yie nyei leiz
 maiv gan yie nyei leiz latc yaac bun yie nyei dingh gong hnoi maaih uix
 laaix ninh mbuo nyei hnyouv gan jienv ninh mbuo nyei miuc fangx
maiv gunv hnangv naaic
 yie mangc jienv ninh mbuo
 korv lienh ninh mbuo
 ziouc maiv mietc ninh mbuo
 maiv bun ninh mbuo yiem deic bung huaang zutc nzengc
yie yiem deic bung huaang mbuox ninh mbuo nyei naamh nyouz
maiv dungx ei meih mbuo nyei ong taaix nyei leiz nyeic
 yaac maiv dungx gan ninh mbuo nyei leiz
 maiv dungx laaix ninh mbuo nyei miuc fangx bun ganh zuqc maaih uix
yie se ziouv
 meih mbuo nyei tin hungh
 oix zuqc gan yie nyei leiz latc
 muangx yie nyei leiz yaac ei jienv zoux
siou yie nyei dingh gong hnoi benx cing nzengc hnoi
 naaiv hnoi yiem yie caux meih mbuo mbu ndongx zoux jangx hoc weic bun meih mbuo hiuv duqv yie se ziouv
  meih mbuo nyei tin hungh
+ mv baac wuov deix naamh nyouz ngaengc yie
 ninh mbuo maiv gan yie nyei leiz latc
 yaac maiv muangx yie nyei leiz
 maiv ei jienv zoux
 se gorngv mienh ei jienv naaiv deix leiz zoux ziouc duqv ziangh jienv
 ninh mbuo yaac bun yie nyei dingh gong hnoi maaih uix
 yie ziouc gorngv yie oix yiem deic bung huaang nouz ninh mbuo
 bun yie nyei ga qiex baetv cuotv zoux bun ninh mbuo
mv baac yie weic yie nyei mengh hluotv buoz
 maiv hnangv naaic zoux
 yie maiv oix bun yie nyei mengh yiem dongh dorh ninh mbuo cuotv i yipv deic bung wuov deix guoqv nyei mienh nyei nza hmien
 zuqc maaih uix
yie yaac yiem deic bung huaang caux ninh mbuo houv waac gorngv yie oix bun ninh mbuo faatv nzaanx
 bun ninh mbuo yiem ziex fingx ziex guoqv mienh mbu ndongx
weic zuqc ninh mbuo maiv gan yie nyei leiz
 zungv nqemh yie nyei leiz latc yaac bun yie nyei dingh gong hnoi maaih uix
 ninh mbuo nyei m zing kungx mangc jienv ninh mbuo nyei ong taaix nyei miuc fangx
yie ziouc zorqv maiv benx nyei leiz latc bun ninh mbuo
 se maiv haih bun mienh maaih maengc ziangh nyei leiz
yie bun ninh mbuo laaix ninh mbuo fongc horc ziec nyei ga naaiv bun ganh maaih uix
 yie bun ninh mbuo zorqv ninh mbuo nyei dauh dauh dorn la gauv longc douz buov ziec fongc horc
 naaiv se weic bun ninh mbuo youx
 haic
 ninh mbuo ziouc hiuv duqv yie se ziouv
baamh mienh aah
 weic naaiv oix zuqc gorngv mbuox i saa laa en nyei zeiv fun
  ziouv tin hungh hnangv naaiv gorngv
yiem naaiv deix sic meih mbuo nyei ong taaix aengx ki yie
 weic zuqc ninh mbuo mbienv hnyouv bun yie
yie dorh ninh mbuo bieqc yie houv jienv bun ninh mbuo nyei deic bung wuov zanc
 ninh mbuo buatc haaix norm mbong hlang fai haaix diuh maaih normh camv nyei ndiangx
 ninh mbuo yiem wuov fongc horc ziec yaac fongc horc cuoqv yie qiex jiez nyei ga naaiv
 ninh mbuo yiem wuov bun ndaang nyei qiex faaux yaac yiem wuov ciev ziec
yie gorngv mbuox ninh mbuo
 meih mbuo mingh wuov deix hlang nyei dorngx se haaix nyungc
wuov deix hlang nyei dorngx heuc mbaamaa taux ih jaax hnoi
weic naaiv meih oix zuqc gorngv mbuox i saa laa en nyei zeiv fun
  ziouv tin hungh  hnangv naaiv gorngv
meih mbuo oix hnangv meih mbuo nyei ong taaix bun ganh maaih uix ziouc mingh dorngc jauv baaix ninh mbuo gamh nziev haic nyei miuc fangx fai
meih mbuo fongc horc nyei ziangh hoc yaac zorqv meih mbuo nyei zingh nyeic
 se meih mbuo nyei dorn
 longc douz buov ziec
 meih mbuo laaix naaiv deix miuc fangx zoux bun ganh maaih uix taux ih jaax hnoi
 o i saa laa en nyei zeiv fun aah
 yie horpc zuqc bun meih mbuo daaih naaic yie fai
+  ziouv tin hungh gorngv
  yie ziangv jienv yie ganh nyei maengc gorngv
 yie maiv bun meih mbuo daaih naaic yie
+ meih mbuo yiem hnyouv hnamv daaih
yie mbuo oix hnangv ganh fingx mienh caux ganh guoqv mienh baaix ndiangx caux la bieiv
 mv baac naaiv deix sic yietc liuz maiv haih maaih
ziouv tin hungh gorngv
  yie ziangv jienv yie ganh nyei maengc gorngv
 yie oix sung yie henv haic nyei buoz
 longc domh qaqv
 yaac bun yie nyei ga qiex baetv cuotv
 yie yaac oix zoux hungh gunv meih mbuo
yie zungv oix sung yie henv haic nyei buoz
 longc domh qaqv
 yaac bun yie nyei ga qiex baetv cuotv bun meih mbuo faatv nzaanx nyei yiem maanc guoqv maanc fingx mbu ndongx dorh meih mbuo cuotv daaih gapv zunv
yie oix dorh meih mbuo bieqc mingh yiem maanc guoqv nyei deic bung huaang
 yiem naaic yie ziouc caux meih mbuo hmien doix hmien siemv meih mbuo nyei zuiz
yie yiem i yipv nyei deic bung huaang siemv meih mbuo nyei ong taaix nyei zuiz hnangv haaix nor
 yie ziouc hnangv wuov nor siemv meih mbuo nyei zuiz
  naaiv se ziouv tin hungh  gorngv nyei waac
yie oix bun meih mbuo nzun jiex yie nyei biaav ga ndiev
 bun meih mbuo oix zuqc ei jienv caux yie laengz jiex nyei ngaengc waac
yie oix zorqv cuotv nzengc yiem meih mbuo mbu ndongx hnyouv ngaengc nyei mienh
 liemh mbienv hnyouv bun yie wuov deix
 yie oix zorqv ninh mbuo cuotv ninh mbuo yiem nyei deic bung mv baac ninh mbuo maiv duqv bieqc i saa laa en deic bung
 meih mbuo ziouc hiuv duqv yie se ziouv
i saa laa en nyei zeiv fun aah
 ziouv tin hungh  hnangv naaiv gorngv
  meih mbuo dauh dauh aeqv
 se gorngv meih mbuo maiv muangx yie
 yiem naaiv mingh gunv mingh baaix meih mbuo nyei miuc fangx maah
 mv baac meih mbuo maiv duqv aengx longc meih mbuo fongc horc nyei ga naaiv fai miuc fangx bun yie nyei cing nzengc mbuox maaih uix
ziouv tin hungh gorngv
  yiem yie nyei cing nzengc mbong
 se i saa laa en nyei mbong hlang nyei dorngx
 i saa laa en nyei yietc zungv zeiv fun
 se dauh dauh
 oix yiem wuov norm deic bung fu sux yie
 yiem wuov yie oix zipv ninh mbuo
 yiem wuov yie oix longc meih mbuo fongc horc nyei ga naaiv caux meih mbuo ginv gauh longx jiex nyei zingh nyeic caux jienv meih mbuo fongc horc ziec cing nzengc nyei ga naaiv
yie yiem maanc fingx mbu ndongx dorh meih mbuo cuotv daaih wuov zanc
 yaac yiem meih mbuo zuqc faatv nzaanx nyei yiem ganh guoqv
 dorh meih mbuo daaih gapv zunv
 yie ziouc zipv meih mbuo hnangv benx horpc hnyouv nyei qiex ndaang
 yie yaac oix yiem meih mbuo mbu ndongx dorng jienv maanc fingx bun cing yie cing nzengc
yie dorh meih mbuo bieqc i saa laa en deic bung
 se yie houv bun meih nyei ong taaix nyei deic bung wuov zanc meih mbuo ziouc hiuv duqv yie se ziouv
yiem wuov meih mbuo ziouc jangx zuqc meih mbuo nyei jauv caux meih mbuo zoux nyei yietc zungv sic
 dongh meih mbuo zoux bun ganh maaih uix
 meih mbuo ziouc nzorng meih mbuo ganh laaix meih mbuo zoux nyei yietc zungv orqv sic
ziouv tin hungh gorngv
  o i saa laa en nyei zeiv fun aah
 yie weic yie ganh nyei mengh zoux
 maiv zeiz ei meih mbuo zoux nyei waaic sic caux zoux nyei orqv sic zoux bun meih mbuo
 meih mbuo ziouc hiuv duqv yie se ziouv
   +
yie aengx duqv zipv ziouv  nyei waac gorngv
baamh mienh aah
 meih oix zuqc huin hmien mingh naamh bung zunh gorngv naamh bung maengx yaac douc waac gorngv naamh bung nyei ndiangx lomc
oix zuqc gorngv mbuox naamh bung nyei ndiangx lomc
  oix zuqc muangx ziouv  nyei waac
 ziouv tin hungh hnangv naaiv gorngv
yie oix yiem meih gu nyuoz diemv zieqc douz
 ziouc buov qui yiem meih mbu ndongx nyei diuh diuh ndiangx nyiemz caux diuh diuh ndiangx nqaai
 zieqc jienv hiaangx haic nyei douz yaac maiv noic duqv daic
 yiem naamh bung taux baqv bung
 dauh dauh nyei hmien oix zuqc douz buov laauz
yietc zungv baamh mienh ziouc zieqv duqv se yie
 ziouv
 diemv zieqc douz
 yaac maiv maaih haaix dauh noic duqv douz daic
yie ziouc gorngv
 ziouv tin hungh aah
 mienh ziangv jienv yie gorngv
  ninh maiv zeiz kungx gorngv waac beiv fai
