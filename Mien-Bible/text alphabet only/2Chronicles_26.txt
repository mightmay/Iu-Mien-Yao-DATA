yu ndaa nyei zuangx baeqc fingx liepc aa maa si yaa nyei dorn
 utc si yaa
 nzipc jienv ninh nyei die
 aa maa si yaa
 zoux hungh
 wuov zanc utc si yaa duqv ziepc luoqc hnyangx
ninh nyei die
 aa maa si yaa
 guei seix mi aqv
 nqa haav utc si yaa aengx siang ceix jiez elatv zingh yaac fungx nzuonx bun yu ndaa
utc si yaa faaux weic zoux hungh wuov zanc
 ninh duqv ziepc luoqc hnyangx
 ninh yiem ye lu saa lem gunv hmz ziepc nyeic hnyangx
 ninh nyei maa nyei mbuox heuc ye ko li yaa
 se ye lu saa lem mienh
ziux ziouv mangc
 ninh zoux duqv horpc
 hnangv ninh nyei die
 aa maa si yaa
 zoux nyei yietc zungv nor
se kaa li yaa corc ziangh jienv nyei seix zeiv
 utc si yaa liepc dingc hnyouv lorz tin hungh
 weic zuqc se kaa li yaa njaaux ninh taaih tin hungh
 da faanh ninh lorz ziouv
  tin hungh bun ninh duqv longx
ninh cuotv mingh mborqv fi li saa die mienh
 caeqv nzengc gatc zingh
 yapv ne zingh caux atc ndotc zingh nyei zingh laatc
 ninh aengx ceix jiez nitv atc ndotc nyei ziex norm mungv caux yiem fi li saa die mienh mbu ndongx nyei ziex norm mungv
tin hungh tengx ninh mborqv fi li saa die mienh caux yiem gu aa mbaa an nyei aalapc mienh
 yaac tengx ninh mborqv me u ni mienh
ammon mienh cuotv nzou zinh bun utc si yaa
 ninh nyei mengh dauh sing taux i yipv nyei gapv jaaix
 weic zuqc ninh za gengh henv haic
utc si yaa ceix jiez laauh yiem ye lu saa lem nyei gorqv gaengh caux horngz gaengh
 aengx caux zingh laatc nzuonx njuotv nyei dorngx yaac zoux naaiv deix zingh laauh wuonv nyei
ninh yiem deic bung ceix ziex norm laauh
 yaac wetv camv norm siou wuom nyei kuotv weic zuqc ninh maaih saeng kuv guanh camv yiem mbong juoqv caux ndau baengh
 ninh maaih mienh tengx ninh zoux ndeic yaac yiem mbong aiv caux ndau longx nyei dorngx tengx ninh fioux a ngunc huingx weic zuqc ninh hnamv liangx ndeic
utc si yaa aengx maaih hoqc ziangx haih mborqv jaax nyei jun baeng
 liuc leiz ziangx cuotv mingh benx yietc guanh yietc guanh ziux ye i en sai mienh caux dauh jien
 mbuox heuc maa aa se aa
 dingc daaih nyei soux mouc
 naaiv deix i dauh yiem hungh nyei yietc dauh jien
 haa nan yaa
 nyei buoz ndiev
bungh buonc nyei yietc zungv bieiv zeiv
 dongh gunv mborqv jaax henv nyei baeng
 maaih i cin luoqc baeqv dauh
ninh mbuo gunv nyei jun baeng maaih buo sinx siec cin hmz baeqv dauh maaih qaqv henv
 tengx duqv hungh diex mborqv hingh ninh nyei win wangv
utc si yaa weic zuangx jun baeng liuc leiz torngv baaih
 cang
 mborqv jaax nyei muoc caux lui
 juang zinx caux longc ndopv hlaang bungx nyei la bieiv
yiem ye lu saa lem ninh bun maaih buoz dauh nyei zaangc mienh hnamv cuotv za eix zoux mborqv jaax nyei wuoqc ginc an jienv zingh laatc nyei laauh caux zingh gorqv nyei laauh
 weic buonv juang zinx yaac bungx domh la bieiv
 utc si yaa nyei mengh dauh sing mingh go nyei
 weic zuqc tin hungh tengx ninh camv
 ninh ziouc henv
 haic
mv baac utc si yaa henv jienv faaux
 ninh nyei hnyouv ziouc maux
 ziang naaic zoux gorn bun ninh zuqc baaic
 ninh maiv ziepc zuoqv nyei zoux bun ziouv
 ninh nyei tin hungh
 ninh bieqc zaangc ziouv  nyei biauv gu nyuoz yiem buov hung dieh oix buov hung
aa saa li yaa sai mienh caux jienv ziouv  nyei betv ziepc dauh daamv hlo nyei sai mienh gan jienv ninh bieqc
ninh mbuo baav jienv utc si yaa
 aengx gorngv mbuox ninh
utc si yaa aah
 se maiv zeiz meih horpc zuqc buov hung bun ziouv
 se aalon nyei zeiv fun
 saax ganh cing nzengc nyei sai mienh
 horpc zuqc buov
 meih cuotv singx dinc maah
 meih zoux dorngc mi aqv
 meih maiv haih duqv ziouv tin hungh taaih yietc deix aqv
utc si yaa ziouc qiex jiez haic
 wuov zanc ninh nanv jienv hung louh oix buov hung
 ninh qiex jiez sai mienh wuov zanc
 gomh huv baengc ziouc yiem ninh nyei biorngh butv cuotv dorng jienv zuangx sai mienh
 yiem zaangc ziouv  nyei biauv gu nyuoz buov hung dieh ga hlen
aa saa li yaa domh sai mienh caux zuangx sai mienh mangc ninh
 buatc ninh nyei biorngh butv gomv huv baengc
 ninh mbuo gaanv jienv fongv ninh cuotv
 ninh ganh siepv siepv nyei cuotv weic zuqc ziouv dingc ninh nyei zuiz
utc si yaa hungh butv gomh huv baengc taux ninh guei seix nyei hnoi
 weic zuqc ninh butv gomh huv baengc ninh oix zuqc ganh ca lengc yiem
 zuqc nqaeqv jienv maiv bun bieqc zaangc ziouv nyei biauv
 ninh nyei dorn
 yotaam
 goux hungh dinc yaac gunv baeqc fingx
utc si yaa zoux zengc njiec nyei sic
 yiem gorn taux setv mueiz
 aamortv nyei dorn
 douc waac mienh
 i saa yaa
 fiev jienv nyei
utc si yaa guei seix mi aqv
 yaac zangx jienv nitv hungh diex nyei zouv wuov nzong ndau
 weic zuqc ninh mbuo gorngv
ninh butv gomh huv baengc
 ninh nyei dorn
 yotaam
 nzipc jienv ninh zoux hungh
