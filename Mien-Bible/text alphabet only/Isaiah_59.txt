mangc maah
 ziouv  nyei buoz maiv zeiz nangv
 maiv haih njoux meih mbuo
 ninh nyei m normh yaac maiv zeiz ndung
 maiv haih muangx meih mbuo
mv baac meih mbuo nyei zuiz bun meih mbuo caux meih mbuo nyei tin hungh nqaeqv jienv
 meih mbuo nyei zuiz torngv ninh nyei hmien
 bun ninh maiv mangc meih mbuo yaac maiv muangx meih mbuo
weic zuqc meih mbuo nyei buoz maaih nziaamv guoqv jienv
 zuiz yaac guoqv jienv meih mbuo nyei buoz ndoqv
 meih mbuo nyei nzuih gorngv baeqc
 meih mbuo nyei mbietc gorngv orqv nyei waac
maiv maaih yietc dauh baengh fim nyei gox sic
 maiv maaih yietc dauh hnyouv zingx nyei mingh sic dorngh
 ninh mbuo bangc kungx waac nzaeng yaac gorngv baeqc
 ninh mbuo daav doqc nyei za eix
 zoux cuotv benx waaic nyei sic
ninh mbuo hnangv buoc naang doqc jaux
 yaac hnangv ciqv gaeng nyorc mbiorngz
 haaix dauh nyanc naaiv deix jaux ziouc daic
 maaih norm jaux zuqc mborqv huv ziouc cuotv naang doqc
ninh mbuo nyei gaeng nyorc mbiorngz maiv haih longc dorngx lui houx
 ninh mbuo zoux daaih nyei ga naaiv yaac maiv haih buang ganh nyei sin
 ninh mbuo zoux nyei kungx benx zuiz hnangv
 ninh mbuo nyei buoz kungx zoux doqc
 zoux ciouv
ninh mbuo nyei zaux tiux mingh zoux orqv sic
 ninh mbuo siepv siepv nyei daix
 bun maiv zoux dorngc nyei mienh nyei nziaamv liouc cuotv
 ninh mbuo hnamv cuotv nyei benx zuiz
 ninh mbuo nyei jauv kungx maaih baaic waaic baaic huaang nyei sic hnangv
baengh orn nyei jauv ninh mbuo maiv hiuv
 zoux nyei sic maiv maaih baengh fim
 ninh mbuo bun ganh nyei jauv njuotv
 haaix dauh yangh naaiv deix jauv maiv hiuv duqv baengh orn
weic naaiv baengh fim nyei jauv leih yie mbuo go
 zoux horpc nyei jauv zunc maiv zaaic yie mbuo
 yie mbuo lorz njang mv baac mangc maah
 kungx maaih hmuangx
 yie mbuo lorz njang laangc mv baac kungx yangh hmuangx hnangv
yie mbuo hluo jienv njongc hnangv m zing maengh nor
 yie mbuo hluo jienv mingh hnangv maiv maaih m zing nyei mienh
 lungh aanx zanc yie mbuo ndiqv zuqc ndorpc hnangv benx lungh maanz hmuangx
 yiem henv jiex nyei mienh mbu ndongx
 yie mbuo hnangv janx daic
yie mbuo yietc zungv hnangv jiepv nor njunh
 yaac hnangv baeqc gopv heuc nzauh nyei qiex
 yie mbuo lorz baengh fim nyei jauv mv baac maiv maaih yietc deix
 yie mbuo lorz njoux en mv baac leih yie mbuo go haic
weic zuqc yie mbuo nyei zuiz yiem meih nyei nza hmien hiaangx jienv faaux
 yie mbuo nyei zuiz zoux zorng zengx gox yie mbuo
 yie mbuo zoux dorngc nyei sic caux yie mbuo yiem
 yie mbuo zoux nyei zuiz yie mbuo yaac hiuv mi aqv
yie mbuo ngaengc jienv
 maiv nyiemc ziouv
 yie mbuo huin mingh
 maiv gan yie mbuo nyei tin hungh
 yie mbuo gorngv waac zeix mienh yaac ceux lunc
 aengx yiem hnyouv hnamv cuotv
 gorngv cuotv gorngv baeqc nyei waac
baengh fim tuix nzuonx nqa haav
 zoux horpc nyei jauv yiem go nyei dorngx
 yiem domh zuangx zaamc lorz maiv buatc zien leiz
 zoux zingx nyei jauv yaac maiv duqv bieqc
yietc deix zien leiz maiv maaih
 haaix dauh guangc orqv sic
 daaux nzuonx zuqc orqv mienh zoux hoic
   ziouv mangc buatc maiv maaih baengh fim nyei sic
 ninh ziouc maiv a hneiv
ninh buatc maiv maaih yietc dauh
 gengh
 mbuoqc horngh haic maiv maaih haaix dauh tengx ninh mbuo tov
 ninh longc ganh nyei buoz bun ninh duqv hingh
 ninh ganh nyei gong fim yaac baav jienv ninh
ninh longc zoux horpc nyei jauv weic hlieqv jaapv zuqv jienv
 longc njoux en zoux hlieqv muoc ndongx jienv
 ninh longc jaauv win nyei sic zoux lui houx zuqv
 yaac zorqv jorm hnyouv nyei sic zoux domh lui ndaauv buix
ziux ninh mbuo zoux nyei sic ninh oix jaauv win
 ninh oix nouz ninh nyei win wangv
 jaauv win bun ninh nyei win jaa
 liemh koiv nzou nyei mienh ninh oix jaauv win
hnangv naaic yiem fai bung
 mienh ziouc gamh nziex ziouv nyei mbuox
 yiem mba hnoi cuotv wuov bung
 ninh mbuo taaih ninh nyei njang laangc
 weic zuqc ninh oix daaih hnangv beqv haic nyei ndoqv
 maaih ziouv nyei nziaaux zunc jienv daaih
ziouv  gorngv
zuoqc mienh wuov dauh zungv oix daaih si on
 taux yaakopv nyei nza hmien
 dongh goiv hnyouv guangc zuiz nyei mienh
ziouv gorngv
yie ganh aeqv
 naaiv se yie caux ninh mbuo liepc jiez nyei ngaengc waac
 yie nyei singx lingh
 dongh yiem jienv meih
 caux yie bun meih gorngv nyei waac
 yiem naaiv mingh maiv leih nqoi meih yaac maiv leih nqoi meih nyei fu jueiv fai meih nyei hoz doic zeiv fun taux maanc gouv maanc doic
 ziouv  hnangv naaiv nor gorngv
