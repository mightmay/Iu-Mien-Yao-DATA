ziouv gorngv
  taux wuov zanc mienh oix zorqv yu ndaa hungh nyei mbungv caux yu ndaa nyei jien nyei mbungv
 caux sai mienh nyei mbungv
 douc waac mienh nyei mbungv caux yiem ye lu saa lem wuov deix mienh nyei mbungv
 yiem ninh mbuo nyei zouv cuotv daaih
bun faatv nzaanx yiem mba hnoi
 hlaax caux lungh zaangc nyei zuangx hleix ga ndiev
 naaiv se zinh ndaangc ninh mbuo hnamv nyei
 fu sux nyei
 gan jienv nyei
 ninh mbuo lorz nyei
 buoqc zaangc nyei
 naaiv deix mbungv yaac maiv maaih haaix dauh nzauz zunv fai biopv ziouc hnangv nqaiv yiem ndau beih nor
naaiv deix zengc njiec orqv haic nyei fingx yiem yie zunc ninh mbuo mingh nyei norm norm dorngx
 kungx hnamv oix daic gauh camv oix maaih maengc ziangh
  naaiv se nernh jiex nyei ziouv  gorngv nyei waac
meih oix zuqc mbuox ninh mbuo
  ziouv hnangv naaiv gorngv
+ mienh ndorpc njiec
 maiv aengx jiez sin fai
 se gorngv maaih dauh mienh mingh dorngc jauv
 ninh maiv daaux nqaang nzuonx fai
wuov nyungc naaiv deix baeqc fingx
 se ye lu saa lem mienh
 weic haaix diuc zanc zanc tuix nqaang
 ninh mbuo nanv wuonv nduov mienh nyei sic
 ninh mbuo ngaengc jienv maiv kangv nzuonx
yie longc hnyouv muangx mv baac ninh mbuo gorngv maiv horpc
 maiv maaih haaix dauh goiv hnyouv guangc ninh zoux orqv nyei jauv gorngv
yie zoux haaix nyungc laeh
 dauh dauh huin mingh ninh ganh nyei jauv
 hnangv maaz biu bieqc mborqv jaax ciangv nor
liemh ndaamv lungh nyei norqc nyieh hiuv duqv ninh nyei ziangh hoc
 norqc nqo
 norqc mba hinx caux norqc baeqc horqc yaac ei jienv ninh mbuo nyei ziangh hoc daaih
 mv baac yie nyei baeqc fingx maiv hiuv duqv ziouv  nyei leiz
+ meih mbuo hnangv haaix nor haih gorngv
yie mbuo maaih cong mengh weic zuqc yie mbuo maaih ziouv  nyei leiz latc
 mv baac mangc maah
 sou biuv nyei batv fiev jaav bun leiz latc benx gorngv baeqc nyei waac
cong mengh mienh zungv zuqc nyaiv
 ninh mbuo oix zuqc gamh nziex yaac zuqc zorqv mingh
 ninh mbuo nqemh ziouv  nyei waac
 yiem ninh mbuo gu nyuoz maaih haaix nyungc cong mengh
weic naaiv yie oix zorqv ninh mbuo nyei auv bun ganh laanh mienh longc
 yaac zorqv ninh mbuo nyei lingh deic bun siang ziouv
 weic zuqc yiem zoux faix jiex taux zoux hlo jiex
 ninh mbuo yietc zungv mauv maiv baengh fim nyei leic zinh
 se yiem douc waac mienh taux sai mienh zoux jaav
 nduov mienh
ninh mbuo zorc yie nyei baeqc fingx mun nyei dorngx hnangv maiv zeiz mun camv nor
 ninh mbuo gorngv
baengh orn aqv
 baengh orn aqv
 maiv gunv maiv maaih baengh orn
ninh mbuo zoux gamh nziev haic nyei sic
 ninh mbuo hiuv duqv nyaiv nyei fai
 ninh mbuo zungv maiv nyaiv yietc deix
 ninh mbuo maiv hiuv duqv baaic hmien
 weic naaiv ninh mbuo oix zuqc king njiec daic yiem king njiec ndaangc wuov deix mienh mbu ndongx
 yie dingc ninh mbuo nyei zuiz nyei ziangh hoc
 ninh mbuo ziouc zuqc mbienv njiec nzengc mi aqv
 naaiv se ziouv  gorngv nyei waac
+ ziouv gorngv
yie oix siou ninh mbuo nyei ziangh hoc a ngunc hmei maiv maaih biouv
 ngongh nyorx ndiangx yaac maiv maaih biouv
 liemh normh yaac nqaai nzengc
 yie jiu bun ninh mbuo nyei ga naaiv yaac jiex mi aqv
 tin hungh nyei baeqc fingx naaic
mbuo weic haaix diuc zueiz jienv naaiv
 maiv dongz
 gapv zunv daaih maah
 mbuo bieqc weih wuonv nyei zingh yiem wuov zuqc mietc
 weic zuqc ziouv
 mbuo nyei tin hungh
 zungv dingc bun mbuo zuqc daic
 aengx bun wuom doqc mbuo hopv
 laaix mbuo baamz zuiz dorngc ziouv
mbuo lorz baengh orn yaac maiv duqv haaix nyungc longx
 mbuo lorz zorc longx nyei ziangh hoc mv baac kungx zuqc haeqv gamh nziex hnangv
muangx haiz yiem ndaan
 win wangv nyei maaz forz forz nyei qiex
 ninh mbuo nyei maaz gouv haev haev nyei heuc
 ziangh norm deic bung dongz
 ninh mbuo daaih naqv nzengc deic bung caux yiem deic bung nyei yietc zungv ga naaiv
 yaac naqv zingh caux yiem zingh nyei mienh
mangc maah
 yie oix bun naang doqc daaih yiem meih mbuo mbu ndongx
 benx maiv haih zoux faatv nqaeqv nyei naang
 naang ziouc nyorqv meih mbuo
 naaiv se ziouv  gorngv nyei waac
yie nzauh faanh jiex ndaangc haih zorc duqv longx
 yie nyei hnyouv gu nyuoz zungv huon mi aqv
muangx maah
 yie nyei baeqc fingx heuc nyei qiex yiem deic bung go jiex
 jangv jiex nyei dorngx gorngv
  ziouv  maiv yiem si on fai
 si on zingh nyei hungh maiv yiem naaic fai
ninh mbuo weic haaix diuc longc ninh mbuo nyei miuc fangx caux ganh fingx nyei zienh cuoqv yie qiex jiez
siou nyei ziangh hoc jiex mi aqv
 nqaai gorng yaac jiex liuz
 yie mbuo corc maiv duqv njoux
laaix yie nyei baeqc fingx zuqc mun
 yie nyei hnyouv yaac zuqc mun haic
 yie nzauh nyiemv
 gamh nziex nyei jauv nyau jienv yie
yiem gi le aatc maiv maaih ndie ndaang an fai
 yiem naaic maiv maaih ndie sai fai
 yie nyei baeqc fingx maiv wangc siangx nyei dorngx weic haaix diuc maiv duqv zorc longx
