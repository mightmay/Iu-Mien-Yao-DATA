ndaawitv gorngv
zaangc ziouv tin hungh nyei biauv oix zuqc yiem naaiv
 weic i saa laa en mienh buov ziec nyei ga naaiv nyei ziec dorngh yaac oix zuqc yiem naaiv
ndaawitv hatc yiem i saa laa en deic bung nyei ganh fingx mienh daaih zunv
 yiem ninh mbuo mbu ndongx ninh paaiv deix zoux zuqc la bieiv zaangc liuc leiz la bieiv weic ceix zaangc tin hungh nyei biauv
ndaawitv aengx liuc leiz hlieqv camv nyei weic zoux laatc gaengh nyei ding caux hlieqv njapv
 yaac liuc leiz dongh siqv camv nyei
 zungv nziang maiv hingh
ninh aengx liuc leiz si ndaa zongh ndiangx camv haic
 zungv saauv maiv hingh aqv
 weic zuqc sai ndorn caux tailaqv mienh dorh ndiangx camv
 haic bun ndaawitv
ndaawitv gorngv
yie nyei dorn
 saa lo morn
 hnyangx jeiv corc lunx nyei
 yaac maiv gaengh duqv hoqc hiuv haaix nyungc camv
 oix weic ziouv  ceix wuov norm biauv yaac oix zuqc za gengh zoux nzueic
 maaih njang laangc
 maaih mengh dauh longx gormx lungh ndiev maanc guoqv
 weic naaiv yie oix liuc leiz ziangx ga naaiv ceix wuov norm biauv
 ndaawitv maiv gaengh guei seix ninh ziouc mbenc ziangx ga naaiv camv nyei
ndaawitv heuc ninh nyei dorn
 saa lo morn
 daaih jaa waac mbuox ninh
 ninh oix zuqc weic ziouv
  i saa laa en mienh nyei tin hungh
 ceix norm biauv
ndaawitv gorngv mbuox ninh nyei dorn
 saa lo morn
yie nyei dorn aac
 yie maaih hnyouv weic ziouv
 yie nyei tin hungh
 nyei mengh ceix norm biauv
mv baac yie duqv ziouv nyei waac gorngv mbuox yie
  meih bun mienh nyei nziaamv liouc cuotv camv haic yaac mborqv domh jaax camv nzunc
 meih maiv duqv weic yie nyei mengh ceix norm biauv weic zuqc meih yiem yie nyei nza hmien liouc mienh nyei nziaamv cuotv njiec ndau beih camv haic
mangc maah
 meih oix duqv dauh dorn
 se zoux taaix baengh nyei dorn
 yie oix bun ninh taaix baengh nyei yiem
 maiv zuqc weih gormx nyei win wangv hoic
 ninh nyei mbuox oix heuc saa lo morn
 ninh gunv nyei hnoi nyieqc yie oix bun i saa laa en baengh orn taaix baengh nyei yiem
ninh oix weic yie nyei mengh ceix norm biauv
 ninh oix zoux yie nyei dorn
 yie yaac oix zoux ninh nyei die
 yie oix liepc ninh nyei hungh weic yiem i saa laa en taux yietc liuz
yie nyei dorn aac
 tov ziouv caux meih yiem
 bun meih zoux duqv tong yaac weic ziouv
 meih nyei tin hungh
 ceix norm biauv
 hnangv ninh gorngv meih oix zoux nor
tov ziouv ceix cong mengh bun meih haih mengh baeqc weic ninh bun meih gunv i saa laa en deic bung wuov zanc meih haih ei jienv ziouv
 meih nyei tin hungh
 nyei leiz latc
hnangv naaic se gorngv meih gan longx ziouv  longc mose jiu bun i saa laa en nyei leiz latc caux leiz meih ziouc zoux duqv tong
 meih oix zuqc henv yaac daamv hlo
 maiv dungx gamh nziex fai hnyouv namx
yie zoux duqv kouv nyei
 liuc leiz zoux ziouv  nyei biauv
 maaih jiem nyic ziepc yietv sinx joih
 nyaanh nyic baeqv ziepc sinx joih
 dongh siqv caux hlieqv camv
 haic
 zungv maiv haih nziang
 yie yaac liuc leiz ndiangx caux la bieiv
 meih corc aengx oix jaa deix duqv nyei
meih yaac maaih zaangc mienh camv haic
 maaih zuqc la bieiv nyei zaangc
 ceix biauv nyei zaangc
 ndiangx zaangc caux maaih banh zeic zoux nyungc nyungc gong nyei zaangc mienh
longc jiem nyaanh
 dongh siqv caux hlieqv zoux nyungc nyungc
 ih zanc jiez gorn aqv maah
 tov ziouv caux meih yiem
ndaawitv aengx paaiv i saa laa en mienh nyei zuangx bieiv zeiv tengx ninh nyei dorn
 saa lo morn
ninh gorngv mbuox ninh mbuo
ziouv
 meih mbuo nyei tin hungh
 caux meih mbuo yiem maiv zeiz
 ninh yaac bun meih mbuo feix bung taaix baengh nyei maiv zeiz
 weic zuqc ninh zorqv naaiv norm deic bung nyei baeqc fingx jiu bun yiem yie nyei buoz ndiev
 naaiv norm deic bung caux naaiv norm deic bung nyei mienh ziouc yiem ziouv caux ninh nyei baeqc fingx nyei buoz ndiev
ih zanc meih mbuo oix zuqc liepc fiem liepc eix lorz ziouv
  meih mbuo nyei tin hungh
 jiez gorn ceix ziouv tin hungh nyei singx dinc aqv
 hnangv naaic meih mbuo haih dorh ziouv nyei laengz ngaengc waac faang caux tin hungh nyei cing nzengc jaa sic bieqc daaih an jienv weic ziouv nyei mengh liepc daaih nyei biauv
