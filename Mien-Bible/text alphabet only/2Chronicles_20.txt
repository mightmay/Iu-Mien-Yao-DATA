nqa haav mo apc mienh caux ammon mienh
 aengx maaih deix me u ni mienh daaih caux ye ho saa fatv mborqv jaax
maaih mienh daaih mbuox ye ho saa fatv hungh
maaih domh guanh jun baeng yiem e ndom caux wuov ngaanc ziqc koiv daic daaih oix caux hungh diex mborqv jaax
 ninh mbuo zungv yiem jienv haa saa son taamaa
aengx maaih ganh norm mbuox heuc en ge ndi
ye ho saa fatv gamh nziex haic ziouc dingc hnyouv lorz ziouv yaac zunh mbuox gormx yu ndaa deic nyei mienh zei maiv nyanc haaix nyungc
yu ndaa mienh gapv zunv daaih tov ziouv  tengx
 ninh mbuo zungv yiem yu ndaa deic nyei norm norm zingh daaih lorz ziouv
ye ho saa fatv yiem yu ndaa mienh caux ye lu saa lem mienh gapv zunv nyei dorngx souv jienv zaangc ziouv  nyei biauv
 laatc gu nyuoz nyei siang dorngx nza hmien maengx
ninh gorngv
o ziouv
 yie mbuo nyei ong taaix nyei tin hungh aah
 meih se yiem lungh zaangc nyei tin hungh maiv zeiz
 meih gunv lungh ndiev nyei maanc fingx nyei maanc guoqv
 meih nyei buoz maaih qaqv henv
 yaac maiv maaih haaix dauh haih hingh jiex meih
yie mbuo nyei tin hungh aac
 meih maiv zeiz yiem meih nyei baeqc fingx
 i saa laa en mienh
 nyei wuov ndaangc maengx zunc naaiv norm deic bung nyei mienh cuotv
 aengx zorqv deic bung jiu bun meih nyei loz gaeng doic
 apc laa ham
 nyei zeiv fun nzipc fai
ninh mbuo yiem naaiv norm dorngx yaac weic meih nyei mengh ceix norm singx dinc
 ninh mbuo gorngv
se gorngv maaih zeqc naanc hoic yie mbuo
 maiv gunv mborqv jaax nyei sic fai domh wuon baengc fai domh huaang domh ngorc
 yie mbuo yiem kouv nyei ziangh hoc souv jienv naaiv norm biauv nza hmien dorng jienv meih heuc
 weic zuqc meih nyei mengh yiem naaiv norm biauv gu nyuoz
 meih zungv oix muangx haiz yaac njoux yie mbuo
mangc maah
 ih zanc ammon mienh
 mo apc mienh caux e ndom mienh daaih mborqv yie mbuo
 zinh ndaangc i saa laa en mienh yiem i yipv deic bung daaih nyei ziangh hoc
 meih maiv bun ninh mbuo bieqc naaiv deix mienh nyei deic
 yie mbuo nyei ong taaix ziouc wingc jiex
 maiv mietc ninh mbuo
mangc maah
 ninh mbuo hnangv naaiv nor winh bun yie mbuo
 ninh mbuo oix zunc yie mbuo cuotv meih nyei buonc deic bung
 dongh meih ceix bun yie mbuo nzipc nyei deic bung
o yie mbuo nyei tin hungh aac
 meih maiv dingc ninh mbuo nyei zuiz fai
 weic zuqc yie mbuo maiv maaih qaqv mborqv dongh daaih mborqv yie mbuo wuov deix domh
 guanh jun baeng
 yie mbuo maiv hiuv duqv hnangv haaix nor zoux mv baac yie mbuo nyei m zing mangc jienv meih
yu ndaa mienh nyei yietc zungv m jangc dorn caux ninh mbuo nyei auv
 ninh mbuo nyei gu nguaaz caux fu jueiv gapv zunv souv jienv ziouv  nyei nza hmien
yaa haa si en souv jienv gapv zunv nyei zuangx mienh mbu ndongx wuov zanc
 ziouv  nyei singx lingh njiec daaih yiem ninh
 yaa haa si en se se kaa li yaa nyei dorn
 se kaa li yaa se mbe nai yaa nyei dorn
 mbe nai yaa se ye i en nyei dorn
 ye i en se matv taa ni yaa nyei dorn
 se lewi mienh
 aasaapc
 nyei zeiv fun
yaa haa si en gorngv
ye ho saa fatv hungh caux yiem yu ndaa caux ye lu saa lem nyei zuangx baeqc fingx aac
 meih mbuo oix zuqc muangx
 ziouv hnangv naaiv gorngv mbuox meih mbuo
  maiv dungx laaix naaiv domh guanh jun baeng gamh nziex
 yaac maiv dungx hnyouv mau
 weic zuqc mborqv jaax nyei jauv benx tin hungh nyei
 maiv zeiz meih mbuo nyei
njang hnoi njiec mingh caux ninh mbuo mborqv jaax
 ninh mbuo oix yangh sitc nyei zorng faaux
 meih mbuo ziouc buangh ninh mbuo yiem ye lu en deic bung huaang nyei horngz kuv
yu ndaa caux ye lu saa lem mienh aah
 naaiv nzunc meih mbuo maiv zuqc mborqv jaax
 kungx oix zuqc souv mbaih jienv mborqv jaax nyei dorngx dingc nyei
 mangc jienv ziouv weic meih mbuo hingh
 maiv dungx gamh nziex yaac maiv dungx hnyouv mau
 njang hnoi cuotv mingh caux ninh mbuo mborqv jaax
 ziouv yaac caux meih mbuo yiem
ye ho saa fatv ziouc ndoqv m nqorngv njiec
 hmien puoqv njiec taux ndau
 yu ndaa caux ye lu saa lem nyei zuangx baeqc fingx yaac yiem ziouv  nyei nza hmien puoqv taux ndau caux jienv baaix ziouv
lewi fingx nyei ko haatv mienh caux kolaa mienh souv jiez daaih longc qiex hlo nyei ceng ziouv
 i saa laa en mienh nyei tin hungh
da nyeic ndorm nziouv nyei baeqc fingx cuotv jauv mingh te ko aa deic bung huaang
 cuotv jauv nyei ziangh hoc ye ho saa fatv souv jienv gorngv
yu ndaa mienh caux ye lu saa lem mienh aah
 muangx yie maah
 oix zuqc sienx kaux ziouv
  meih mbuo nyei tin hungh
 meih mbuo ziouc yiem duqv wuonv
 oix zuqc sienx ninh nyei douc waac mienh douc nyei waac
 meih mbuo ziouc haih zoux duqv ziangx
hungh diex caux baeqc fingx caangh laangh liuz
 ninh paaiv baaux nzung mienh baaux nzung
 ceng ziouv wuov deix zuqv jienv cing nzengc nyei lui houx
 cuotv mingh nyei ziangh hoc ninh mbuo yiem jun baeng nyei nza hmien maengx baaux jienv gorngv
laengz zingh ziouv
  weic zuqc ninh yietc liuz ziepc zuoqv nyei hnamv mienh
ninh mbuo jiez gorn baaux nzung ceng nyei ziangh hoc
 ziouv  bun baeng zuov jienv mborqv dongh daaih caux yu ndaa mienh mborqv jaax wuov deix ammon mienh
 mo apc mienh caux e ndom mienh
 ninh mbuo ziouc zuqc mborqv suei nzengc
weic zuqc ammon caux mo apc mienh gaeng jienv daix e ndom mienh taux daix zutc nzengc
 nqa haav ninh mbuo meih daix yie
 yie daix meih
 ziouc zuqc mietc nzengc mi aqv
yu ndaa mienh mingh taux deic bung huaang nyei laauh mangc njiec domh jun baeng guanh wuov
 kungx buatc janx daic bueix jienv ndau beih hnangv
 maiv maaih yietc dauh duqv cuotv singx maengc
ye ho saa fatv caux ninh nyei baeqc fingx mingh nzauz janx daic nyei ga naaiv wuov zanc
 ninh mbuo buatc saeng kuv camv nyei
 yaac maaih ziex nyungc ga naaiv caux lui houx caux jaaix nyei ga naaiv
 ninh mbuo weic ganh nzauz daaih taux zungv bienh maiv hingh
 ninh mbuo nzauz caangv daaih nyei ga naaiv buangv buo hnoi weic zuqc za gengh camv haic
taux da feix hnoi ninh mbuo yietc zungv yiem mbe laa kaa horngz
 yiem wuov ceng ziouv
  weic naaiv ninh mbuo cingx cuotv mbuox heuc mbe laa kaa horngz taux ih jaax hnoi
nqa haav yiem yu ndaa caux ye lu saa lem nyei dauh dauh mienh nzuonx aqv
 ye ho saa fatv dorh ninh mbuo njien njien youh youh nyei nzuonx
 weic zuqc ziouv tengx ninh mbuo mborqv hingh win wangv ziouc orn lorqc haic
ninh mbuo patv domh daanh baah
 fiuv daanh baah
 biomv nzatc nzuonx taux ye lu saa lem zingh bieqc zaangc ziouv  nyei biauv
norm norm guoqv nyei hungh haiz ziouv hnangv naaiv nor mborqv hingh i saa laa en nyei win wangv
 ninh mbuo gamh nziex haic tin hungh
hnangv naaic ye ho saa fatv nyei guoqv taaix baengh
 weic zuqc ninh nyei tin hungh bun ninh nyei biei bung baengh orn
hnangv naaiv nor
 ye ho saa fatv zoux yu ndaa nyei hungh
 faaux weic gunv nyei ziangh hoc ninh duqv faah ziepc hmz hnyangx
 ninh yiem ye lu saa lem gunv nyei ziangh hoc ziepc hmz hnyangx
 ninh nyei maa se sin hi nyei sieqv
 mbuox heuc aa su mbaa
ye ho saa fatv ei jienv ninh nyei die
 aasaax
 zoux nyei jauv
 maiv pien yietc deix
 ziux ziouv  mangc ninh zoux duqv horpc
mv baac yiem hlang zaangc zienh nyei dorngx maiv duqv caeqv guangc
 baeqc fingx maiv gaengh liepc dingc hnyouv gan ninh mbuo nyei ong taaix nyei tin hungh
ye ho saa fatv gunv nyei ziangh hoc zoux zengc njiec nyei sic
 yiem gorn taux setv mueiz
 fiev jienv haa naa ni nyei dorn
 ye hu
 nyei sou daan
 se juangc i saa laa en nyei hungh douh daan
nqa haav yu ndaa hungh
 ye ho saa fatv
 caux i saa laa en nyei hungh
 aa hatc yaa
 gapv doic
 aa hatc yaa yaac zoux orqv nyei sic camv haic
ninh mbuo i dauh juangc jienv gapv nzangv mingh taansitv
 naaiv deix nzangv yiem e si on ge mbe gapv daaih
doix wuov zanc
 maa le saa mienh
 ndo ndaa waa hu nyei dorn
 e li e se
 douc waac mbuox ye ho saa fatv
weic zuqc meih caux aa hatc yaa gapv doic
 ziouv  oix zoux waaic meih zoux daaih nyei ga naaiv
 wuov deix nzangv ziouc za gengh mbaaix nzengc
 maiv haih mingh taansitv
