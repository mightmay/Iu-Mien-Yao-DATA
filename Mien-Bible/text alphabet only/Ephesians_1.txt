 baulo
 ei tin hungh nyei za eix zoux giduc yesu nyei gong zoh
 yie fiev fienx bun yiem e fe so zingh
 tin hungh nyei mienh
 dongh ziepc zuoqv nyei sienx giduc yesu wuov deix
tov mbuo nyei zaangc diex tin hungh caux ziouv yesu giduc ceix en ceix baengh orn bun meih mbuo
ceng mbuo nyei ziouv yesu giduc nyei die
 tin hungh
 weic zuqc mbuo caux giduc juangc maengc ziangh tin hungh ziouc bun singx lingh ceix tin dorngh nyei nyungc nyungc fuqv bun mbuo
yiem maiv gaengh zeix lungh zeix ndau wuov zanc
 tin hungh zungv ginv mbuo daaih bun mbuo kaux giduc benx ninh nyei mienh
 yiem ninh nyei nza hmien cing nzengc
 maiv lamh gorngv dorngx
tin hungh hnamv mbuo ziouc jaa ndaangc dingc ziangx longc yesu giduc bun mbuo benx ninh nyei naamh nyouz
 naaiv se ei ninh ganh nyei za eix yaac horpc ninh nyei hnyouv
mbuo oix zuqc ceng tin hungh weic ninh hlo haic nyei en
 dongh ninh longc ninh nyei dorn hnamv baeqc baeqc ceix bun mbuo
 nyei en
mbuo kaux giduc nyei nziaamv zuoqc mbuo nzuonx daaih
 guangc mbuo nyei zuiz
 naaiv se tin hungh hlo haic nyei en
dongh ninh ei ninh nyei cong mengh caux ninh hiuv maanc sic camv camv nyei ceix bun mbuo
tin hungh bun mbuo hiuv duqv ninh jaa ndaangc dingc longc giduc zoux ziangx nyei za eix
 dongh maiv gaengh mbiaangx yaangh nyei za eix
ninh nyei za eix se hnangv naaiv
 zuov dingc daaih nyei nyutc zeiv buangv
 tin hungh oix zorqv yietc zungv yiem tin dorngh
 yiem baamh gen nyei maanc muotc gapv jienv guei giduc gunv
yietc zungv sic cuotv daaih ei tin hungh nyei za eix yaac ei ninh dingc ziangx
 tin hungh weic ninh ganh nyei za eix ginv mbuo
 bun mbuo caux giduc juangc maengc ziangh
 benx ninh nyei mienh
 ninh hnangv naaiv zoux se ei ninh jaa ndaangc dingc ziangx zoux
weic naaiv
 yie mbuo kaux giduc zoux daauh baan maaih lamh hnamv nyei mienh ziouc oix zuqc ceng tin hungh nyei njang laangc
meih mbuo haiz zien leiz nyei doz wuov zanc
 dongh bun meih mbuo duqv njoux nyei kuv fienx
 meih mbuo yaac sienx giduc aqv
 tin hungh ziouc ei ninh laengz nyei waac bun singx lingh meih mbuo hnangv nqaapv jienv yienx nor
 bun cing meih mbuo benx ninh nyei mienh
singx lingh zoux hnangv dingc zinh dingc jienv mbuo
 zuov ninh zuoqc nzengc ninh nyei mienh nzuonx
 ziouc duqv tin hungh laengz bun ninh nyei mienh siouc nyei jaa dingh
 mbuo oix zuqc ceng ninh nyei njang laangc
weic naaiv
 yiem yie haiz liuz meih mbuo sienx ziouv yesu yaac hnamv tin hungh nyei zuangx mienh
yie maiv dingh liouh nyei weic meih mbuo laengz zingh tin hungh
 haaix zanc daux gaux yaac jangx taux meih mbuo
yie tov mbuo nyei ziouv yesu giduc nyei tin hungh
 njang laangc nyei zaangc diex
 ceix singx lingh bun meih mbuo
 ziouc bun meih mbuo maaih cong mengh yaac laauc yaangh bun meih mbuo zien zien hiuv duqv tin hungh
yie tov zaangc diex koi nqoi meih mbuo nyei hnyouv bun meih mbuo haih hiuv duqv ninh nyei njang
 ziouc hiuv duqv ninh heuc meih mbuo daaih bun meih mbuo maaih lamh hnamv oix duqv haaix nyungc
 yaac bun meih mbuo hiuv duqv tin hungh laengz bun ninh nyei mienh siouc nyei jaa dingh ndongc haaix hlo
 ndongc haaix njang laangc
yaac bun meih mbuo hiuv duqv ninh nyei qaqv weic mbuo sienx ninh nyei mienh za gengh hlo haic
 naaiv nyungc qaqv se fih hnangv
giduc daic mingh mv baac tin hungh longc bun giduc nangh daaih yaac bun yiem tin dorngh zueiz jienv ninh nyei mbiaauc maengx wuov nyungc domh qaqv
ninh bun giduc zungv gauh hlang jiex yietc zuangx gunv ndaamv lungh nyei
 maaih lingc maaih qaqv nyei
 zoux hlo gunv sic wuov deix yietc zungv
 yaac bun ninh maaih mengh hoc gauh hlo jiex
 maiv daan yiem naaiv gitv lungh ndiev hnangv
 yaac yiem da nyeic gitv
tin hungh yaac zorqv maanc muotc hietv giduc nyei zaux ndiev
 paaiv ninh zoux jiu baang nyei m nqorngv gunv jiu baang nyei nyungc nyungc
jiu baang se giduc nyei sin yaac zoux bun giduc dunh yunh nzengc
 giduc se dongh bun nyungc nyungc dunh yunh nzengc wuov dauh
