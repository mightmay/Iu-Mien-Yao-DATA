nqa haav biaa hnoi
 aa naa nie domh sai mienh caux deix mienh gox caux dauh caengx sic mienh
 mbuox heuc te tu latv
 mingh si saa li yaa zingh yiem zungx nyei nza hmien gox baulo
dorh baulo bieqc daaih
 te tu latv ziouc jiez gorn gox baulo aqv
 ninh gorngv
felikv domh zungx aah
 weic meih zoux zungx yie mbuo nyei deic bung duqv taaix baengh lauh nyei
 guoqv zaangc maaih haaix nyungc maiv benx
 meih yaac zorc longx jienv faaux
yie mbuo haaix dauh yiem haaix norm dorngx a hneiv haic yaac za gengh maaih hnyouv laengz zingh meih
mv baac ih zanc yie mbuo maiv oix zorv meih nyei ziangh hoc lauh
 tov meih longc noic muangx yie mbuo gorngv i ziex joux waac oc
yie mbuo buatc naaiv laanh mienh kungx cuoqv sic hnangv
 nduov lungh ndiev yiutai mienh lunc nzengc
 ninh yaac zoux dauh naa saa letv wuov jauv mienh nyei bieiv zeiv
maiv daan cuoqv sic hnangv
 ninh liemh zaangc tin hungh nyei biauv oix bun maaih uix
 yie mbuo cingx daaih zorqv ninh
 oix ei yie mbuo nyei leiz siemv zuiz
mv baac wuov dauh domh baeng bieiv
 lisietv
 daaih qangv maanh caangv ninh yiem yie mbuo nyei buoz ndiev cuotv daaih
yaac gorngv gox baulo wuov deix mienh oix zuqc daaih meih naaiv gox
 se gorngv meih ganh zaah naaic ninh
 meih ziouc hiuv duqv yie mbuo gox ninh naaiv deix sic se za gengh zien nyei
yiutai mienh yaac fih hnangv nyei gorngv gox baulo wuov deix sic yietc zungv zien nyei
felikv zungx uv mbuox baulo gorngv
 baulo ziouc gorngv aqv
 ninh gorngv
yie hiuv duqv meih yiem naaiv norm guoqv dunx sic duqv camv hnyangx aqv
 yie ziouc a hneiv daaih meih naaiv gorngv yie nyei sic bun meih muangx
yie mingh ye lu saa lem baaix tin hungh se maiv gaengh jiex ziepc nyeic hnoi
 naaiv meih ganh naaic duqv cuotv nyei
gox yie naaiv deix mienh maiv buatc yie yiem zaangc tin hungh nyei biauv nzaeng haaix nyungc jaax
 yaac maiv buatc yie yiem haaix norm wuic dorngh fai zingh gu nyuoz haaix ndau ceux lunc zuangx mienh
ninh mbuo gox yie naaiv deix sic ninh mbuo lorz maiv duqv haaix nyungc zoux zorng zengx bun cing za gengh hnangv naaic
mv baac yie nyiemc bun meih
 yie gan dongh ninh mbuo heuc jaav wuov diuh jauv
 zaangc yie mbuo nyei ong taaix nyei tin hungh
 mv baac yie yaac sienx nzengc mose nyei leiz latc caux tin hungh nyei zuangx douc waac mienh nyei sou
yie yaac hnangv ninh mbuo nor
 kaux tin hungh maaih lamh hnamv
 weic zuqc yie yaac sienx maiv gunv kuv mienh fai orqv mienh
 daic mingh mv baac aengx oix nangh daaih
weic naaiv yie longc nzengc qaqv yiem tin hungh nyei nza hmien caux zuangx mienh nyei nza hmien zanc zanc longc ziepc zuoqv nyei laangh fim
yie leih ye lu saa lem zingh ziex hnyangx aqv
 nqa haav aengx nzuonx mingh weic dorh deix nyaanh tengx caux yie juangc fingx nyei mienh
 yaac dorh ga naaiv mingh fongc horc bun tin hungh
ninh mbuo buatc yie yiem zaangc tin hungh nyei biauv ei leiz saax liuz uix aqv
 wuov zanc maiv maaih mienh camv caux yie gapv zunv yiem
 yie yaac maiv ceux lunc
mv baac maaih deix yiem esie saengv daaih nyei yiutai mienh
 se gorngv naaiv deix mienh maaih haaix nyungc sic oix gox yie
 ninh mbuo zungv horpc zuqc daaih meih naaiv gox aqv
maiv zei nor
 ih zanc yiem naaiv nyei mienh buatc yie yiem gunv sic wuic wuov zanc dorngc haaix nyungc
 ninh mbuo oix zuqc gorngv aqv
se gorngv dorngc dongh naaiv nduqc nyungc hnangv
 yie yiem ninh mbuo nyei nza hmien wuov zanc yie heuc jienv gorngv
  yie ih hnoi yiem naaiv zuqc siemv zuiz se weic zuqc yie sienx mienh daic mingh mv baac aengx haih nangh daaih
felikv zungx hiuv duqv wuov diuh jauv muonc deix nyei
 ziouc hitv njiec naaiv deix sic aengx gorngv
zuov domh baeng bieiv
 lisietv
 daaih taux
 yie ziouc dunx meih nyei sic
ninh yaac mbuox baeng bieiv goux longx baulo
 bun ninh mingh mingh daaih daaih deix
 yaac maiv dungx laanh ninh nyei haaix dauh mienh
 sueih ninh mbuo daaih liuc leiz deix ninh
jiex daaih camv hnoi deix
 felikv caux ninh nyei auv
 ndu sinx laa
 daaih
 ninh nyei auv se yiutai mienh
 felikv heuc baulo daaih ziouc muangx ninh gorngv sienx giduc yesu nyei jauv louc
baulo gorngv taux zoux horpc nyei jauv
 gunv duqv ganh
 yaac gorngv taux oix daaih nyei siemv zuiz hnoi
 felikv gamh nziex haic
 mbuox baulo
mbuoqc naaiv gaux aqv
 ih zanc meih gunv mingh aqv
 haaix zanc maaih ziangh hoc yie aengx heuc meih daaih
aengx maaih diuc
 felikv yiem hnyouv hnamv m nziex baulo oix nzuiz deix nyaanh mv bei
 cingx daaih zanc zanc heuc baulo daaih caux ninh gorngv waac
i hnyangx jiex liuz
 bor si atc fe saa tatv daaih zoux zungx div felikv
 felikv oix yiutai mienh a hneiv ninh ziouc maiv bungx baulo
 corc kuonx jienv wuov loh
