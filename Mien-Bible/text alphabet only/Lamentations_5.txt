o ziouv aac
 tov jangx jienv yie mbuo buangh nyei sic
 mangc yie mbuo ndongc naaiv zuqc nyaiv
yie mbuo nzipc nyei buonc benx ganh fingx mienh nyei mi aqv
 ganh norm guoqv nyei mienh duqv yie mbuo nyei biauv
yie mbuo benx maiv maaih die nyei guh hanh fu jueiv
 yie mbuo nyei maa yaac hnangv auv guaav
yie mbuo oix zuqc maaiz wuom hopv
 yie mbuo nyei zaangh yaac oix zuqc maaiz
ninh mbuo geh jienv yie mbuo nyei jaang zeix yie mbuo
 yie mbuo kouv haic
 maiv duqv hitv kuonx
yie mbuo nyiemc suei i yipv caux atc si lie weic duqv hnaangx gaux nyanc
yie mbuo nyei ong taaix baamz zuiz
 mv baac ih zanc maiv yiem aqv
 yie mbuo zuqc ndaam dorng ninh mbuo nyei zuiz
zoux nouh nyei mienh gunv yie mbuo
 yaac maiv maaih haaix dauh njoux yie mbuo biaux ndutv ninh mbuo nyei buoz ndiev
yie mbuo maiv longc maengc nyei mingh lorz nyanc hopv
 weic zuqc daix mienh nyei mienh nanv jienv nzuqc ndaauv yiem deic bung huaang
laaix ngorc hnaangx sin jorm
 yie mbuo nyei ndopv yaac ndongc douz louh jorm
yiem si on nyei m sieqv dorn zuqc caa
 yiem yu ndaa nyei fiuv laangz maiv bueix jiex dorn nyei sieqv yaac zuqc caa
yie mbuo nyei bieiv zeiv zuqc ndoh jienv buoz ndiux yaac maiv maaih haaix dauh taaih mienh gox
houh saeng zuqc aapv morc mbuonv
 dorn zuqc nyiex zaangh hniev lingh lingh king king nyei
maiv maaih mienh gox mienh mingh yiem wuov zingh gaengh aqv
 mienh lunx mienh yaac maiv patv daanh baah
yie mbuo nyei hnyouv nyei njien youh jiex mi aqv
 yie mbuo cangx heix nyei jauv tiuv benx nzauh nyiemv nyei sic
ningv yiem yie mbuo nyei m nqorngv ndortv mi aqv
 yie mbuo baamz zuiz
 ih zanc zuqc kouv aqv
weic naaiv deix sic yie mbuo nyei hnyouv kouv haic
 yaac laaix naaiv deix sic yie mbuo nyei m zing mbiouz mbiouz wuov
 maiv njang
weic zuqc si on mbong benx ndau huaang mi aqv
 benx hieh juv mingh mingh daaih daaih nyei dorngx
mv baac ziouv  aac
 meih yietc liuz zoux hungh
 meih nyei hungh weic oix yiem jienv taux maanc gouv maanc doic
meih weic haaix diuc yietc liuz la kuqv yie mbuo
 meih weic haaix diuc guangc yie mbuo ndongc naaiv lauh
o ziouv  aac
 tov bun yie mbuo nzuonx daaih lorz meih
 yie mbuo ziouc duqv nzuonx daaih
 tov bun yie mbuo nyei hnoi nyieqc nzuonx daaih siang nyei
 hnangv loz hnoi wuov nor
meih za gengh yietc liuz nqemh yie mbuo fai
 meih za gengh
 qiex jiez yie mbuo taux daauh fai
