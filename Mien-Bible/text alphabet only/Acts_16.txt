baulo aengx mingh nde mbi zingh caux li saa daa mungv
 li saa daa mungv maaih dauh sai gorx
 mbuox heuc ti mo tai
 ninh nyei maa se yiutai mienh yaac sienx yesu nyei
 mv baac ninh nyei die benx janx gikc
li saa daa caux i ko ni yum nyei gorx youz yaac ceng ti mo tai
baulo oix dorh ti mo tai gan ninh mingh ziouc tengx ninh jiex gaatv nyei leiz
 weic zuqc wuov norm deic bung nyei zuangx yiutai mienh hiuv duqv ti mo tai nyei die zoux janx gikc
baulo mbuo zueih mungv youh jienv mingh
 mingh taux haaix yaac zorqv gong zoh caux mienh gox yiem ye lu saa lem zingh dingc daaih nyei leiz jiu bun mienh ei jienv zoux
weic naaiv zuangx jiu baang ziouc gauh sienx duqv henv
 hnoi hnoi maaih mienh tim bieqc camv jienv faaux
singx lingh maiv bun baulo yiem esie saengv zunh doz
 ninh mbuo ziouc jiex faa li jie caux gaa laa tie deic bung
taux misie deic bung nyei gapv jaaix ga hlen ninh mbuo oix bieqc mbi ti nie
 mv baac yesu nyei singx lingh maiv bun ninh mbuo bieqc
ninh mbuo ziouc jiex misie deic bung mingh taux do atc
mingh taux wuov muonz
 baulo buatc hinc yaangh nyei sic
 ninh buatc dauh maa si ndo nie mienh souv jienv qaqv tov
tov jiex taux naaiv maa si ndo nie deic bung tengx yie mbuo maah
baulo buatc liuz hinc yaangh nyei sic
 yie mbuo ziouc liemh zeih liuc leiz mingh maa si ndo nie
 weic zuqc yie mbuo funx dingc tin hungh za gengh heuc yie mbuo mingh zunh kuv fienx bun wuov deix mienh muangx
yie mbuo ziouc yiem do atc bieqc nzangv
 baeng zaqc mingh taux saax mo tatv koiv nzou
 da nyeic hnoi mingh taux ne aa mbu li mungv
yiem naaic yie mbuo cuotv nzangv yangh jauv mingh fi lipv poi zingh
 fi lipv poi se maa si ndo nie deic bung nyei yietc norm domh zingh
 se lomaa guoqv liepc daaih nyei zingh
 yie mbuo ziouc yiem ziex hnoi wuov
taux dingh gong hnoi yie mbuo cuotv ga nyiec ziqc zingh mingh wuov ndaaih hlen
 hnamv daaih maaih norm dorngx gapv zunv daux gaux
 yie mbuo lorz buatc ziouc zueiz njiec caux gapv zunv daaih wuov deix m sieqv dorn gorngv waac
maaih dauh ti yaa ti laa zingh nyei m sieqv dorn
 mbuox heuc li ndie
 ninh nyei gong se maaic setv luoqc nyei ndie zuqv
 li ndie se zaangc tin hungh nyei mienh
 ziouv yaac bun ninh nyei hnyouv nqoi
 hnamv duqv tong baulo gorngv nyei waac
ninh caux ninh nyei biauv zong hmuangv doic yietc zungv ziouc jiex wuom nyei leiz
 nqa haav ninh heuc yie mbuo mingh hitv ninh nyei biauv
 ninh gorngv
se gorngv meih mbuo funx yie za gengh sienx ziouv nor
 tov meih mbuo daaih hitv yie nyei biauv oc
 ninh qaqv liouh yie mbuo
 yie mbuo hnamv maiv jiex eix
 ziouc mingh hitv ninh nyei biauv
maaih hnoi yie mbuo mingh mienh gapv zunv daux gaux nyei dorngx
 mingh gau
 maaih dauh nouh beiz daaih buangh zuqc yie mbuo
 naaiv dauh nouh beiz maaih mienv yiem ninh nyei sin
 bun ninh haih gorngv zinh hoz nyei sic ziouc tengx mienh mangc maengc
 bun ninh nyei ziouv duqv nyaanh camv
naaiv dauh nouh beiz gan jienv baulo caux yie mbuo mingh heuc jienv gorngv
naaiv deix mienh se yiem hlang jiex nyei tin hungh nyei bou
 ninh mbuo zunh duqv njoux nyei jauv bun meih mbuo muangx
ninh hnangv naaiv nor zoux camv hnoi aqv
 zoux gau
 baulo haiz hnyouv maiv longx yietc deix ziouc huin nzuonx gorngv mbuox wuov dauh mienv
yie dengv yesu giduc nyei mbuox hatc meih yiem naaiv dauh mienh nyei sin cuotv mingh maah
 mienv ziouc liemh zeih cuotv mi aqv
naaiv dauh nouh beiz nyei ziouv zieqv duqv ninh mbuo duqv nyaanh nyei jauv maiv lamh hnamv aqv
 ninh mbuo ziouc nyau jienv baulo caux silaa
 tor mingh domh zuangx zaamc
 zoux hlo wuov deix nyei nza hmien
yiem lomaa jien nyei nza hmien ninh mbuo gox gorngv
naaiv deix mienh se yiutai mienh
 ninh mbuo zoux bun yie mbuo nyei zingh lunc nzengc
ninh mbuo njaaux nyei leiz se dorngc yie mbuo lomaa mienh nyei leiz
 yie mbuo maiv haih longc
 maiv haih gan ninh mbuo nyei leiz
zuangx mienh tengx jienv zoux doqc bun baulo caux silaa
 wuov deix jien ziouc heuc baeng ciev baulo mbuo nyei lui houx guangc
 longc biaav mborqv ninh mbuo
baeng ziouc mborqv duqv ninh mbuo siang haic
 nqa haav aengx dorh ninh mbuo mingh wuonx jienv loh
 yaac mbuox gunv loh nyei jien longx longx zuov jienv ninh mbuo
gunv loh jien duqv domh jien nyei waac ziouc zorqv baulo mbuo wuonx jienv gu nyuoz wuov qongx loh
 aengx zorqv ndiangx gapc jienv ninh mbuo nyei zaux
ndaamv muonz nyei ziangh hoc
 baulo caux silaa daux gaux yaac baaux nzung ceng tin hungh
 yiem loh nyei zuiz mienh yietc zungv yaac muangx ninh mbuo
liemh zeih ndau dongz duqv seix haic
 ndanc taux loh nyei gorn ndoqv
 dauh dauh loh gaengh nqoi nzengc
 zuangx zuiz mienh nyei limc yaac ndutv nzengc mi aqv
gunv loh jien nyie daaih buatc loh gaengh nqoi nzengc
 laaic duqv zuiz mienh biaux nzengc aqv mv bei
 ninh ziouc baeng cuotv ninh nyei nzuqc ndaauv oix daix ninh ganh aqv
mv baac baulo huon norm kaatv
hueiv
 maiv dungx hoic meih ganh
 yie mbuo yietc zungv yiem naaiv nyei
gunv loh jien heuc mienh lorz dang daaih ziux jienv tiux bieqc baulo mbuo wuov
 mbaapv njiec baulo caux silaa nyei nza hmien
 sin zinx nyanh nyanh nyei
ninh dorh baulo mbuo cuotv daaih naaic gaax ninh mbuo
domh gorx aah
 yie oix zuqc hnangv haaix nor zoux cingx haih duqv njoux
baulo mbuo dau
oix zuqc sienx kaux ziouv yesu
 meih caux meih nyei yietc biauv mienh ziouc duqv njoux
baulo mbuo ziouc gorngv ziouv nyei doz bun ninh caux ninh nyei yietc biauv mienh muangx
dongh naaic muonz
 wuov norm ziangh hoc
 gunv loh jien dorh baulo mbuo mingh nzaaux nzengc zuqc mborqv mun nyei dorngx
 nzaaux liuz
 gunv loh jien caux yietc biauv mienh liemh zeih jiex wuom nyei leiz aqv
jiex liuz leiz
 gunv loh jien aengx dorh baulo caux silaa bieqc ninh nyei biauv mbenc hnaangx bun ninh mbuo nyanc
 gunv loh jien caux ninh nyei hmuangv doic za gengh njien youh haic
 weic zuqc ninh mbuo ih zanc sienx tin hungh mi aqv
lungh njang
 lomaa domh jien paaiv sin hlen baeng mingh gunv loh jien wuov mbuox ninh
bungx wuov deix i laanh mienh aqv
gunv loh jien ziouc mbuox baulo
domh jien heuc yie bungx meih caux silaa cuotv loh
 meih mbuo ih zanc gunv baengh orn nyei mingh aqv
mv baac baulo gorngv mbuox wuov deix sin hlen baeng
yie mbuo yaac lomaa nyei baeqc fingx
 ninh mbuo zungv maiv dingc yie mbuo nyei zuiz ndaangc
 la guaih dorng zuangx mborqv yie mbuo
 corc aengx dorh yie mbuo mingh wuonx jienv loh
 ih zanc ninh mbuo oix bingx jienv bungx yie mbuo
 hnangv naaic se maiv horpc
 wuov deix domh jien ganh oix zuqc daaih bungx yie mbuo cuotv
baeng ziouc ziang naaiv deix waac mingh gorngv bun domh jien muangx
 domh jien hiuv duqv baulo caux silaa se lomaa mienh
 ninh mbuo ziouc gamh nziex haic
domh jien ziouc mingh tov zuiz baulo mbuo
 aengx fungx ninh mbuo cuotv loh yaac tov ninh mbuo cuotv zingh aqv
baulo caux silaa cuotv loh daaih mingh li ndie nyei biauv
 yiem wuov ninh mbuo buangh gorx youz
 gorngv waac nunz liuz ninh mbuo nyei hnyouv
 ziouc mingh mi aqv
