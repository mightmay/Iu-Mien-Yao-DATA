kaa naa an mienh
 aalaatv zingh nyei hungh
 dongh yiem negepc haiz gorngv i saa laa en mienh gan aa taa lim wuov diuh jauv daaih
 ninh ziouc cuotv mingh caux i saa laa en mienh mborqv jaax
 caangv duqv deix ninh mbuo nyei mienh
i saa laa en mienh ziouc caux ziouv laengz jiez ngaengc waac
 ninh mbuo gorngv
se gorngv ziouv zorqv naaiv deix mienh jiu bun yiem yie mbuo nyei buoz ndiev
 yie mbuo ziouc mietc nzengc ninh mbuo nyei zingh aqv
ziouv  haiz i saa laa en mienh tov nyei waac ziouc zorqv kaa naa an mienh jiu bun ninh mbuo
 ninh mbuo ziouc mietc nzengc kaa naa an mienh caux wuov norm deic bung nyei zingh yietc zungv
 wuov norm horngc ninh mbuo yaac cuotv mbuox heuc 
homaa
i saa laa en mienh yiem ho aa mbong cuotv jauv yangh mingh koiv siqv wuov diuh jauv weic wingc e ndom deic bung
 yiem jauv zaangc zuangx mienh haiz maiv noic faanh
ninh mbuo ziouc ngopv tin hungh caux mose
meih mbuo weic haaix diuc dorh yie mbuo cuotv i yipv deic bung bun yie mbuo yiem naaiv deic bung huaang daic
 yiem naaiv maiv maaih nyanc nyei ga naaiv
 maiv maaih wuom hopv
 yie mbuo youx
 haic ih zanc nyanc jienv naaiv deix maiv benx nyanc nyei ga naaiv
ziouv  ziouc bun naang doqc yiem zuangx baeqc fingx nyei mbu ndongx
 naang nyorqv mienh ziouc maaih i saa laa en mienh daic camv haic
baeqc fingx daaih lorz mose yaac gorngv
yie mbuo baamz zuiz weic zuqc yie mbuo ngopv ziouv  yaac ngopv meih
 ih zanc tov tengx daux gaux tov ziouv dorh naaiv deix naang cuotv yie mbuo mbu ndongx mingh
 mose ziouc weic ninh mbuo daux gaux
ziouv  gorngv mbuox mose
oix zuqc zoux diuh naang doqc an wuov dongc gu nguaaic
 da faanh zuqc naang nyorqv nyei mienh mangc yiem dongc wuov diuh dongh siqv naang
 wuov dauh ziouc duqv ziangh jienv
mose ziouc longc dongh siqv zoux diuh naang an jienv dongc gu nguaaic
 haaix dauh zuqc naang doqc nyorqv yaac mangc naaiv diuh dongh siqv naang
 wuov dauh ziouc duqv maengc cuotv
i saa laa en mienh aengx suiv mingh corng ndopv liuh ciangv yiem o mbotc
yiem o mbotc ninh mbuo cuotv jauv mingh liepc ndopv liuh ciangv yiem i ye aa mbaa lim
 se yiem deic bung huaang
 mo apc doix ngaanc
 huin mba hnoi cuotv wuov bung
yiem naaic ninh mbuo aengx suiv mingh liepc ciangv yiem zeletv horngz
ninh mbuo aengx cuotv jauv yiem aannon ndaaih hlen baqv bung maengx
 aannon ndaaih yiem deic bung huaang caengx bieqc aa mo lai mienh nyei deic
 yaac zoux mo apc deic bung caux aa mo lai mienh nyei gapv jaaix
weic naaiv yiem ziouv  nyei mborqv jaax sou  gorngv
sufaa deic nyei waa hepv zingh
 caux aannon ndaaih nyei yietc zungv horngz
caux caengx faaux taux aan zingh wuov deix horngz nyei mbaiv
 yaac nzomz mingh mo apc deic bung nyei gapv jaaix
i saa laa en mienh yiem naaic aengx mingh douc taux mbe e
 yiem mbe e maaih norm wuom kuotv
 dongh zinh ndaangc ziouv mbuox mose
heuc zuangx baeqc fingx daaih zunv
 yie ziouc bun wuom ninh mbuo hopv
 wuov norm dorngx
wuov zanc i saa laa en mienh baaux naaiv diuh nzung
wuom kuotv aac
 bun wuom baetv cuotv daaih
 yie mbuo lomh nzoih baaux nzung houc
se bieiv zeiv wetv nyei wuom kuotv
 baeqc fingx nyei jien long cuotv daaih nyei
 longc hungh biaav caux biaav mbiaac long
 ninh mbuo aengx cuotv deic bung huaang mingh taux matv taa naa
yiem matv taa naa mingh taux naa haa li en horngc
 yiem naa haa li en aengx suiv mingh taux mbaamotv
cuotv mbaamotv ninh mbuo aengx mingh mo apc deic nyei horngz
 se mangc njiec deic bung huaang nyei bitc gaa mbong ningv ga hlen
i saa laa en mienh paaiv mienh mingh mbuox aa mo lai mienh nyei hungh
 si honx
tov bun yie mbuo jiex meih nyei deic bung oc
 yie mbuo maiv yangh pien bieqc ndeic fai a ngunc huingx
 yaac maiv hopv haaix norm wuom kuotv nyei wuom
 yie mbuo kungx gan hungh diex nyei domh jauv taux jiex jomc meih nyei deic bung hnangv
mv baac si honx hungh maiv kangv bun i saa laa en mienh jiex ninh nyei deic
 ninh heuc ninh nyei zuangx baeng daaih zunv aengx cuotv mingh deic bung huaang mborqv i saa laa en mienh
 ninh taux yaa haatv ziouc caux i saa laa en mienh mborqv jaax
mv baac i saa laa en mienh longc nzuqc ndaauv daix ninh
 aengx caangv ninh nyei deic bung yiem aannon ndaaih taux yapv mborkc ndaaih
 mv baac kungx caangv taux ammon mienh nyei gapv jaaix hlen
 weic zuqc ammon mienh nyei gapv jaaix se wuonv haic
i saa laa en mienh caangv nzengc aa mo lai mienh nyei norm norm zingh
 liemh hetv mbon zingh caux weih gormx nyei fiuv laangz
 ziouc bieqc mingh yiem jienv
hetv mbon zoux aa mo lai mienh nyei si honx hungh nyei domh zingh
 si honx hungh caux zinh ndaangc wuov dauh mo apc mienh nyei hungh mborqv jaax caangv nzengc yiem mo apc hungh nyei buoz ndiev nyei yietc zungv deic bung taux aannon ndaaih
weic naaiv zoc nzung nyei mienh gorngv
daaih taux hetv mbon zingh
 bun naaiv norm zingh aengx duqv liepc jiez
 bun si honx hungh nyei domh zingh aengx ceix jiez daaih
maaih douz yiem hetv mbon zingh cuotv
 douz mbietc yiem si honx nyei zingh njopc daaih buov qui mo apc deic bung nyei aan zingh
 caux huing aannon ndaaih geh zorng nyei baeqc fingx
o mo apc mienh aac
 meih zuqc kouv aqv
 o zaangc kemotv nyei mienh aac
 meih mbuo zuqc mietc aav loh
 kemotv zienh bun ninh nyei dorn zuqc benx biaux sic nyei mienh
 yaac bun ninh nyei sieqv zuqc caangv mingh jiu bun aa mo lai mienh nyei si honx hungh caangv
mv baac yie mbuo bun ninh mbuo nyei zeiv fun zuqc mietc
 yiem hetv mbon zingh zuqc mietc taux ndi mbon
 yie mbuo baaic nzengc ninh mbuo taux nofaa
 se taux me nde mbaa wuov norm dorngx
i saa laa en mienh ziouc yiem njiec aa mo lai mienh nyei deic bung
mose paaiv mienh mingh zaah liuz yaase zingh
 nqa haav i saa laa  en mienh mingh mborqv
 aengx zorqv yaase zingh caux huing nzuonx nyei fiuv laangz yaac zunc aa mo lai mienh cuotv nzengc
jiex daaih
 i saa laa en mienh huin mingh hungx jienv mbaasaan deic bung mingh
 mbaasaan nyei okc hungh caux ninh nyei zuangx baeng ziouc cuotv daaih taux e nden i zingh caux ninh mbuo mborqv jaax
ziouv  gorngv mbuox mose
maiv dungx gamh nziex ninh
 weic zuqc yie zorqv ninh caux ninh nyei zuangx baeng
 caux ninh nyei deic bung
 jiu yiem meih nyei buoz ndiev
 oix zuqc zoux bun ninh hnangv meih mbuo zoux bun yiem hetv mbon zingh
 wuov dauh aa mo lai mienh nyei si honx hungh wuov nor
hnangv naaic
 i saa laa en mienh daix okc hungh
 caux ninh nyei dorn mbuo caux ninh nyei zuangx baeng
 yietc dauh yaac maiv liouh
 ninh mbuo ziouc zorqv ninh nyei deic bung benx ninh mbuo nyei buonc
