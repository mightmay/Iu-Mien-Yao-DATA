ziouv gorngv mbuox mose caux aalon
oix zuqc mbuox i saa laa en mienh
  haaix dauh m jangc dorn lamh mbueiz dorngx cuotv maiv horpc zuqc cuotv nyei ga naaiv
 wuov deix ga naaiv maaih uix
maiv gunv naaiv deix ga naaiv cuotv fai zaeqv jienv gu nyuoz
 corc bun wuov laanh mienh maaih uix
 naaiv se lamh mbueiz dorngx maaih ga naaiv cuotv bun mienh maaih uix nyei leiz
+ haaix dauh m jangc dorn lamh mbueiz dorngx maaih ga naaiv cuotv aengx bueix haaix zung coux
 wuov zung coux ziouc maaih uix
 zueiz haaix norm ga naaiv
 wuov norm ga naaiv yaac maaih uix
haaix dauh muoqv zuqc ninh nyei coux
 wuov dauh oix zuqc nzox ganh nyei lui houx
 longc wuom nzaaux sin
 yaac maaih uix taux hmuangx
haaix dauh zueiz zuqc ninh zueiz jiex nyei ga naaiv
 wuov dauh oix zuqc nzox ganh nyei lui houx
 longc wuom nzaaux sin
 yaac maaih uix taux hmuangx
+ haaix dauh muoqv lamh mbueiz dorngx maaih ga naaiv cuotv nyei m jangc dorn oix zuqc nzox ganh nyei lui houx
 longc wuom nzaaux sin
 yaac maaih uix taux hmuangx
+ haaix dauh lamh mbueiz dorngx maaih ga naaiv cuotv nyei mienh tuiv wuom nzuih naetv zuqc mienh
 wuov dauh mienh oix zuqc nzox lui houx
 longc wuom nzaaux sin
 yaac maaih uix taux hmuangx
+ lamh mbueiz dorngx maaih ga naaiv cuotv nyei mienh zueiz jiex nyei maaz orn fai haaix nyungc ga naaiv
 wuov nyungc ziouc maaih uix
haaix dauh muoqv zuqc naaiv deix geh jiex zueiz jiex nyei ga naaiv
 wuov dauh maaih uix taux hmuangx
 haaix dauh tengx zorqv naaiv deix zueiz jiex nyei ga naaiv oix zuqc nzox lui houx
 longc wuom nzaaux sin
 yaac maaih uix taux hmuangx
+ haaix dauh mienh lamh mbueiz dorngx maaih ga naaiv cuotv yaac maiv longc wuom nzaaux buoz ndaangc
 ninh muoqv zuqc haaix dauh
 wuov dauh oix zuqc nzox lui houx
 longc wuom nzaaux sin
 yaac maaih uix taux hmuangx
+ haaix dauh mienh lamh mbueiz dorngx maaih ga naaiv cuotv aengx muoqv zuqc nie mor
 oix zuqc mborqv nie mor guangc
 se gorngv muoqv zuqc longc ndiangx zoux daaih nyei jaa sic
 oix zuqc longc wuom nzaaux
+ lamh mbueiz dorngx maaih ga naaiv cuotv nyei mienh longx mingh
 corc oix zuqc zuov siec hnoi cingx duqv saax uix
 ninh oix zuqc nzox lui houx
 longc wuom daaih nzaaux sin
 ninh ziouc cing nzengc mi aqv
taux da betv hnoi oix zuqc dorh i norm norqc nqo fai i norm baeqc gopv lunx
 yiem ziouv nyei nza hmien
 wuic buangh ndopv liuh nyei gaengh ndaangc jiu bun sai mienh
sai mienh ziouc tengx ninh ziec
 ninh longc norm ziec fiqv zuiz
 aengx longc norm buov ziec
 ninh hnangv naaiv nor yiem ziouv  nyei nza hmien tengx lamh mbueiz dorngx maaih ga naaiv cuotv wuov laanh mienh fiqv zuiz
+ haaix dauh m jangc dorn maaih jaix nongc cuotv
 wuov dauh oix zuqc longc wuom nzaaux nzengc ziangh sin
 ninh yaac maaih uix taux hmuangx
lui houx fai haaix nyungc longc ndopv zoux daaih nyei ga naaiv maaih jaix nongc guoqv zuqc
 oix zuqc longc wuom nzaaux yaac maaih uix taux hmuangx
m jangc m sieqv caux liuz doic yaac maaih jaix nongc cuotv
 i dauh zungv oix zuqc longc wuom nzaaux sin yaac maaih uix taux hmuangx
+ m sieqv dorn hlaax hlaax maaih sin yienc nyei ziangh hoc
 ninh maaih uix siec hnoi
 haaix dauh muoqv zuqc ninh
 wuov dauh ziouc maaih uix taux hmuangx
+ ninh maaih sin yienc nyei ziangh hoc bueix haaix norm dorngx
 wuov norm dorngx maaih uix
 ninh zueiz haaix nyungc ga naaiv
 wuov nyungc ga naaiv ziouc maaih uix
haaix dauh muoqv zuqc ninh nyei coux
 wuov dauh oix zuqc nzox ganh nyei lui houx
 longc wuom nzaaux sin
 yaac maaih uix taux hmuangx
haaix dauh muoqv zuqc ninh zueiz nyei ga naaiv
 wuov dauh oix zuqc nzox ganh nyei lui houx
 longc wuom nzaaux sin
 yaac maaih uix taux hmuangx
maiv gunv ninh zueiz coux fai haaix nyungc ga naaiv
 haaix dauh muoqv zuqc ziouc maaih uix taux hmuangx
+ se gorngv haaix dauh m jangc dorn caux maaih sin yienc nyei m sieqv dorn nitv doic
 m jangc dorn ziouc zuqc m sieqv dorn nyei uix guoqv ninh
 ninh ziouc maaih uix siec hnoi
 ninh bueix nyei haaix zung coux yaac maaih uix
+ haaix dauh m sieqv dorn maaih nziaamv cuotv camv hnoi
 maiv doix sin yienc nyei ziangh hoc
 fai gauh lauh sin yienc nyei ziangh hoc
 da faanh corc maaih nziaamv cuotv nyei hnoi nyieqc maaih uix
 hnangv sin yienc nyei ziangh hoc wuov nor
maaih nziaamv cuotv nyei ziangh hoc
 ninh bueix nyei haaix zung coux fai zueiz nyei haaix nyungc ga naaiv ziouc maaih uix
 hnangv sin yienc nyei ziangh hoc maaih uix wuov nor
haaix dauh muoqv zuqc wuov deix ga naaiv ziouc maaih uix
 oix zuqc nzox ganh nyei lui houx
 longc wuom nzaaux sin yaac maaih uix taux hmuangx
+ mv baac se gorngv ninh cuotv nyei nziaamv dingh nzengc
 oix zuqc aengx zuov siec hnoi
 nqa haav ninh maiv maaih uix
taux da betv hnoi ninh oix zuqc dorh i norm norqc nqo fai i norm baeqc gopv lunx taux wuic buangh ndopv liuh nyei gaengh ndaangc
 jiu bun sai mienh
sai mienh ziouc longc norm ziec weic fiqv zuiz
 longc norm buov ziec
 ninh hnangv naaiv nor tengx maaih nziaamv cuotv wuov dauh m sieqv dorn fiqv zuiz
+ meih mbuo oix zuqc hnangv naaiv bun i saa laa en mienh simv nqoi ninh mbuo nyei uix
 nziex ninh mbuo dorh uix daaih guoqv zuqc yie nyei ndopv liuh
 dongh yiem ninh mbuo mbu ndongx nyei dorngx
 ninh mbuo ziouc laaix ninh mbuo ganh nyei uix zuqc daic
naaiv deix leiz se weic m jangc dorn lamh mbueiz dorngx maaih ga naaiv fai jaix nongc cuotv ziouc bun ninh maaih uix
yaac weic m sieqv dorn maaih sin yienc nyei ziangh hoc ziouc maaih uix
 yaac weic m jangc dorn fai m sieqv dorn lamh mbueiz dorngx maaih ga naaiv cuotv
 yaac weic m jangc dorn caux maaih uix nyei m sieqv dorn nitv doic
