taux cun gen hnoi
 dongh zuangx hungh diex yietc gau dorh jun baeng cuotv mingh mborqv jaax nyei ziangh hoc
 yo aapc dorh jun baeng cuotv mingh mborqv baaic ammon mienh nyei deic bung
 aengx mingh weih jienv oix mborqv lapv mbaa zingh
 mv baac ndaawitv corc yiem jienv ye lu saa lem nyei
 yo aapc aengx mborqv lapv mbaa zingh aengx baaic waaic nzengc mi aqv
ndaawitv muonx ninh mbuo nyei hungh diex ndongx nyei jiem ningv
 naaiv norm hungh ningv maaih hniev daauh nyic ziepc yietv joih
 yiem wuov norm hungh ningv maaih norm jaaix haic nyei la bieiv
 mienh aengx zorqv naaiv norm hungh ningv ndongx jienv ndaawitv nyei m nqorngv
 ninh yaac caangv duqv wuov norm zingh nyei ga naaiv camv nyei
aengx dorh yiem zingh gu nyuoz nyei mienh cuotv daaih hatc ninh mbuo longc njoux
 longc porng caux bouv zoux gong
 ndaawitv yaac fih hnangv nyei zoux bun ammon mienh nyei norm norm zingh nyei mienh
 nqa haav ndaawitv caux ninh nyei zuangx jun baeng nzuonx ye lu saa lem
hoz daaih i saa laa en mienh yiem gese zingh caux fi li saa die mienh mborqv jaax
 wuov zanc husaa mienh
 sipc mbe kai
 daix dauh hlo hlang mienh nyei zeiv fun
 sipc bai
 fi li saa die mienh yaac zuqc suei mi aqv
aengx maaih nzunc i saa laa en mienh caux fi li saa die mienh mborqv jaax
 maaih jaa i nyei dorn
 en haa nan
 daix gatc mienh
 go li atc
 nyei youz
 laami
 naaiv dauh mienh nyei cang baengx lomh nzenc suix ndatv ndie nyei biaav hlo
aengx maaih nzunc yiem gatc zingh mborqv jaax
 yiem wuov maaih dauh hlo hlang nyei mienh
 yietc jieqv buoz maaih juqv norm buoz ndoqv
 i jieqv fih hnangv nyei
 zaux yietc bung maaih juqv norm zaux ndoqv
 i bung fih hnangv nyei
 liemh buoz liemh zaux maaih nyic ziepc feix norm
 ninh yaac zoux loz hnoi hlo hlang nyei mienh nyei zeiv fun
ninh huotv i saa laa en mienh wuov zanc
 ndaawitv nyei gorx
 si me aa nyei dorn
 yo naa taan
 cuotv mingh daix ninh aqv
naaiv se yiem gatc zingh hlo hlang mienh nyei zeiv fun
 ninh mbuo zuqc yiem ndaawitv caux ninh nyei bou nyei buoz ndiev zuqc daix
