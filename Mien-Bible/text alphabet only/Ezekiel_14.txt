maaih deix i saa laa en nyei mienh gox daaih lorz yie yaac zueiz jienv yie nyei nza hmien
yie yaac duqv zipv ziouv nyei waac gorngv
baamh mienh aah
 naaiv deix mienh zorqv miuc fangx an jienv ninh mbuo nyei hnyouv yaac zorqv hoic ninh mbuo baamz zuiz
 ndiqv zuqc ndorpc nyei ga naaiv
 an jienv ninh mbuo nyei wuov ndaangc maengx
 yie corc horpc zuqc bun ninh mbuo naaic yie fai
weic naaiv meih oix zuqc caux ninh mbuo gorngv
 yaac mbuox ninh mbuo
  ziouv tin hungh hnangv naaiv gorngv
i saa laa en nyei haaix dauh zeiv fun zorqv miuc fangx an jienv hnyouv yaac zorqv hoic ninh baamz zuiz ndiqv zuqc ndorpc nyei ga naaiv an nza hmien
 nqa haav daaih lorz douc waac mienh
 yie
 ziouv ganh
 oix dau ninh laaix ninh nyei miuc fangx camv
yie hnangv naaiv zoux weic bun yie haih nzaeng i saa laa en nyei zeiv fun nyei hnyouv nzuonx
 se gan ninh mbuo nyei miuc fangx ziouc leih go yie wuov deix yietc zungv mienh
weic naaiv oix zuqc gorngv mbuox i saa laa en nyei zeiv fun
  ziouv tin hungh hnangv naaiv gorngv
oix zuqc goiv hnyouv guangc nqoi meih mbuo nyei miuc fangx yaac huin hmien maiv dungx mangc meih mbuo yietc zungv gamh nziev nyei sic
i saa laa en nyei zeiv fun fai yiem i saa laa en mienh mbu ndongx nyei haaix fingx mienh
 da faanh haaix dauh
 dongh leih nqoi yie
 yaac zorqv ninh mbuo nyei miuc fangx an jienv hnyouv
 zorqv hoic ganh ndiqv zuqc ndorpc baamz zuiz wuov nyungc ga naaiv an ninh nyei nza hmien
 ziouc aengx daaih lorz douc waac mienh naaic yie taux ninh mbuo nyei sic weic tengx ganh duqv longx
 yie
 ziouv  ganh
 oix dau ninh
yie ziouc mbienv hmien bun wuov laanh mienh
 yie bun ninh benx jangx hoc yaac bun mienh longc ninh zoux gouv gorngv
 yie oix bun ninh yiem yie nyei baeqc fingx mbu ndongx zuqc pai guangc
 meih mbuo ziouc hiuv duqv yie se ziouv
se gorngv maaih dauh douc waac mienh zuqc nduov gorngv yietc joux douc nyei waac
 se yie
 ziouv
 nduov wuov dauh douc waac mienh
 yie ziouc sung yie nyei buoz caux ninh doix dekc
 zorqv ninh yiem yie nyei baeqc fingx
 i saa laa en mienh mbu ndongx
 mietc nzengc
ninh mbuo ziouc weic ganh zoux dorngc nyei zuiz ndaam dorng
 wuov dauh douc waac mienh caux tov naaic nyei mienh ziouc zuqc dingc zuiz fih hnangv nyei
yie hnangv naaiv zoux weic bun i saa laa en nyei zeiv fun maiv aengx leih nqoi yie
 yaac maiv aengx baamz zuiz guoqv ganh maaih uix
 hnangv naaic ninh mbuo ziouc benx yie nyei baeqc fingx
 yie yaac zoux ninh mbuo nyei tin hungh
+  naaiv se ziouv tin hungh  gorngv nyei waac
yie aengx duqv zipv ziouv  nyei waac gorngv
baamh mienh aah
 se gorngv haaix norm guoqv nyei mienh baamz zuiz
 maiv ziepc zuoqv nyei zoux bun yie
 yie ziouc sung yie nyei buoz caux wuov norm deic bung doix dekc
 bun ninh mbuo nyei laangh ziqc dangx
 bun ninh mbuo ngorc hnaangx
 yaac zorqv mienh caux hieh zoih mietc nzengc
maiv gunv maaih naaiv deix buo laanh mienh
 noyaa
 ndaa ni en caux yopv yiem naaic norm deic bung gu nyuoz
 weic ninh mbuo zoux nyei kuv sic ninh mbuo haih njoux ninh mbuo ganh nyei maengc hnangv
 naaiv se ziouv tin hungh  gorngv nyei waac
se gorngv yie bun ciouv nyei hieh zoih jiex naaiv norm deic bung ngaatc mienh ziouc bun deic bung huaang mi aqv
 laaix naaiv deix hieh zoih
 maiv maaih haaix dauh jiex duqv deic bung
ziouv tin hungh gorngv
  yie ziangv jienv yie ganh nyei maengc gorngv
 maiv gunv naaiv deix buo laanh mienh yiem naaiv norm deic bung gu nyuoz
 liemh ninh mbuo nyei naamh nyouz yaac njoux maiv duqv
 kungx haih njoux duqv ganh hnangv
 mv baac wuov norm deic bung oix huaang nzengc
fai se gorngv yie dorh nzuqc ndaauv hoic wuov norm deic bung ziouc gorngv
  bun nzuqc ndaauv jiex wuov norm deic bung aqv
  yie ziouc zorqv deic bung nyei mienh
 liemh mienh liemh saeng kuv
 daix nzengc
ziouv tin hungh gorngv
yie ziangv yie ganh nyei maengc gorngv
 maiv gunv wuov deix buo laanh mienh yiem naaic gu nyuoz
 ninh mbuo liemh ganh nyei naamh nyouz njoux maiv duqv
 kungx haih njoux duqv ganh hnangv
fai se gorngv yie bun wuon baengc bieqc wuov norm deic bung
 yaac bun yie nyei ga qiex baetv cuotv mietc ninh mbuo
 liemh mienh caux saeng kuv mietc nzengc
maiv gunv noyaa
 ndaa ni en caux yopv yiem naaiv norm deic bung gu nyuoz
 ziouv tin hungh gorngv yie ziangv jienv yie ganh gorngv
 ninh mbuo liemh ganh nyei naamh nyouz njoux maiv duqv
 ninh mbuo kungx weic ganh zoux nyei kuv sic njoux duqv ganh nyei maengc hnangv
weic naaiv ziouv tin hungh  gorngv
  yie dingc ye lu saa lem mienh nyei zuiz bun ninh mbuo zuqc naaiv deix biei nyungc zeqc naanc gauh ciouv ndongc haaix camv
 se bun ninh mbuo zuqc nzuqc ndaauv
 ngorc hnaangx
 ciouv nyei hieh zoih caux wuon baengc bun mienh caux saeng kuv zuqc mietc nzengc
mv baac yiem naaic gu nyuoz maaih duqv maengc cuotv zengc njiec nyei mienh dorh ninh mbuo nyei naamh nyouz cuotv
 ninh mbuo cuotv taux meih mbuo naaic
 meih mbuo duqv buatc ninh mbuo zoux nyei sic
 meih mbuo ziouc haiz hnyouv gauh fong weic yie bun ye lu saa lem zuqc nyei zeqc naanc
 se yie bun wuov norm zingh zuqc nyei yietc zungv sic
meih mbuo duqv buatc ninh mbuo nyei jauv caux ninh mbuo zoux nyei sic
 meih mbuo ziouc hnyouv fong deix
 yaac hiuv duqv yie yiem ye lu saa lem zoux nyei yietc zungv sic maaih gorn baengx
  naaiv se ziouv tin hungh  gorngv nyei waac
