ziouv  gorngv
meih mbuo gan baengh fim nyei jauv yangh yaac daaih lorz ziouv  nyei mienh
 muangx yie maah
 oix zuqc hnamv taux meih mbuo yiem zuqc ndingh cuotv daaih wuov norm la bieiv
 yaac hnamv mangc meih zuqc wetv cuotv daaih wuov norm la bieiv kuotv
oix zuqc hnamv gaax meih mbuo nyei ong taaix
 apc laa ham
 yaac hnamv mangc gaax saalaa
 dongh yungz meih daaih wuov dauh
 weic zuqc apc laa ham nduqc laanh mienh yiem nyei ziangh hoc yie heuc ninh
 yie yaac ceix fuqv bun ninh
 bun ninh nyei mienh soux camv
weic zuqc yie
 ziouv
 zungv oix orn si on
 yaac oix korv lienh si on nyei yietc zungv mbaang waaic nyei dorngx
 yie oix bun ninh nyei deic bung huaang hnangv e nden huingx
 guangc huaang nyei dorngx yaac hnangv yie
 ziouv
 nyei huingx
 yiem si on gu nyuoz ziouc maaih njien youh orn lorqc
 maaih laengz zingh caux baaux nzung nyei qiex
o yie nyei baeqc fingx aac
 muangx yie maah
 o yie nyei guoqv nyei mienh aah
 baeng m normh muangx yie
 yie oix zorqv yie nyei leiz latc jiu bun maanc fingx
 yie baengh fim nyei leiz oix zoux njang ziux ninh mbuo
yie baengh fim nyei jauv taux fatv
 yie nyei njoux en yaac cuotv mingh
 yie ganh oix gunv maanc guoqv
 koiv nzou zuov jienv yie
 zuov jienv maaih lamh hnamv yie oix njoux ninh mbuo
meih mbuo cau hmien mangc lungh
 yaac mangc ga ndiev ndau
 weic zuqc lungh oix mitc nzengc hnangv douz sioux
 ndau yaac oix hnangv lui houx nor
 huv nzengc
 yiem naaic nyei mienh yaac hnangv wuov nor daic nzengc
 mv baac yie nyei njoux en yietc liuz yiem
 yie nyei gong fim yietc liuz maiv haih jomc
meih mbuo hiuv duqv haaix nyungc horpc nyei mienh
 se maaih yie nyei leiz latc yiem meih nyei hnyouv nyei mienh aah
 muangx yie maah
 mienh daanh meih mbuo
 maiv dungx gamh nziex
 mienh huotv meih mbuo yaac maiv dungx hnyouv namx
weic zuqc gaeng oix ngaatc ninh mbuo hnangv ngaatc lui houx
 gaeng mau oix ngaatc hnangv ngaatc ba gi yungh biei
 mv baac yie nyei gong fim oix yietc liuz yiem
 yie nyei njoux en taux maanc gouv maanc doic
ziouv  aac
 nyie daaih
 nyie daaih maah
 longc meih nyei qaqv njoux yie mbuo maah
 nyie daaih hnangv loz hnoi wuov deix doic jiex doic nyei ziangh hoc
 se meih hngaqv laa hapc benx yietc nqanx yietc nqanx
 yaac nzopv tong jung hungh maiv zeiz
se meih bun koiv nqaai mingh
 bun ndo nyei wuom nqaai
 zoux bun koiv ndo nyei dorngx benx jauv
 bun zuoqc nzuonx nyei mienh jiex maiv zeiz
ziouv zuoqc nzuonx nyei mienh ziouc nzuonx
 baaux jienv nzung daaih taux si on
 ninh mbuo zungv oix maaih yietc liuz nyei njien youh
 ninh mbuo oix duqv njien youh orn lorqc
 you nzauh caux tauv qiex ndoqc nyei jauv oix jiex mi aqv
 se yie ganh
 orn meih mbuo nyei hnyouv
 meih mbuo benx haaix dauh cingx gamh nziex haih daic nyei mienh
 se gamh nziex baamh mienh
 ninh mbuo kungx hnangv miev nor
meih mbuo yaac la kuqv zeix meih mbuo daaih wuov dauh se la kuqv corng lungh aengx liepc ndau nyei gorn ndoqv wuov dauh ziouv
 weic naaiv meih mbuo cingx daaih ziangh hnoi gamh nziex haic oix zeix meih mbuo wuov deix qiex jiez
 nouz nyei sic
 ninh mbuo liepc hnyouv oix mietc meih mbuo
 mv baac ninh mbuo qiex jiez
 nouz meih mbuo nyei sic jiex haaix mi aqv
zuqc wuonx loh nyei mienh oix siepv siepv nyei duqv bungx nqoi
 ninh maiv daic
 maiv zuqc njiec yiemh gen
 ninh nyei nyanc hopv yaac maiv dangx
yie se ziouv
 meih nyei tin hungh
 yie qouv koiv bun wuom laangc mbui njunh njunh nyei
 yie nyei mbuox se nernh jiex nyei ziouv
yie zorqv yie nyei waac njaaux meih
 yaac longc yie nyei buoz beu jienv meih
 yie corng lungh aengx liepc ndau nyei gorn ndoqv
 yaac gorngv mbuox si on mienh
  meih zoux yie nyei baeqc fingx
ye lu saa lem aah
 jiez daaih
 jiez daaih
 souv jiez daaih maah
   ziouv  qiex jiez
 nouz meih ziouc cunv bun meih hopv nyei zaanv meih duqv hopv liuz aqv
 zungv hopv taux kungx zengc diuv zaa hnangv ziouc bun meih lungh lungh laih laih nyei
meih yungz nyei zuangx naamh nyouz maiv maaih haaix dauh yienz ye lu saa lem
 meih dorh hlo nyei yietc zungv fu jueiv
 maiv maaih yietc dauh ken meih
meih zuqc naaiv deix i nyungc zeqc naanc
 maaih haaix dauh haih tengx meih nzauh nyiemv
 meih zuqc baaic
 zuqc mietc
 meih nyei mienh zuqc ngorc
 zuqc nzuqc ndaauv daix
 haaix dauh oix orn meih nyei hnyouv
meih nyei mienh meih mingh
 bueix jienv yiem diuh diuh jauv kuv hnangv jung zuqc mienh zaeng mungz hlopv jienv
 ninh mbuo zuqc ziouv nouz taux daauh
 yaac zuqc meih nyei tin hungh hemx
weic naaiv meih zuqc siouc kouv nyei mienh aah
 meih nquin yaac maiv zeiz laaix diuv nquin
meih nyei ziouv
 se ziouv
  meih nyei tin hungh
 dongh oix weic ninh nyei baeqc fingx caengx sic
 hnangv naaiv gorngv
mangc maah
 yie zorqv nqoi yiem meih mbuo nyei buoz bun mienh lungh lungh laih laih nyei zaanv
 se yie qiex jiez nyei ziangh hoc bun meih hopv nyei zaanv
 yiem naaiv mingh meih mbuo maiv zuqc hopv
yie oix zorqv wuov norm zaanv an jienv zeix meih wuov deix mienh nyei buoz
 ninh mbuo doix meih gorngv
  mbaapv njiec bun yie mbuo caaiv jienv meih jiex maah
  meih ziouc bun meih nyei diqc daanz hnangv ndau
 yaac hnangv hei horngc nyei jauv sueih ninh mbuo jiex
