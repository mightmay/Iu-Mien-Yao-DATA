doix wuov deix ziangh hoc he se ki yaa butv baengc kouv
 kaav deix daic mi aqv
 aamortv nyei dorn
 wuov dauh douc waac mienh
 i saa yaa
 mingh mangc ninh aengx gorngv mbuox ninh
ziouv hnangv naaiv gorngv
  meih oix zuqc liuc leiz nyungc nyungc sung weic zuqc meih zungv oix zuqc daic
 meih maiv haih longx
he se ki yaa ziouc huin hmien mingh njongc wuov bung daux gaux gorngv mbuox ziouv
o ziouv  aac
 tov meih jangx jienv yie yiem meih nyei nza hmien ziepc zuoqv nyei gan longx meih yaac ziux meih mangc yie zoux duqv longx
 he se ki yaa ziouc nyiemv duqv hnyouv mun haic
i saa yaa maiv gaengh duqv cuotv hungh dinc mbu ndongx wuov kang ting wuov zanc
 ziouv  gorngv mbuox ninh
oix zuqc nzuonx mingh mbuox yie nyei baeqc fingx nyei bieiv zeiv
 he se ki yaa
  ziouv
  meih nyei ong taaix
 ndaawitv
 nyei tin hungh
 hnangv naaiv nor gorngv
yie haiz meih daux gaux nyei waac yaac buatc meih nyei wuom mueic
 yie oix zorc longx meih
 aengx jiex mingh taux da faam hnoi meih duqv mingh bieqc zaangc ziouv  nyei biauv
yie aengx oix jaa bun meih ziangh ziepc hmz hnyangx yaac oix njoux naaiv norm zingh leih ndutv atc si lie hungh nyei buoz ndiev
 weic yie nyei bou
 ndaawitv
 yie oix beu naaiv norm zingh
i saa yaa gorngv
zorqv deix ngongh nyorx biouv daaih
 mienh ziouc zorqv daaih opv he se ki yaa nyei zueih
 ninh ziouc longx mi aqv
he se ki yaa naaic i saa yaa
maaih haaix nyungc jangx hoc bun cing ziouv  oix zorc yie longx
 taux da faam hnoi yie duqv mingh zaangc ziouv  nyei biauv
i saa yaa dau
naaiv se ziouv  oix bun meih nyei jangx hoc weic bun cing ziouv  oix ei jienv ninh laengz nyei waac zoux
 meih oix dongh linh mingh wuov ndaangc ziepc wuonc tei fai oix dongh linh nzuonx nqa haav nqaang ziepc wuonc tei
he se ki yaa dau
dongh linh mingh wuov ndaangc ziepc wuonc se gauh hec
 yie gauh oix dongh linh nzuonx nqa haav ziepc wuonc
douc waac mienh
 i saa yaa
 ziouc tov ziouv
  ziouv  ziouc bun dongh linh yiem aa hatc nyei tei tuix nzuonx ninh jiex ndaangc nyei ziepc wuonc tei
doix wuov deix ziangh hoc
 mbaa laa ndan nyei dorn
 mbaa mbi lon guoqv nyei hungh
 me lo ndakc mbaa laa ndan
 haiz gorngv he se ki yaa butv baengc ziouc fungx fienx caux zingh nyeic mingh bun ninh
he se ki yaa zipv naaiv deix douc fienx mienh yaac bun ninh mbuo mangc ninh siou jaaix nyei ga naaiv nyei dorngx yietc zungv ga naaiv
 se bun ninh mbuo mangc jiem
 nyaanh
 laapc liuc
 jaaix haic nyei youh caux ninh mborqv jaax nyei wuoqc ginc
 dongh ninh maaih nyei nyungc nyungc jaaix nyei ga naaiv
 yiem ninh nyei hungh dinc caux ziangh norm guoqv nyei ga naaiv
 maiv maaih yietc nyungc he se ki yaa maiv bun ninh mbuo buatc
douc waac mienh
 i saa yaa
 naaic gaax
naaiv deix mienh gorngv haaix nyungc
 yiem haaix daaih
 he se ki yaa dau
ninh mbuo yiem go nyei deic bung daaih
 se yiem mbaa mbi lon daaih
i saa yaa naaic
yiem meih nyei hungh dinc ninh mbuo duqv buatc haaix nyungc
 he se ki yaa gorngv
yiem yie nyei hungh dinc ninh mbuo duqv buatc nyungc nyungc
 yie jaaix nyei ga naaiv maiv maaih yietc nyungc yie maiv bun ninh mbuo mangc
i saa yaa gorngv mbuox he se ki yaa
muangx ziouv  nyei waac maah
hnoi nyieqc zungv oix taux
 yiem meih nyei hungh dinc nyei yietc zungv ga naaiv caux meih nyei ong taaix siou taux ih jaax hnoi nyei ga naaiv
 oix zuqc caangv mingh taux mbaa mbi lon
 yietc nyungc yaac maiv liouh
  naaiv se ziouv  gorngv nyei waac
maaih deix yiem meih ganh nyei nziaamv fei cuotv nyei dorn jueiv fun faqv zungv oix zuqc guaatv mingh yiem mbaa mbi lon nyei hungh dinc benx zuqc im dov nyei mienh
he se ki yaa dau i saa yaa
meih douc daaih naaiv joux ziouv  nyei waac se longx nyei
 ninh hnangv naaiv nor gorngv weic zuqc ninh yiem hnyouv hnamv
da faanh yie nyei seix zeiv taaix baengh nyei
 maiv maaih sic maiv zeiz
he se ki yaa gunv nyei ziangh hoc zoux liuz zengc njiec nyei sic
 caux ninh nyei qaqv zoux nyei yietc zungv
 caux ninh wetv wuom domh
 wetv wuom jauv gan ndau ndiev mingh bungx wuom bieqc zingh gu nyuoz naaiv deix yietc zungv sic
 fiev jienv yu ndaa hungh nyei hungh douh daan
he se ki yaa guei seix mi aqv
 ninh nyei dorn
 maa natv se
 nzipc jienv ninh zoux hungh
