ki li yaatv ye aa lim mienh ziouc daaih dorh ziouv  nyei faang mingh taux aa mbi naa ndapc nyei biauv
 ninh nyei biauv yiem norm mbong aiv gu nguaaic
 ninh mbuo yaac saax aa mbi naa ndapc nyei dorn
 e le aa saa
 cing nzengc daaih
 bun ninh goux ziouv  nyei faang
laengz ngaengc waac faang yiem ki li yaatv ye aa lim lauh haic
 zungv buangv nyic ziepc hnyangx mi aqv
 i saa laa en nyei yietc zungv zeiv fun ziouc hnamv nzuonx lorz ziouv
saa mu en gorngv mbuox i saa laa en nyei yietc zungv zeiv fun
se gorngv meih mbuo longc nzengc hnyouv oix nzuonx daaih lorz ziouv  nor
 oix zuqc guangc nqoi ganh fingx mienh nyei zienh
 yiem meih mbuo mbu ndongx yaac oix zuqc zorqv nqoi atc taa lotv zienh
 zunv dingc hnyouv lorz ziouv
  kungx fu sux ninh ganh hnangv
 ninh ziouc tengx meih mbuo biaux ndutv fi li saa die mienh nyei buoz ndiev
i saa laa en mienh ziouc guangc mbaa an zienh caux atc taa lotv zienh
 kungx fu sux ziouv  hnangv
saa mu en aengx gorngv
heuc i saa laa en nyei zuangx mienh gapv zunv yiem mitv baa mungv
 yie ziouc weic meih mbuo daux gaux tov ziouv
ninh mbuo ziouc gapv zunv yiem mitv baa
 yaac ndamv wuom daaih yiem ziouv nyei nza hmien dox cuotv fungx bun ziouv
  wuov hnoi ninh mbuo zei maiv nyanc haaix nyungc
 yiem naaic ninh mbuo gorngv
yie mbuo baamz zuiz dorngc ziouv
 saa mu en ziouc yiem mitv baa tengx i saa laa en mienh dunx sic
fi li saa die mienh haiz gorngv i saa laa en mienh gapv zunv yiem mitv baa
 fi li saa die mienh nyei bieiv zeiv ziouc cuotv mingh mborqv i saa laa en mienh
 i saa laa en mienh muangx haiz hnangv naaic ziouc gamh nziex haic fi li saa die mienh
i saa laa en mienh gorngv mbuox saa mu en
tov meih maiv dingh liouh nyei weic yie mbuo heuc jienv jouh ziouv
  yie mbuo nyei tin hungh
 yaac tov ninh tengx yie mbuo biaux ndutv fi li saa die mienh nyei buoz ndiev
saa mu en ziouc zorqv dauh maiv gaengh guangc nyorx nyei ba gi yungh dorn ziangh dauh buov ziec fongc horc bun ziouv
  saa mu en ziouc weic i saa laa en mienh heuc jienv tov ziouv
   ziouv  yaac dau ninh
saa mu en fongc horc buov ziec nyei ga naaiv wuov zanc
 fi li saa die mienh daaih fatv
 oix mborqv i saa laa en mienh
 mv baac wuov hnoi ziouv  bun borngz domh mba ong mbui
 haeqv fi li saa die mienh lunc nzengc ziouc suei i saa laa en mienh mi aqv
i saa laa en mienh yiem mitv baa cuotv mingh zunc fi li saa die mienh
 daix jienv ninh mbuo mingh taux mbetc kaa
saa mu en ziouc zorqv norm la bieiv liepc jiez daaih yiem mitv baa mungv caux sen mbu ndongx
 yaac cuotv la bieiv nyei mbuox heuc e mben e se
 weic zuqc ninh gorngv
ziouv  tengx mbuo taux ih zanc
hnangv naaic fi li saa die mienh zuqc suei ninh mbuo yaac maiv aengx bieqc i saa laa en mienh nyei deic aqv
 yiem saa mu en nyei seix zeiv ziouv  dangv jienv fi li saa die mienh
dongh fi li saa die mienh caangv i saa laa en mienh wuov deix zingh yiem e ko lon mingh taux gatc zingh
 i saa laa en mienh aengx duqv nzuonx nzengc daaih
 naaiv deix zingh weih gormx nyei deic
 i saa laa en mienh yaac njoux cuotv
 maiv zuqc yiem fi li saa die mienh nyei buoz ndiev
 wuov zanc i saa laa en mienh caux aa mo lai mienh yaac taaix baengh nyei yiem
saa mu en ziangh seix tengx i saa laa en mienh dunx sic
hnyangx hnyangx ninh cuotv mingh youh jienv mbetc en
 gin gaan caux mitv baa mungv
 yaac yiem naaiv deix norm norm dorngx tengx i saa laa en mienh dunx sic
nqa haav ninh nzuonx laamaa zingh weic zuqc ninh nyei biauv yiem wuov
 yiem naaic ninh yaac tengx i saa laa en mienh dunx sic
 saa mu en yaac yiem wuov weic ziouv  ceix norm ziec dorngh
