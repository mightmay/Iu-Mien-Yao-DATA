gorx youz aac
 setv mueiz aengx maaih deix waac gorngv
 yie mbuo njaaux jiex meih mbuo hnangv haaix nor yiem seix zaangc zoux horpc tin hungh nyei hnyouv
 se hnangv ih zanc meih mbuo yiem nor
 mv baac ih zanc yie mbuo weic ziouv yesu tov meih mbuo yaac kuinx meih mbuo oix zuqc zoux jaa camv jienv faaux
meih mbuo hiuv duqv yie mbuo longc ziouv yesu nyei hatc maaz hnangv haaix nor paaiv ziangx meih mbuo
tin hungh nyei eix se hnangv naaiv
 ninh oix meih mbuo zoux cing nzengc
 simv nqoi hienx nyei sic
meih mbuo gorqv mienh oix zuqc hiuv duqv hnangv haaix nor longc cing nzengc nyei
 taaih nyei za eix gunv ganh nyei sin
maiv dungx sueih ganh nyei hnyouv hanc zoux
 hnangv maiv sienx tin hungh nyei mienh zoux nor
hnangv naaic
 yiem naaiv deix sic
 haaix dauh maiv dungx zoux dorngc fai zoux jiex ndaangc horpc zuqc zoux nyei bun ninh nyei gorx youz
 naaiv deix waac zinh ndaangc yie mbuox jiex meih mbuo
 yaac hniev hniev nyei kuinx meih mbuo
 weic zuqc haaix dauh zoux naaiv deix sic
 wuov dauh ziouc zuqc ziouv dingc zuiz aqv
tin hungh heuc mbuo daaih maiv zeiz weic zoux maiv cing nzengc
 ninh oix mbuo zoux cing nzengc nyei
hnangv naaic
 haaix dauh nqemh naaiv deix njaaux nyei waac
 wuov dauh maiv zeiz nqemh baamh mienh se nqemh tin hungh
 dongh ceix singx lingh bun meih mbuo wuov dauh
gorngv taux hnamv gorx youz nyei sic yie mbuo maiv zuqc fiev
 weic zuqc meih mbuo ganh duqv tin hungh njaaux liuz meih mbuo laanh oix zuqc hnangv haaix nor hnamv laanh
meih mbuo zungv hnangv naaiv nor hnamv yiem gormx maa si ndo nie saengv nyei zuangx gorx youz
 mv baac gorx youz aac
 yie mbuo kuinx meih mbuo oix zuqc jaa hnamv ninh mbuo camv jienv faaux
oix zuqc liepc dingc hnyouv zoux buonv suonc mienh
 goux ganh nyei nza hmien yaac longc ganh nyei buoz zoux gong yungz maengc
 hnangv zinh ndaangc yie mbuo mbuox meih mbuo wuov nor
hnangv naaiv nor zoux meih mbuo ziouc duqv ga nyiec nyei mienh taaih meih mbuo
 yaac maiv zuqc bangc haaix dauh duqv meih mbuo qiemx longc nyei ga naaiv
zuangx gorx youz aac
 yie mbuo oix meih mbuo zien zien nyei hiuv duqv daic mingh nyei mienh hnangv haaix nor
 weic bun meih mbuo maiv zuqc nzauh hnangv wuov deix maiv lamh hnamv nyei mienh nzauh nor
yie mbuo sienx yesu daic mingh aengx nangh daaih ziouc sienx tin hungh yaac oix dorh yietc zungv sienx yesu nyei mienh
 dongh daic mingh wuov deix
 caux jienv yesu yietc jauv aengx daaih
ih zanc yie mbuo mbuox meih mbuo nyei se ziux ziouv njaaux yie mbuo nyei waac
 ziouv aengx daaih wuov hnoi
 mbuo corc ziangh jienv nyei mienh zungv maiv duqv mingh ndaangc daic mingh nyei mienh
wuov zanc ziouv ganh ziouc yiem wuov tin dorngh njiec daaih
 maaih qiex hatc mbui nyei
 aengx maaih fin mienh bieiv nyei qiex yaac maaih tin hungh nyei nzatc mbui
 sienx liuz giduc
 daic mingh wuov deix
 ziouc nangh ndaangc
nqa haav mbuo corc ziangh jienv nyei mienh caux nangh daaih wuov deix ziouc faaux mingh yiem mbuonx gu nyuoz buangh ziouv yiem wuov ndaamv lungh
 hnangv naaic
 mbuo duqv yietc liuz caux ziouv yiem
weic naaiv oix zuqc longc naaiv deix waac laanh orn laanh nyei hnyouv
