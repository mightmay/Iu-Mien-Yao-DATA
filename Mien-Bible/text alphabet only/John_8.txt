mv baac yesu mingh wuov ga lanv mbong
da nyeic ndorm nziouv nyei
 yesu aengx mingh zaangc tin hungh nyei biauv
 zuangx mienh daaih gapv zunv ninh wuov
 ninh ziouc zueiz jienv njaaux ninh mbuo
maaih deix njaaux leiz nyei fin saeng caux faa li si mienh dorh dauh hienx jienv nqox zorqv daaih nyei m sieqv dorn
 bun ninh souv jienv zuangx mienh nyei nza hmien
ninh mbuo gorngv mbuox yesu
fin saeng aah
 naaiv dauh m sieqv dorn hienx jienv nqox wuov zanc mienh zorqv daaih
mose nyei leiz latc hatc mbuo oix zuqc longc la bieiv zong naaiv nyungc mienh daic
 meih ni
 hnangv haaix nor gorngv
ninh mbuo hnangv naaiv nor naaic se oix nduov yesu gorngv dorngc ziouc haih lorz gorn baengx gox ninh
 mv baac yesu ndoqv njiec longc buoz ndoqv fiev ga ndiev ndau
wuov deix mienh maiv dingh liouh nyei naaic
 yesu ziouc cau jiez daaih gorngv mbuox ninh mbuo
meih mbuo haaix dauh maiv baamz jiex zuiz
 gunv zorqv la bieiv zong ndaangc maah
gorngv liuz
 yesu aengx ndoqv njiec longc buoz ndoqv fiev ndau
ninh mbuo haiz yesu hnangv naaiv nor gorngv
 ninh mbuo ziouc zoqc dauh zoqc dauh nyei cuotv
 gauh gox wuov deix cuotv ndaangc
 cuotv nzengc aqv
 kungx yesu ganh yiem wuov hnangv
 mv baac wuov dauh m sieqv dorn corc souv jienv wuov nyei
yesu aengx cau jiez daaih naaic wuov dauh m sieqv dorn
dorc aah
 wuov deix mienh jiex haaix nzengc mi aqv
 maiv maaih haaix dauh dingc meih nyei zuiz
wuov dauh m sieqv dorn dau
domh gorx aah
 maiv maaih haaix dauh aqv
 yesu gorngv
yie yaac maiv dingc meih nyei zuiz
 gunv mingh aqv
 yangh naaiv jiex maiv dungx aengx baamz zuiz oc
yesu aengx njaaux zuangx mienh
 ninh gorngv
yie se njang ziux baamh gen
 haaix dauh gan yie
 wuov dauh yietc liuz maiv zuqc yangh hmuangx gu nyuoz
 zungv duqv njang ziux ninh nyei maengc
faa li si mienh aengx gorngv
meih tengx meih ganh zoux zorng zengx
 meih gorngv nyei waac se maiv zien
yesu dau
maiv gunv yie tengx yie ganh zoux zorng zengx
 yie nyei waac za gengh zien nyei
 weic zuqc yie hiuv duqv yie yiem haaix daaih yaac hiuv duqv yie oix mingh haaix
 mv baac meih mbuo maiv hiuv duqv yie yiem haaix daaih yaac oix mingh haaix
meih mbuo ei baamh mienh nyei za eix siemv mienh
 yie maiv siemv haaix dauh
mv baac se gorngv yie siemv mienh nor
 yie siemv duqv horpc
 weic zuqc maiv zeiz yie ganh siemv
 zaangc diex paaiv yie daaih yaac caux yie siemv
meih mbuo ganh nyei leiz latc fiev jienv gorngv
  maaih i laanh mienh zoux zorng zengx
 gorngv nyei waac doix nor
 sienx duqv aqv
yie tengx yie ganh zoux zorng zengx
 aengx maaih yie nyei die
 dongh paaiv yie daaih wuov dauh
 yaac tengx yie zoux zorng zengx
ninh mbuo naaic
meih nyei die yiem haaix
 yesu dau
meih mbuo maiv hiuv yie
 yaac maiv hiuv yie nyei die
 se gorngv meih mbuo hiuv duqv yie nor
 meih mbuo ziouc hiuv duqv yie nyei die
yesu yiem zaangc tin hungh nyei biauv
 nitv mienh fongc horc nyaanh wuov deix faang nyei dorngx njaaux mienh wuov zanc
 ninh gorngv naaiv deix waac
 yaac maiv maaih haaix dauh zorqv ninh weic zuqc ninh nyei ziangh hoc maiv gaengh taux
yesu aengx gorngv mbuox ninh mbuo
yie oix mingh aqv
 meih mbuo oix lorz yie
 mv baac meih mbuo daic meih mbuo corc maaih jienv zuiz nyei
 yie mingh nyei dorngx meih mbuo maiv haih mingh
zoux hlo nyei yiutai mienh gorngv
ninh oix daix ninh ganh daic fai
 weic zuqc ninh gorngv ninh mingh nyei dorngx mbuo mingh maiv duqv
yesu mbuox ninh mbuo
meih mbuo benx lungh ndiev nyei
 yie benx tin dorngh nyei
 meih mbuo guei baamh gen
 yie maiv guei baamh gen
weic naaiv yie gorngv mbuox jiex meih mbuo
 taux daic wuov zanc meih mbuo corc maaih jienv zuiz nyei
 se gorngv meih mbuo maiv sienx yie zoux dongh yie gorngv yie zoux wuov dauh nor
 meih mbuo daic mv baac corc maaih jienv zuiz nyei
ninh mbuo naaic yesu
meih dongh haaix dauh laeh
 yesu dau
zinh ndaangc yie mbuox jiex meih mbuo yie dongh haaix dauh
 yie se dongh wuov dauh aqv
yie aengx maaih camv nyungc jauv gorngv meih mbuo
 dingc meih mbuo nyei zuiz
 mv baac paaiv yie daaih wuov dauh se zien nyei
 yie haiz ninh gorngv jiex nyei waac
 yie yaac gorngv mbuox baamh mienh
wuov deix mienh maiv mengh baeqc yesu gorngv taux zaangc diex
yesu ziouc gorngv
meih mbuo liepc yie
 baamh mienh nyei dorn
 faaux hlang wuov zanc
 meih mbuo ziouc hiuv duqv yie se yietc liuz ziangh jienv wuov dauh
 wuov zanc meih mbuo ziouc hiuv duqv yie maiv zeiz sueih eix zoux haaix nyungc
 zaangc diex njaaux yie hnangv haaix nor gorngv
 yie ziouc hnangv wuov nor gorngv
paaiv yie daaih wuov dauh yaac caux yie yiem
 ninh maiv guangc bun yie ganh yiem weic zuqc yie zanc zanc zoux horpc ninh nyei hnyouv
mienh camv nyei haiz yesu gorngv naaiv deix waac ziouc sienx ninh
yesu gorngv mbuox sienx ninh wuov deix yiutai mienh
se gorngv meih mbuo zanc zanc ei jienv yie njaaux nyei waac zoux
 meih mbuo za gengh zoux yie nyei sai gorx
meih mbuo ziouc hiuv duqv zien leiz
 zien leiz yaac oix bungx nqoi meih mbuo
ninh mbuo dau
yie mbuo zoux apc laa ham nyei zeiv fun
 yietc liuz maiv tengx haaix dauh zoux jiex nouh
 wuov nyungc
 meih fungc gorngv yie mbuo duqv bungx nqoi
yesu dau ninh mbuo
yie gorngv zien mbuox meih mbuo
 haaix dauh baamz zuiz
 wuov dauh zoux zuiz nyei nouh
zoux nouh nyei mienh maiv haih yietc liuz caux biauv ziouv yiem
 kungx cien dorn duqv yietc liuz yiem hnangv
se gorngv tin hungh nyei dorn bungx nqoi meih mbuo
 meih mbuo za gengh benx bungx nqoi nyei mienh
yie hiuv duqv meih mbuo zoux apc laa ham nyei zeiv fun
 mv baac meih mbuo corc oix daix yie weic zuqc yie njaaux nyei leiz meih mbuo maiv muangx
yie gorngv nyei se yiem zaangc diex wuov buatc jiex nyei sic
 meih mbuo zoux nyei se meih mbuo nyei die mbuox meih mbuo zoux
ninh mbuo dau
yie mbuo nyei die se apc laa ham
 yesu aengx dau ninh mbuo
se gorngv meih mbuo za gengh zoux apc laa ham nyei zeiv fun nor
 meih mbuo zoux nyei sic ziouc hnangv apc laa ham zoux nyei
yie kungx gorngv dongh yie haiz tin hungh gorngv jiex nyei zien leiz mbuox meih mbuo
 mv baac meih mbuo oix daix yie
 apc laa ham maiv hnangv naaic zoux
meih mbuo kungx zoux hnangv meih mbuo nyei die nor zoux
 ninh mbuo dau
yie mbuo se maiv zeiz gu nguaaz toi
 yie mbuo maaih nduqc dauh die hnangv
 se tin hungh
yesu gorngv mbuox ninh mbuo
se gorngv tin hungh za gengh zoux meih mbuo nyei die nor
 meih mbuo ziouc hnamv yie weic zuqc yie yiem ninh daaih
 ih zanc yie yiem naaiv
 yie maiv zeiz ei yie ganh nyei eix daaih
 ninh paaiv yie daaih
meih mbuo weic haaix diuc maiv mengh baeqc yie gorngv nyei waac
 se weic zuqc meih mbuo maiv haih muangx yie nyei doz
meih mbuo nyei die se mienv nyei hungh
 meih mbuo kungx oix ei jienv meih mbuo nyei die nyei eix zoux hnangv
 yiem gorn wuov ninh m daaih daix mienh
 ninh yietc liuz maiv a hneiv zien leiz
 weic zuqc yiem ninh ganh maiv maaih zien leiz
 ninh gorngv baeqc weic zuqc ninh ei ninh ganh nyei fiem fingx m daaih gorngv baeqc
 ninh kungx gorngv baeqc hnangv yaac zoux gorngv baeqc nyei die
mv baac yie gorngv zien nyei
 meih mbuo cingx daaih maiv sienx yie
meih mbuo haaix dauh haih zaah duqv cuotv yie maaih zuiz
 wuov nyungc
 se gorngv yie gorngv zien leiz
 meih mbuo weic haaix diuc maiv sienx yie
haaix dauh yiem tin hungh daaih
 wuov dauh zungv muangx tin hungh nyei waac
 meih mbuo maiv zeiz yiem tin hungh daaih cingx daaih maiv muangx ninh nyei waac
wuov deix yiutai mienh dau yesu
naaiv yie mbuo gorngv duqv zuqc nyei saah
 yie mbuo gorngv meih se saa maa lie janx yaac maaih mienv yiem meih nyei sin
yesu dau
yie maiv zeiz maaih mienv yiem yie nyei sin
 yie taaih yie nyei die
 mv baac meih mbuo mangc piex yie
yie maiv zeiz lorz mienh taaih yie
 mv baac maaih dauh tengx yie lorz
 yaac dongh naaiv dauh oix tengx yie siemv
yie gorngv zien mbuox meih mbuo
 haaix dauh ei jienv yie njaaux nyei waac zoux
 wuov dauh yietc liuz maiv daic
yiutai mienh gorngv mbuox ninh
ih zanc yie mbuo za gengh hiuv duqv meih maaih mienv yiem meih nyei sin
 apc laa ham daic mi aqv
 tin hungh nyei zuangx douc waac mienh yaac daic nzengc mi aqv
 mv baac meih gorngv haaix dauh ei jienv meih njaaux nyei waac zoux
 wuov dauh yietc liuz maiv daic
mbuo nyei ong taaix ngaeqv
 apc laa ham
 zungv daic mi aqv
 meih zoux gauh hlo jiex ninh fai
 tin hungh nyei zuangx douc waac mienh yaac daic mi aqv
 meih gorngv meih ganh zoux haaix dauh
yesu dau ninh mbuo
se gorngv yie ganh taaih yie ganh nor
 naaiv maiv maaih haaix nyungc eix leiz
 taaih yie wuov dauh se yie nyei die
 dongh meih mbuo gorngv zoux meih mbuo nyei tin hungh wuov dauh
meih mbuo yietc liuz maiv hiuv duqv ninh
 mv baac yie hiuv duqv ninh nyei
 se gorngv yie gorngv yie maiv hiuv duqv ninh nor
 yie ziouc hnangv meih mbuo nor gorngv baeqc
 mv baac yie hiuv duqv ninh
 yaac ei jienv ninh nyei waac zoux
meih mbuo nyei ong taaix
 apc laa ham
 a hneiv oix duqv buatc yie daaih nyei hnoi nyieqc
 ninh duqv buatc liuz ziouc orn lorqc haic
ninh mbuo aengx gorngv ninh
 meih zungv maiv gaengh duqv hmz ziepc hnyangx
 meih buatc jiex apc laa ham nyei
yesu dau
yie gorngv zien mbuox meih mbuo
 apc laa ham maiv gaengh cuotv seix
 yie zungv yiem nyei
ninh mbuo haiz naaiv deix waac ziouc zorqv la bieiv oix zong ninh
 mv baac ninh bingx jienv cuotv zaangc tin hungh nyei biauv mi aqv
