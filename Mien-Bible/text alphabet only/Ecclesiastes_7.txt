mengh dauh longx se gauh jaaix jiex youh ndaang
 mienh guei seix nyei hnoi se gauh longx mienh cuotv seix nyei hnoi
mingh mienh nzauh nyiemv nyei biauv gauh longx mingh mienh mbenc nyanc hopv hlo nyei biauv
 weic zuqc dauh dauh mienh nyei setv mueiz se oix zuqc daic
 ziangh jienv nyei mienh oix zuqc zorqv naaiv deix sic an jienv hnyouv hnamv
hnyouv nzauh gauh longx jatv
 weic zuqc hmien nzauh
 setv mueiz bun hnyouv njien youh
cong mengh mienh nyei hnyouv yiem mienh nzauh nyiemv nyei biauv
 mv baac mienh hngongx mienh nyei hnyouv yiem mienh zoux nauc nyitc nyei biauv
muangx cong mengh nyei mienh gorngv hemx njaaux mbuo
 se gauh longx muangx mienh hngongx mienh baaux nzung
mienh hngongx mienh jatv nyei qiex se hnangv buov njimv nyang mbui nyei qiex
 naaiv se kungx morngh nyei sic
zien nyei
 zuqc zeix nyei sic haih bun cong mengh mienh hngongx mingh
 nyanc nyaanh hmuangx yaac bun mienh nyei hnyouv waaic
nyungc nyungc sic nyei setv mueiz se gauh longx wuov nyungc jiez gorn
 maaih hnyouv ndaauv gauh longx hnyouv maux
maiv dungx qiex jiez siepv
 weic zuqc qiex jiez nyei jauv m daaih yiem mienh hngongx mienh nyei hnyouv
maiv dungx naaic
zinh ndaangc nyei hnoi nyieqc weic haaix diuc gauh longx ih jaax nyei hnoi
 hnangv naaiv nor naaic se maiv longc cong mengh naaic
cong mengh se longx
 ndongc nzipc ga naaiv
 yaac tengx dauh dauh ziangh jienv duqv buatc mba hnoi nyei mienh
cong mengh hnangv haaix nor haih beu jienv mienh
 nyaanh yaac hnangv wuov nor beu jienv
 mv baac maaih cong mengh gauh longx jiex se weic zuqc cong mengh haih beu maaih cong mengh wuov dauh nyei maengc
zaah mangc gaax tin hungh zoux nyei sic
 tin hungh bun haaix nyungc ngau njuotv
 haaix dauh haih zoux bun zaqc daaih
buangh zuqc njien youh nyei ziangh hoc oix zuqc orn lorqc
 buangh zuqc kouv nyei ziangh hoc
 oix zuqc longx longx nyei hnamv
 njien youh caux kouv naanc
 i nyungc zungv tin hungh bun daaih
 weic bun mienh zaah maiv cuotv
 yiem ninh nyei hoz nqaang oix maaih haaix nyungc sic
yiem yie kungx morngh nyei maengc yie buatc nyungc nyungc sic
 buatc kuv mienh
 maiv gunv ninh zoux kuv sic
 ninh daic mi aqv
 yaac buatc orqv mienh
 maiv gunv ninh zoux orqv sic
 ninh ziangh duqv ndaauv
maiv dungx zoux kuv mienh longx jiex ndaangc
 yaac maiv dungx guai jiex jaax
 weic haaix diuc oix bun ganh zuqc mietc
maiv dungx zoux orqv jiex ndaangc
 yaac maiv dungx benx mienh hngongx mienh
 meih weic haaix diuc oix daic ndaangc meih nyei ziangh hoc
meih oix zuqc nanv jienv naaiv nyungc yaac maiv dungx bungx guangc wuov nyungc
 weic zuqc taaih tin hungh nyei mienh oix biaux duqv ndutv naaiv deix yietc zungv
cong mengh bun cong mengh mienh maaih qaqv gauh henv yiem norm zingh nyei ziepc dauh jien
yiem naaiv lungh ndiev maiv maaih yietc dauh kuv mienh kungx zoux horpc nyei jauv
 yietc liuz maiv baamz zuiz
maiv dungx muangx dauh dauh mienh gorngv nyei yietc zungv waac
 nziex meih muangx haiz meih nyei bou zioux meih
weic zuqc yiem meih ganh nyei hnyouv meih hiuv duqv
 ziex nzunc meih ganh yaac zioux mienh
yie longc cong mengh kauv naaiv deix yietc zungv
 yie gorngv
yie dingc hnyouv oix duqv cong mengh
 mv baac cong mengh leih yie go
maaih jienv nyei nyungc nyungc leih duqv go yaac yiem duqv ndo haic
 haaix dauh haih zaah duqv toux
yie ziouc liepc dingc hnyouv oix hoqc hiuv
 oix lorz cong mengh caux maanc sic nyei jauv louc
 aengx oix hiuv duqv orqv nyei benx hngongx nyei sic
 hngongx nyei jauv se buv longh buv dangv nyei
yie buatc nyungc gauh im jiex daic
 se m sieqv dorn
 ninh nyei hnyouv benx koux benx mungz
 ninh nyei buoz yaac hnangv diuh limc
 da faanh horpc tin hungh nyei hnyouv nyei mienh haih biaux ndutv naaiv nyungc m sieqv dorn
 mv baac zuiz mienh zungv zuqc ninh zorqv mingh
cong mengh fin saeng gorngv
mangc maah
 naaiv se yie lorz buatc nyei
yie zorqv naaiv nyungc sic borqv wuov nyungc sic
 weic lorz cuotv ninh nyei gorn baengx
yie nyei hnyouv lorz liuz aengx lorz yaac lorz maiv buatc
 yiem yietc cin dauh mienh mbu ndongx
 yie lorz buatc yietc dauh hnyouv zingx nyei m jangc dorn
 mv baac yiem naaiv deix yietc zungv mbu ndongx
 lorz maiv duqv yietc dauh hnyouv zingx nyei m sieqv dorn
mangc maah
 yie lorz buatc naaiv nduqc nyungc
 tin hungh zeix mienh daaih hnyouv zingx
 mv baac ninh mbuo ganh daav cuotv guv guaix nyei za eix camv haic
