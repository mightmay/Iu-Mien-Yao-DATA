se nde ki yaa zoux yu ndaa nyei hungh da ziepc hnyangx wuov hnyangx
 se ne mbu katv netv saa zoux hungh ziepc betv wuov hnyangx
 ye le mi duqv zipv ziouv nyei waac
wuov zanc mbaa mbi lon hungh nyei jun baeng weih jienv ye lu saa lem
 douc waac mienh
 ye le mi
 yaac zuqc wuonx jienv yiem siouv gaeng nyei baeng nyei laatc gu nyuoz
 se yiem yu ndaa hungh nyei dinc
weic zuqc yu ndaa hungh
 se nde ki yaa
 zorqv ninh wuonx jienv yaac gorngv
meih weic haaix diuc douc waac gorngv
  ziouv hnangv naaiv gorngv
yie oix zorqv naaiv norm zingh jiu bun yiem mbaa mbi lon hungh nyei buoz ndiev
 ninh ziouc caangv naaiv norm zingh aqv
yu ndaa nyei hungh
 se nde ki yaa
 biaux maiv ndutv ken ndie mienh nyei buoz ndiev
 mv baac ndongc haaix zungv zuqc jiu bun yiem mbaa mbi lon hungh nyei buoz ndiev yaac duqv caux ninh hmien doix hmien gorngv waac
 m zing doix m zing mangc
ninh oix dorh se nde ki yaa mingh taux mbaa mbi lon
 se nde ki yaa yaac oix zuqc yiem naaic taux yie mingh lorz ninh
 maiv gunv meih mborqv ken ndie mienh
 meih yaac mborqv maiv hingh
  naaiv se ziouv gorngv nyei waac
ye le mi gorngv
yie duqv zipv ziouv nyei waac gorngv
meih nyei youz diex
 sanlum nyei dorn
 haa nam en
 oix daaih lorz meih gorngv
  tov meih maaiz yiem an naa totv yie wuov nzong ndau
 weic zuqc meih maaiz benx meih nyei se horpc zuoqc nzuonx nyei leiz
yie nyei youz diex nyei dorn
 haa nam en
 ziouc daaih taux siouv gaeng nyei baeng nyei laatc gu nyuoz lorz yie gorngv
  tov meih maaiz yiem mben yaa min deic
 aa naa totv
 yie wuov nzong ndau
 weic zuqc meih maaih leiz zuoqc nzuonx benx meih nyei buonc
 maaiz benx meih ganh nyei maah
yie ziouc hiuv duqv naaiv se ziouv nyei waac
yie ziouc tengx youz diex nyei dorn
 haa nam en
 maaiz yiem aa naa totv wuov nzong ndau
 yie nziang ziepc cietv norm zinh jiu bun ninh
yie ziouc faaux mbuox yiem wuov ndau sou yaac naetv jienv heuc mienh zoux zorng zengx aengx longc dangv nziang nyaanh
yie zorqv naetv jienv nyei ndau sou
 dongh fiev jienv maaiz wuov nzong ndau nyei yietc nyeic
 aengx zorqv maiv naetv wuov kuaaiv
nqa haav yie dorng jienv yie nyei youz diex nyei dorn
 haa nam en
 caux faaux mbuox yiem maaiz ndau nyei ndau sou wuov deix zorng zengx mienh
 aengx caux zueiz jienv siouv gaeng nyei baeng nyei laatc gu nyuoz nyei yietc zungv yiutai mienh
 zorqv maaiz ndau nyei sou jiu bun maa se yaa nyei fun
 ne li yaa nyei dorn
 mbaalukv
yie dorng jienv ninh mbuo hatc mbaalukv
 yie gorngv
nernh jiex nyei ziouv
 i saa laa en nyei tin hungh
 hnangv naaiv gorngv
zorqv naaiv deix i kuaaiv ndau sou
 liemh naetv jienv wuov kuaaiv caux maiv naetv wuov kuaaiv maaiz ndau nyei sou
 dapv jienv nie ongx weic haih liouh duqv lauh
weic zuqc nernh jiex nyei ziouv
  i saa laa en nyei tin hungh
 hnangv naaiv gorngv
  yiem naaiv norm deic bung aengx oix maaih mienh maaiz biauv
 lingh deic caux a ngunc huingx
yie zorqv maaiz ndau nyei sou bun ne li yaa nyei dorn
 mbaalukv
 liuz
 yie daux gaux tov ziouv
ziouv tin hungh aah
 se dongh meih sung meih nyei buoz cuotv
 longc meih nyei domh qaqv zeix lungh zeix ndau
 weic meih maiv maaih haaix nyungc aqc jiex ndaangc
meih bun cing meih ziepc zuoqv nyei hnamv cin cin waanc waanc mienh
 mv baac die baamz zuiz meih winh bun ninh nyei dorn jueiv fun faqv
 hlo haic
 henv haic nyei tin hungh
 maaih mbuox heuc nernh jiex nyei ziouv  aac
meih nyei za eix hlo haic
 meih zoux nyei sic henv
 meih nyei m zing mangc jienv baamh mienh nyei diuh diuh jauv
 yaac ziux gorqv mienh nyei jauv caux zoux nyei sic meih winh bun ninh mbuo
meih yiem i yipv deic bung zoux jangx hoc caux mbuoqc horngh nyei sic taux ih jaax hnoi yaac yiem i saa laa en mienh caux zuangx baamh mienh mbu ndongx zoux
 bun meih ganh duqv mengh dauh hnangv ih hnoi nor
meih longc jangx hoc caux mbuoqc horngh nyei sic yaac sung cuotv meih henv haic nyei buoz aengx longc gamh nziex nyei domh sic dorh meih nyei baeqc fingx
 i saa laa en mienh
 cuotv i yipv deic bung
meih zorqv naaiv norm deic bung jiu bun ninh mbuo
 dongh meih houv jienv laengz bun ninh mbuo nyei ong taaix
 benx norm ndau touv longx nyei deic bung
ninh mbuo duqv bieqc naaiv norm deic bung nzipc benx ninh mbuo nyei buonc
 mv baac ninh mbuo maiv muangx meih nyei waac yaac maiv yangh meih nyei leiz latc
 meih hatc ninh mbuo zoux nyei yietc zungv ninh mbuo yietc nyungc yaac maiv zoux
 weic naaiv meih bun ninh mbuo zuqc naaiv deix yietc zungv ciouv nyei zeqc naanc
mangc maah
 nie ndui jienv daaih weih gormx oix mborqv naaiv norm zingh
 yaac laaix nzuqc ndaauv caux ngorc hnaangx nyei jauv caux wuon baengc
 naaiv norm zingh zuqc jiu bun daaih mborqv zingh nyei ken ndie mienh
 ziux meih gorngv nyei waac za gengh cuotv daaih
 meih yaac buatc liuz aqv
mv baac ziouv tin hungh aac
 meih corc mbuox yie
 oix zuqc longc nyaanh maaiz wuov nzong ndau yaac lorz mienh zoux zorng zengx
 maiv gunv naaiv norm zingh zuqc jiu bun yiem ken ndie mienh nyei buoz ndiev
ye le mi duqv zipv ziouv  nyei waac gorngv
yie se ziouv
 yietc zungv baamh mienh nyei tin hungh
 maaih haaix nyungc weic yie aqc jiex ndaangc fai
weic naaiv ziouv hnangv naaiv gorngv
  yie zorqv naaiv norm zingh jiu bun yiem ken ndie mienh nyei buoz ndiev yaac jiu bun yiem mbaa mbi lon nyei hungh
 ne mbu katv netv saa
 nyei buoz ndiev
 ninh yaac caangv duqv aqv
mborqv naaiv norm zingh nyei ken ndie mienh oix daaih bungx douz buov naaiv norm zingh
 liemh biauv yaac buov qui nzengc
 mienh yiem naaiv deix biauv ngorh buov hung bun mbaa an zienh yaac ciev ziec bun nyiec nyei zienh
 cuoqv yie qiex jiez
i saa laa en mienh caux yu ndaa mienh yiem lunx nyei ziangh hoc m daaih yiem yie nyei nza hmien kungx zoux orqv sic hnangv
 i saa laa en mienh kungx longc ninh mbuo nyei buoz zoux nyei gong cuoqv yie qiex jiez hnangv
 naaiv se ziouv  gorngv nyei waac
naaiv norm zingh yiem ceix jiez daaih wuov hnoi taux ih hnoi cuoqv yie qiex jiez
 nouz haic
 yie ziouc zorqv nqoi naaiv norm zingh
 maiv bun yiem yie nyei nza hmien
laaix i saa laa en mienh caux yu ndaa mienh zoux nyei yietc zungv orqv sic cuoqv yie qiex jiez
 se ninh mbuo nyei hungh
 ninh mbuo nyei jien
 ninh mbuo nyei sai mienh caux douc waac mienh
 yu ndaa mienh caux yiem ye lu saa lem nyei baeqc fingx
ninh mbuo huin diqc daanz bun yie
 maiv zeiz huin hmien
 maiv gunv yie maiv dingh liouh nyei njaaux ninh mbuo
 ninh mbuo maiv muangx weic zipv yie njaaux nyei waac
ninh mbuo zorqv gamh nziev nyei ga naaiv liepc yiem dongh gan yie nyei mbuox heuc wuov norm biauv
 bun maaih uix
ninh mbuo yiem mben hinnom horngz weic mbaa an zienh ceix hlang nyei dorngx
 zorqv ninh mbuo nyei naamh nyouz fongc horc bun molekv zienh
 maiv gunv yie maiv paaiv ninh mbuo zoux
 yie zungv maiv hnamv taux ninh mbuo oix zoux naaiv deix gamh nziev haic nyei sic bun yu ndaa baamz zuiz
meih mbuo hnangv naaiv gorngv taux naaiv norm zingh
  laaix zuqc nzuqc ndaauv
 zuqc ngorc hnaangx
 zuqc wuon baengc
 naaiv norm zingh oix zuqc jiu bun yiem mbaa mbi lon hungh nyei buoz ndiev
 mv baac ziouv
 i saa laa en nyei tin hungh
 hnangv naaiv gorngv
yie oix yiem dongh yie qiex jiez
 nouz haic
 ga qiex baetv cuotv daaih zunc ninh mbuo cuotv mingh yiem nyei norm norm guoqv
 siou ninh mbuo zunv
 yie oix dorh ninh mbuo nzuonx taux naaiv norm dorngx yaac oix bun ninh mbuo baengh orn nyei yiem
ninh mbuo oix zoux yie nyei baeqc fingx
 yie yaac oix zoux ninh mbuo nyei tin hungh
yie oix bun ninh mbuo maaih nduqc diuh hnyouv
 maaih nduqc diuh jauv weic bun ninh mbuo yietc liuz taaih yie
 yaac weic bun ninh mbuo ganh caux ninh mbuo nqa haav hingv nyei zeiv fun duqv longx
yie oix caux ninh mbuo liepc yietc liuz nyei ngaengc waac
 se yie yietc liuz zoux longx bun ninh mbuo
 maiv huin mingh ganh bung
 yie oix bun ninh mbuo nyei hnyouv taaih yie
 weic bun ninh mbuo maiv leih nqoi yie
yie oix a hneiv nyei zoux longx bun ninh mbuo yaac longc nzengc hnyouv
 longc nzengc za eix
 ziepc zuoqv nyei liepc ninh mbuo jiez yiem naaiv norm deic bung
weic zuqc ziouv hnangv naaiv gorngv
  yie hnangv haaix nor bun naaiv deix baeqc fingx zuqc naaiv deix yietc zungv ciouv nyei domh zeqc naanc
 yie oix hnangv wuov nor ziux yie laengz nyei waac zorqv yietc zungv longx nyei jauv bun ninh mbuo
meih mbuo gorngv
naaiv norm deic bung benx baaic huaang nyei dorngx
 maiv maaih mienh yaac maiv maaih saeng kuv
 se zuqc jiu bun yiem ken ndie mienh nyei buoz ndiev
 mv baac aengx maaih mienh duqv yiem naaiv maaiz ndau
mienh oix longc nyaanh maaiz ndau
 yaac faaux mbuox ndau sou
 naetv jienv
 yaac maaih mienh zoux zorng zengx
 yiem mben yaa min deic
 yiem ye lu saa lem weih gormx nyei dorngx
 yiem yu ndaa nyei zingh
 yiem mbong aiv dorngx nyei zingh
 yiem mbong juoqv nyei zingh caux negepc nyei zingh
 weic zuqc yie oix bun ninh mbuo aengx duqv longx hnangv loz wuov nor
 naaiv se ziouv gorngv nyei waac
