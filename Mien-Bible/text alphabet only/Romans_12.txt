gorx youz aac
 tin hungh ndongc naaic korv lienh mbuo
 yie ziouc tov
 meih mbuo zorqv ganh fungx bun tin hungh hnangv ziec nyei ga naaiv nor
 mv baac maaih maengc nyei
 cing nzengc nyei
 dongh ninh a hneiv nyei ga naaiv
 hnangv naaiv zoux se horpc nyei
 weic zien zien nyei zaangc tin hungh
baamh mienh zoux sic maiv horpc tin hungh
 maiv dungx zuotc ninh mbuo nyei nyungc zoux
 mv baac oix zuqc bun tin hungh goiv nzengc meih mbuo nyei hnyouv caux hnamv nyei jauv
 duqv siang nyungc zeiv
 hnangv naaic meih mbuo haih hiuv duqv tin hungh nyei za eix
 haaix nyungc se longx nyei
 tin hungh a hneiv nyei
 dunh yunh nyei za eix
tin hungh ceix en bun yie
 yie cingx mbuox meih mbuo
 maiv dungx hnamv taux taaih ganh jiex ndaangc horpc zuqc hnamv taux nyei
 gorqv mienh oix zuqc ziux tin hungh bun nyei sienx fim longx longx funx ganh hnangv haaix nor
yietc norm sin maaih ziex nyungc gapv jienv
 nyungc nyungc maaih ganh nyei gong zoux
fih hnangv nyei
 mbuo mienh camv mv baac mbuo caux giduc juangc maengc ziangh
 dauh dauh ziouc gapv daaih benx yietc norm sin
 yietc dauh zoux sin nyei yietc nyungc
mbuo dauh dauh ei tin hungh nyei en duqv zingh nyeic mv baac gorqv mienh nyei zingh nyeic maiv fih hnangv
 gorqv mienh duqv haaix nyungc zingh nyeic ziouc oix zuqc longc wuov nyungc zingh nyeic aqv
 se gorngv duqv zingh nyeic douc tin hungh nyei waac
 oix zuqc ei mbuo nyei sienx fim douc ninh nyei waac
mbuo duqv zingh nyeic fu sux
 oix zuqc fu sux aqv
 duqv zingh nyeic njaaux mienh
 oix zuqc njaaux
duqv zingh nyeic kuinx mienh
 oix zuqc kuinx aqv
 haaix dauh duqv zingh nyeic cuotv fim tengx mienh
 oix zuqc zoux hnyouv jangv tengx
 haaix dauh duqv zingh nyeic dorh jiu baang
 oix zuqc longc hnyouv zoux
 haaix dauh duqv zingh nyeic zoux longx bun mienh
 oix zuqc a hneiv zoux
hnamv mienh oix zuqc za gengh longc hnyouv hnamv
 orqv nyei
 oix zuqc nzorng
 longx nyei oix zuqc nanv wuonv
laanh oix zuqc jorm hnyouv hnamv laanh hnangv hnamv ganh nyei cien muoz doic nor
 laanh yaac oix zuqc taaih laanh
 funx mienh gauh longx ganh
maiv dungx lueic
 oix zuqc jorm hnyouv jienh fu sux ziouv
meih mbuo maaih lamh hnamv dorngx ziouc oix zuqc njien youh
 maaih kuonx naanh oix zuqc longc noic diev
 yaac oix zuqc zanc zanc daux gaux
oix zuqc tengx dangx donx nyei gorx youz
 yaac oix zuqc maaih hnyouv zipv kaeqv
oix zuqc tov tin hungh ceix fuqv bun zoux doqc hoic meih mbuo wuov deix mienh
 za gengh oix zuqc tov tin hungh ceix fuqv ninh mbuo
 maiv zeiz zioux
mienh njien youh
 oix zuqc caux jienv njien youh
 mienh nyiemv
 oix zuqc caux jienv nyiemv
laanh oix zuqc caux laanh horpc fim dongh eix nyei yiem
 maiv dungx zoux maux
 oix zuqc a hneiv caux mienh jomc mienh zoux doic
 maiv dungx ceng ganh maaih cong mengh
maiv dungx zoux orqv winh orqv bun haaix dauh
 zuangx mienh funx haaix nyungc longx nyei
 oix zuqc longc hnyouv zoux wuov nyungc
yiem meih mbuo haih zoux duqv haaix nyungc weic caux zuangx mienh baengh orn nyei yiem
 ziouc oix zuqc zoux wuov nyungc aqv
hnamv nyei gorx youz aac
 maiv dungx jaauv win
 oix zuqc jiu bun tin hungh
 sueih tin hungh mbenc
 weic zuqc maaih waac fiev jienv ging sou gorngv
ziouv gorngv
  jaauv win se yiem yie
 yie za gengh jaauv aqv
ging sou yaac fiev jienv gorngv
se gorngv meih nyei win wangv hnyouv sie
 oix zuqc bun hnaangx ninh nyanc
 jaang nqaatv nor
 oix zuqc bun wuom ninh hopv
 meih hnangv naaiv zoux
 ninh ziouc nyaiv aqv
maiv dungx bun orqv nyei hingh meih
 daaux nzuonx oix zuqc bun longx nyei hingh orqv nyei
