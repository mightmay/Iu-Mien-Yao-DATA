gi le aatc mienh
 yepv taa
 zoux dauh henv haic nyei baeng
 mv baac ninh nyei maa se maaic buonv sin nyei m sieqv dorn
 ninh nyei die se gi le aatc
gi le aatc nyei zien auv yaac yungz duqv camv dauh dorn bun ninh
 nqa haav wuov deix dorn hlo daaih
 ninh mbuo zunc yepv taa biaux
 ninh mbuo gorngv
meih maiv maaih buonc nzipc yie mbuo nyei die nyei jaa dingh
 weic zuqc meih benx ganh dauh m sieqv dorn nyei dorn
yepv taa ziouc biaux ninh nyei muoz doic
 mingh yiem topv deic bung
 maaih deix guangx guonx mienh mingh caux yepv taa zoux doic
 caux ninh bieqc bieqc cuotv cuotv
jiex daaih
 nqa haav ammon mienh daaih mborqv i saa laa en mienh
wuov zanc gi le aatc mienh nyei mienh gox mingh topv deic bung oix dorh yepv taa nzuonx daaih
ninh mbuo gorngv mbuox yepv taa
tov daaih zoux yie mbuo nyei bieiv zeiv
 weic bun yie mbuo haih mborqv ammon mienh
yepv taa dau gi le aatc nyei mienh gox
zinh ndaangc meih mbuo maiv zeiz nzorng yie
 zunc yie cuotv yie nyei die nyei biauv fai
 buangh zuqc kouv naanc nyei ziangh hoc meih mbuo daaih lorz yie zoux haaix nyungc laeh
gi le aatc nyei mienh gox gorngv mbuox yepv taa
ih zanc yie mbuo daaih lorz meih
 oix meih caux yie mbuo mingh mborqv ammon mienh
 yaac zoux yie mbuo nyei bieiv zeiv
 gunv yiem gi le aatc deic nyei yietc zungv baeqc fingx
yepv taa ziouc gorngv mbuox gi le aatc nyei mienh gox
se gorngv yie nzuonx mingh dorh meih mbuo mingh caux ammon mienh mborqv jaax
 ziouv  yaac zorqv ninh mbuo jiu bun yiem yie nyei buoz ndiev nor
 yie za gengh duqv zoux meih mbuo nyei bieiv zeiv fai
gi le aatc nyei mienh gox dau yepv taa
ziouv  tengx mbuo zoux zorng zengx
 yie mbuo laengz ei jienv meih gorngv nyei waac zoux nzengc
yepv taa ziouc caux jienv gi le aatc nyei mienh gox nzuonx
 baeqc fingx orn yepv taa zoux bieiv zeiv
 yaac zoux domh jien gunv ninh mbuo
 yepv taa yiem wuov mitv baa mungv dorng jienv ziouv  gorngv ninh laengz nyei yietc zungv waac
yepv taa ziouc paaiv douc fienx mienh mingh naaic ammon mienh nyei hungh diex
meih caux yie maaih jiex haaix nyungc sic meih cingx bieqc yie nyei deic bung daaih oix caux yie mbuo mborqv jaax
ammon mienh nyei hungh diex dau yepv taa nyei douc fienx mienh
weic zuqc i saa laa en mienh yiem i yipv deic bung cuotv wuov zanc
 ninh mbuo nzaeng yie mbuo nyei deic bung yiem aannon ndaaih mingh taux yapv mborkc ndaaih
 zungv mingh taux jor ndaen ndaaih
 ih zanc tov meih mbuo baengh orn nyei tuix naaiv deix ndau nzuonx bun yie
yepv taa aengx paaiv douc fienx mienh mingh lorz ammon mienh nyei hungh
yepv taa gorngv
yepv taa hnangv naaiv nor gorngv
  i saa laa en mienh maiv duqv nzaeng mo apc mienh fai ammon mienh nyei deic bung
dongh i saa laa en mienh yiem i yipv deic bung cuotv daaih wuov zanc
 ninh mbuo yangh deic bung  huaang jiex mingh taux koiv siqv
 yaac daaih taux kaa ndetc
i saa laa en mienh ziouc paaiv douc fienx mienh mingh mbuox e ndom nyei hungh diex
tov bun yie mbuo yangh meih nyei deic  bung jiex oc
 mv baac e ndom nyei hungh maiv muangx
 ninh mbuo aengx fih hnangv nyei bun mienh mingh tov mo apc nyei hungh diex mv baac ninh yaac maiv nqoi nzuih
 hnangv naaic i saa laa en mienh ziouc dingh njiec yiem kaa ndetc
+ nqa haav ninh mbuo yangh deic bung huaang
 wingc e ndom caux mo apc deic bung
 yangh mo apc nyei dong bung jiex
 liepc ciangv yiem aannon ndaaih nyei baqv bung maengx
 mv baac ninh mbuo maiv bieqc mo apc deic
 weic zuqc aannon ndaaih benx mo apc nyei gapv jaaix
+ i saa laa en mienh ziouc paaiv douc fienx mienh mingh hetv mbon zingh lorz aa mo lai mienh nyei si honx hungh gorngv mbuox ninh
tov bun yie mbuo yangh meih nyei deic bung jiex
 weic mingh yie mbuo ganh nyei deic bung
mv baac si honx maiv bungx hnyouv i saa laa en mienh yangh ninh nyei deic bung jiex
 si honx ziouc heuc ninh nyei zuangx baeqc fingx daaih gapv zunv liepc ciangv yiem yaa haatv caux i saa laa en mienh mborqv jaax
+ ziouv
 i saa laa en mienh nyei tin hungh
 zorqv si honx caux ninh nyei baeqc fingx jiu bun yiem i saa laa en mienh nyei buoz ndiev
 aa mo lai mienh ziouc suei nzengc mi aqv
 i saa laa en mienh duqv nzengc yiem wuov norm deic bung nyei aa mo lai mienh nyei deic
ninh mbuo caangv duqv aa mo lai mienh nyei deic bung yiem aannon ndaaih mingh taux yapv mborkc ndaaih yaac yiem deic bung huaang mingh taux jor ndaen ndaaih
+ hnangv naaic ziouv
  i saa laa en mienh nyei tin hungh
 yiem ninh nyei baeqc fingx
 i saa laa en mienh
 nyei wuov ndaangc maengx zunc cuotv aa mo lai mienh
 wuov nyungc meih oix zorqv benx meih nyei buonc deic bung fai
meih nyei zienh
 kemotv
 jiu haaix nyungc bun meih
 meih maiv zeiz longc benx meih nyei buonc fai
 ziouv
  yie mbuo nyei tin hungh
 yiem yie mbuo nyei wuov ndaangc maengx zunc haaix dauh cuotv
 yie mbuo m daaih longc benx yie mbuo nyei buonc
meih gauh longx mo apc nyei hungh
 sipc bo nyei dorn
 mbaalaakv fai
 ninh caux i saa laa en mienh nzaeng jiex nyei fai
 ninh caux ninh mbuo mborqv jiex jaax fai
i saa laa en mienh yiem hetv mbon zingh caux weih gormx nyei fiuv laangz
 yaac yiem aa lo e zingh caux weih gormx nyei fiuv laangz
 yaac yiem aannon ndaaih hlen nyei yietc zungv zingh duqv faam baeqv hnyangx wuov deix ziangh hoc gu nyuoz
 meih mbuo weic haaix diuc maiv zorqv naaiv deix ndau nzuonx
hnangv naaiv
 yie maiv zoux dorngc meih
 meih zoux dorngc yie weic zuqc meih caux yie mborqv jaax
 tov siemv zuiz nyei ziouv ih hnoi yiem i saa laa en mienh caux ammon mienh mbu ndongx dunx sic
mv baac ammon mienh nyei hungh maiv muangx yepv taa paaiv mingh nyei mienh gorngv nyei waac
ziouv  nyei singx lingh ziouc daaih yiem yepv taa
 ninh ziouc jiex gi le aatc caux maa natv se aengx jiex gi le aatc deic nyei mitv baa zingh
 ninh yiem gi le aatc deic nyei mitv baa jiex mingh taux ammon mienh yiem nyei dorngx
yepv taa houv waac bun ziouv
 ninh gorngv
se gorngv meih zorqv ammon mienh jiu bun yiem yie nyei buoz ndiev nor
yie mborqv hingh ammon mienh nzuonx taux yie nyei biauv wuov zanc
 haaix dauh yiem yie nyei biauv nyei gaengh cuotv daaih zipv yie ndaangc jiex
 yie laengz zorqv wuov dauh benx ziouv nyei buonc
 yie yaac oix zorqv ninh fongc horc zoux buov ziec nyei ga naaiv
yepv taa ziouc jiex mingh caux ammon mienh mborqv jaax
 ziouv yaac zorqv ninh mbuo jiu bun yiem ninh nyei buoz ndiev
yepv taa yiem aa lo e zingh daix jienv ammon mienh mingh taux minnitv mungv ga hlen
 zungv mingh taux aa mben ke laa mim mborqv baaic nyic ziepc norm zingh
 mienh camv haic zuqc daix daic
 ammon mienh ziouc suei i saa laa en mienh
yepv taa ziouc nzuonx ninh ganh nyei biauv
 mitv baa wuov
 ninh nyei sieqv nanv jienv lorh nzoz cangx jienv heix cuotv daaih zipv ninh
 ninh se yepv taa nyei nduqc dauh sieqv hnangv
 cuotv liuz naaiv dauh sieqv
 ninh maiv maaih dorn
 yaac maiv maaih sieqv aqv
ninh buatc ninh nyei sieqv wuov zanc
 ninh ziouc betv ganh nyei lui houx yaac gorngv
o aa sieqv aah
 laaix meih
 die nyei hnyouv mun haic aqv
 gengh bun die haiz aqc haic
 weic zuqc die duqv caux ziouv  houv liuz waac yaac maiv haih tuix
ninh nyei sieqv gorngv mbuox ninh
aa die aah
 se gorngv die dorng jienv ziouv  laengz waac nor
 ziux die laengz nyei waac gunv zoux bun yie aqv
 weic zuqc ziouv  duqv weic die jaauv win bun die nyei win wangv
 ammon mienh
ninh aengx gorngv mbuox ninh nyei die
yie oix tov yietc nyungc
 tov bun i hlaax nyieqc yie
 sueih yie caux yie nyei sieqv dorn doic faaux mbong aiv dorngx nzauh nyiemv yie yietc liuz maiv duqv dorng jaa
yepv taa gorngv
gunv mingh maah
 ninh ziouc nqoi nzuih bun ninh nyei sieqv mingh i hlaax nyieqc
 yepv taa nyei sieqv ziouc mingh mi aqv
 ninh caux jienv ninh nyei sieqv dorn doic mingh wuov mbong nzauh nyiemv weic ninh yietc liuz maiv duqv dorng jaa
nqa haav buangv i hlaax nyieqc
 ninh nzuonx ninh nyei die nyei biauv
 yepv taa ziouc zoux bun ninh nyei sieqv ziux ninh houv jienv laengz nyei waac
 wuov dauh sieqv maiv bueix jiex m jangc dorn
yiem naaic daaih i saa laa en mienh maaih naaiv nyungc leiz fingx
 mouz hnyangx i saa laa en mienh nyei sieqv dorn longc biei hnoi mingh weic gi le aatc mienh
 yepv taa nyei sieqv
 nzauh nyiemv
