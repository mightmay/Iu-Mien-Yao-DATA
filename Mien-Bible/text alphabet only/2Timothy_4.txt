yie dorng jienv tin hungh yaac dorng jienv giduc yesu
 dongh oix siemv ziangh jienv nyei mienh caux daic mingh nyei mienh
 aengx oix daaih zoux ziouv gunv mienh wuov dauh
 longx longx kuinx meih
oix zuqc zunh tin hungh nyei doz
 maiv gunv maaih qangx fai maiv maaih qangx
 zungv oix zuqc zunh aqv
 oix zuqc za gengh longc noic longx longx nyei njaaux
 porv bun mienh mengh baeqc
 gorngv hemx
 kuinx mienh
ziangh hoc oix taux
 mienh oix ngaengc maiv muangx maaih gorn buonv nyei doz
 kungx oix ei ganh nyei hnyouv nyunc lorz fin saeng camv nyei daaih njaaux puix ninh mbuo nyei m normh oix muangx nyei
ninh mbuo maiv oix muangx zien leiz ziouc hlioux m normh mingh muangx maiv maaih gorn buonv nyei gouv laic
mv baac meih ganh yiem maanc sic oix zuqc gunv jienv ganh
 oix zuqc diev kouv naanc
 oix zuqc zoux zunh doz mienh nyei gong
 tin hungh paaiv meih zoux nyei gong
 nyungc nyungc oix zuqc zoux taux nzengc
yie ih zanc zuqc ciev ziec
 yie leih seix nyei ziangh hoc yaac taux aqv
yie longc nzengc qaqv mborqv liuz longx nyei jaax aqv
 yie saaix tiux yaac tiux taux dorngx mi aqv
 yie sienx nyei doz yie goux longx aqv
ih zanc maaih norm ningv liouh jienv bun yie
 dongh bun cing yie zoux duqv horpc wuov nyungc ningv
 taux wuov norm hnoi
 baengh fim nyei siemv zuiz jien
 se ziouv
 oix zorqv wuov norm ningv zoux zingh nyeic bun yie
 maiv daan bun yie hnangv
 yaac bun yietc zungv hnamv ninh ziouc zuov ninh aengx daaih wuov deix mienh
tov meih siepv siepv nyei daaih yie naaiv oc
weic zuqc ndemaatv hnamv naaiv baamh gen nyei jauv ziouc guangc yie mingh te saa lo ni gaa zingh mi aqv
 ke le sen mingh gaa laa tie saengv
 tidatc yaac mingh ndaan maa tie
kungx lugaa caux yie yiem naaiv hnangv
 tov meih mingh lorz maako
 dorh ninh caux meih yietc jauv daaih
 weic zuqc ninh haih borng yie zoux nyei gong
yie paaiv ti ki gatc mingh e fe so zingh mi aqv
meih daaih nyei ziangh hoc
 tov tengx dorh yie nyei domh lui daaih
 domh lui yie juix do atc zingh
 kaan batc wuov
 aengx dorh yie nyei sou njunc daaih oc
 longc jienv jiex se dongh longc ndopv zoux daaih wuov deix
wuov dauh dongh zaangc
 aa lekv saan nde
 zoux hoic yie camv haic
 ei ninh zoux nyei sic
 ziouv oix winh bun ninh
meih ganh oix zuqc mbungh jienv ninh
 weic zuqc ninh njiec qaqv laanh jienv mbuo nyei doz
yie jaiv da yietv nzunc sin wuov zanc
 maiv maaih haaix dauh yiem ga hlen tengx yie
 yietc zungv guangc yie
 tov tin hungh maiv dungx longc ninh mbuo nyei zuiz
mv baac ziouv caux yie yiem
 bun yie maaih qaqv zunh nzengc ninh nyei doz bun zuangx janx muangx
 yie yaac duqv yiem sienh nyei nzuih baengx njoux cuotv daaih aqv
ziouv yaac oix njoux yie leih ndutv nyungc nyungc orqv sic
 yaac dorh yie baengh orn nyei mingh taux ninh nyei tin dorngh guoqv
 oix zuqc yietc liuz ceng ninh taux maanc gouv maanc doic
 aamen
yie jangx taux bitc sinx laa caux aa kuin laa yaac jangx taux o ne si fo latv wuov biauv mienh
e latv tatv corc yiem ko lin to zingh
 do fi matv butv baengc
 yie ziouc liouh ninh yiem mi le tatv mungv
tov meih jienv sic daaih yie naaiv ndaangc dong gen hnoi oc
 yu mbu latv
 bu nden
 linatv
 kaa laau ndie caux sienx yesu nyei zuangx gorx youz jangx taux meih
tov ziouv caux meih yiem yaac tov ninh ceix en bun meih mbuo
