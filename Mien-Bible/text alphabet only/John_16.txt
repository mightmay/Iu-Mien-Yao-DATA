naaiv deix waac yie mbuox meih mbuo weic bun meih mbuo maiv tuix bouc
ninh mbuo oix zunc meih mbuo cuotv wuic dorngh
 ziangh hoc oix taux
 haaix dauh daix meih mbuo ziouc laaic zoux weic fu sux tin hungh
ninh mbuo oix hnangv naaiv zoux weic zuqc ninh mbuo maiv hiuv duqv zaangc diex
 yaac maiv hiuv duqv yie
naaiv deix sic yie mbuox ziangx meih mbuo
 haaix zanc buangh naaiv deix sic meih mbuo ziouc haih jangx duqv yie mbuox jiex meih mbuo mi aqv
naaiv deix sic zinh ndaangc yie maiv mbuox meih mbuo
 weic zuqc yie corc caux meih mbuo yiem
mv baac ih zanc yie oix zuqc nzuonx taux paaiv yie daaih wuov dauh
 meih mbuo yaac maiv maaih haaix dauh naaic yie
  meih mingh haaix
weic zuqc yie gorngv naaiv deix sic mbuox meih mbuo
 meih mbuo nyei hnyouv za gengh nzauh haic aqv
mv baac yie gorngv zien mbuox meih mbuo
 yie nzuonx mingh se weic bun meih mbuo gauh duqv longx
 se gorngv yie maiv nzuonx
 tengx mienh wuov dauh maiv daaih lorz meih mbuo
 yie nzuonx mingh
 yie ziouc paaiv ninh daaih lorz meih mbuo
tengx mienh wuov dauh daaih wuov zanc
 ninh oix biux mengh bun baamh mienh hiuv duqv ninh mbuo dorngc taux zuiz nyei jauv
 taux zoux horpc nyei jauv
 aengx taux siemv zuiz nyei jauv
taux zuiz nyei jauv
 laaix ninh mbuo maiv sienx kaux yie
taux zoux horpc nyei jauv
 weic zuqc yie mingh yie nyei die wuov
 meih mbuo nqa haav maiv buatc yie mi aqv
taux siemv zuiz nyei jauv
 weic zuqc gunv baamh gen wuov dauh zungv zuqc dingc zuiz aqv
yie corc maaih sic camv nyei mbuox meih mbuo mv baac nzauh heix meih mbuo ih zanc diev maiv duqv
bun mienh hiuv duqv zien leiz wuov dauh singx lingh daaih wuov zanc
 ninh oix bun meih mbuo hiuv duqv nzengc zien leiz
 ninh gorngv nyei waac maiv zeiz ninh ganh hnamv cuotv daaih gorngv
 ninh kungx oix gorngv dongh ninh duqv haiz jiex nyei waac hnangv
 yaac gorngv nqa haav hingv oix cuotv daaih nyei sic mbuox meih mbuo
ninh oix bun mienh taaih yie ziouc dorh yie nyei waac daaih gorngv mbuox meih mbuo
zaangc diex maaih nyei yietc zungv se yie nyei
 weic naaiv yie cingx daaih gorngv singx lingh oix zorqv yie mbuox ninh nyei yietc zungv mbuox meih mbuo
maiv nangc lauh meih mbuo maiv duqv buatc yie
 nqa haav maiv nangc lauh meih mbuo aengx duqv buatc yie
maaih deix ninh nyei sai gorx
 laanh naaic laanh
naaiv eix leiz hnangv haaix nor
 sai diex gorngv
  maiv nangc lauh meih mbuo maiv duqv buatc yie
 nqa haav maiv nangc lauh meih mbuo aengx duqv buatc yie
  ninh yaac gorngv  naaiv se weic zuqc yie nzuonx zaangc diex wuov
ninh mbuo yaac naaic
ninh gorngv  nqa haav maiv nangc lauh  wuov joux waac
 eix leiz hnangv haaix nor
 yie mbuo maiv hiuv duqv ninh gorngv haaix nyungc
yesu hiuv duqv ninh mbuo oix naaic ninh
 ninh ziouc gorngv mbuox ninh mbuo
yie gorngv
  maiv nangc lauh meih mbuo maiv duqv buatc yie
 nqa haav maiv nangc lauh meih mbuo aengx duqv buatc yie
  dongh naaiv joux waac nyei eix leiz meih mbuo laanh naaic laanh maiv zeiz
yie gorngv zien mbuox meih mbuo
 meih mbuo oix zuqc nguiz nguiz nyei nyiemv
 mv baac baamh mienh njien youh
 a hneiv nyei
 meih mbuo oix nzauh
 mv baac meih mbuo nyei you nzauh oix tiuv benx njien youh
m sieqv dorn oix ndutv sin nyei ziangh hoc taux
 ninh nzauh haic laaix oix zuqc diev mun
 mv baac yungz liuz gu nguaaz
 ninh maiv jangx zuqc ninh diev mun
 weic zuqc ninh duqv dauh gu nguaaz yiem lungh ndiev ziouc a hneiv haic
meih mbuo yaac hnangv naaiv nor
 ih zanc meih mbuo hnyouv nzauh
 mv baac yie aengx oix daaih lorz meih mbuo
 meih mbuo ziouc njien youh orn lorqc
 naaiv nyungc orn lorqc maiv maaih haaix dauh haih zorqv duqv cuotv
taux wuov hnoi meih mbuo maiv naaic haaix nyungc yie
 yie gorngv zien mbuox meih mbuo
 meih mbuo dengv yie nyei mbuox tengx zaangc diex tov haaix nyungc
 ninh ziouc bun wuov nyungc meih mbuo
taux ih zanc meih mbuo maiv gaengh dengv yie nyei mbuox tov jiex haaix nyungc
 gunv tov maah
 meih mbuo zungv oix duqv
 ziouc njien youh taux daauh
naaiv deix yietc zungv sic yie longc waac beiv mbuox meih mbuo
 ziangh hoc oix taux
 yie maiv longc waac beiv aqv
 yie nyei die nyei jauv yie oix gorngv mengh mbuox meih mbuo
taux wuov hnoi meih mbuo oix dengv yie nyei mbuox tengx zaangc diex tov haaix nyungc
 yie maiv zeiz gorngv yie tengx meih mbuo tov
 yie maiv zuqc tengx tov
weic zuqc zaangc diex ganh hnamv meih mbuo
 ninh hnamv meih mbuo weic zuqc meih mbuo hnamv yie yaac sienx yie yiem zaangc diex daaih
yie yiem zaangc diex daaih bieqc baamh gen
 ih zanc yie oix leih baamh gen nzuonx zaangc diex wuov
ninh nyei sai gorx mbuo aengx gorngv mbuox ninh
ih zanc sai diex gorngv mengh nyei mbuox yie mbuo yaac maiv longc waac beiv
ih zanc yie mbuo hiuv duqv meih hiuv nzengc maanc sic
 zungv maiv qiemx zuqc haaix dauh naaic haaix nyungc meih
 weic naaiv yie mbuo sienx meih yiem tin hungh daaih
yesu dau ninh mbuo
meih mbuo ih zanc sienx aqv
ziangh hoc oix taux
 zungv taux daaih aqv
 meih mbuo yietc zungv oix biaux nzaanx nzengc
 gorqv mienh oix biaux nzuonx gorqv mienh nyei biauv
 kungx guangc yie ganh nduqc laanh mienh yiem hnangv
 mv baac maiv zeiz za gengh kungx yie ganh weic zuqc maaih zaangc diex caux yie yiem
yie hnangv naaiv mbuox meih mbuo
 oix meih mbuo caux yie juangc maengc ziangh ziouc duqv baengh orn
 yiem naaiv baamh gen meih mbuo maaih kouv naanc
 mv baac gunv bungx hnyouv
 yie hingh jiex baamh gen mi aqv
