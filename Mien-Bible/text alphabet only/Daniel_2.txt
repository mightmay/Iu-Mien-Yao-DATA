yiem ne mbu katv netv saa zoux hungh gunv da nyeic hnyangx wuov hnyangx
 ninh mbeix norm mbeix
 haiz hnyouv maiv henh
 bueix maiv njormh
hungh diex ziouc paaiv mienh mingh heuc yietc zungv zoux huaax nyinz
 zoux faatv
 mangc maengc caux samx hleix nyei mienh daaih
 oix ninh mbuo gorngv ninh nyei mbeix bun ninh muangx
 ninh mbuo daaih souv jienv hungh diex nyei nza hmien wuov zanc
hungh diex mbuox ninh mbuo
yie mbeix norm mbeix
 mbeix liuz
 haiz hnyouv maiv henh
 oix hiuv duqv naaiv norm mbeix nyei eix leiz
samx hleix nyei mienh ziouc longc aalam waac dau hungh diex
o hungh diex aac
 ziangh duqv maanc fuix aqv
 tov gorngv meih nyei mbeix bun yie mbuo
 meih nyei bou muangx
 yie mbuo ziouc porv meih nyei mbeix
hungh diex dau naaiv deix samx hleix mienh
yie zungv dingc hnyouv
 se gorngv meih mbuo maiv gorngv yie mbeix nyei mbeix aengx porv bun yie muangx nor
 yie ziouc betv meih mbuo zoux biei juoqv
 meih mbuo nyei biauv yaac oix zuqc baaic waaic nzengc
se gorngv meih mbuo haih gorngv yie nyei mbeix aengx porv mbeix nyei eix leiz mbuox yie
 meih mbuo ziouc duqv ga naaiv
 duqv zingh nyeic yaac duqv mengh dauh hlo
 hnangv naaic
 gunv gorngv yie nyei mbeix caux mbeix nyei eix leiz bun yie muangx maah
wuov deix mienh aengx gorngv da nyeic nzunc
tov hungh diex gorngv mbeix mbuox yie mbuo
 meih nyei bou
 yie mbuo ziouc tengx hungh diex porv mbeix oc
hungh diex ziouc dau
yie zungv hiuv duqv meih mbuo duqv eix tor ziangh hoc weic zuqc meih mbuo hiuv duqv yie nyei waac dingc mi aqv
se gorngv meih mbuo maiv gorngv mbeix mbuox yie
 yie ziouc hiuv duqv kungx maaih nduqc nyungc zoux bun meih mbuo hnangv
 meih mbuo dongh hnyouv caangh laangh gorngv waac maiv zien nduov yie
 zuov ziangh hoc nziex haih maaih haaix nyungc goiv yienc
 hnangv naaic
 meih mbuo oix zuqc gorngv mbeix mbuox yie
 yie ziouc hiuv duqv meih mbuo gengh haih porv mbeix
samx hleix nyei mienh dau hungh diex
lungh ndiev maiv maaih yietc dauh jun zeiv mienh haih ei jienv hungh diex tov nyei waac zoux
 maiv maaih haaix dauh hungh diex ndongc haaix hlo
 ndongc haaix henv
 heuc haaix dauh huaax nyinz mienh fai zoux faatv nyei mienh fai samx hleix mienh hnangv naaiv nor zoux jiex
hungh diex naaic nyei waac se ba laqc aqc haic
 maiv maaih haaix dauh haih dau cuotv liuz zienh
 zienh yaac maiv yiem baamh mienh mbu ndongx
weic naaiv hungh diex qiex jiez
 haic
 qiex biuih cuotv ziouc hatc gorngv oix zuqc daix nzengc yiem mbaa mbi lon nyei yietc zungv guai qaauv mienh
hnangv naaic ziouc maaih hungh njiec nyei lingc cuotv mingh oix daix yietc zungv guai qaauv mienh
 mienh ziouc mingh lorz ndaa ni en caux ninh nyei loz gaeng doic
 oix daix ninh mbuo
hungh diex nyei sin hlen mienh nyei bieiv zeiv
 aa li okc
 cuotv mingh lorz oix daix mbaa mbi lon nyei guai qaauv mienh
 ndaa ni en ziouc lorz waac horpc
 cong mengh nyei caux aa li okc gorngv waac
ndaa ni en naaic gaax hungh nyei sin hlen mienh nyei bieiv
hungh diex weic haaix diuc njiec lingc ndongc naaic hniev
 aa li okc ziouc gorngv naaiv deix sic mbuox ndaa ni en
ndaa ni en ziouc bieqc mingh yiem hungh diex nyei nza hmien tov bun deix ziangh hoc ninh
 weic bun ninh haih porv mbeix nyei eix leiz bun hungh diex muangx
ndaa ni en ziouc nzuonx ninh nyei biauv zorqv naaiv deix sic gorngv mbuox ninh nyei doic haa nan yaa
 mi saa en
 caux aa saa li yaa
ninh mbuox ninh mbuo tov lungh zaangc nyei tin hungh korv lienh ninh mbuo aengx porv mengh naaiv deix maiv gaengh mbiaangx yaangh nyei sic weic bun ndaa ni en caux ninh nyei doic caux yiem mbaa mbi lon zengc njiec nyei guai qaauv mienh maiv zuqc daic
wuov muonz buatc laauc yaangh nyei sic porv mengh bun ndaa ni en hiuv duqv naaiv deix maiv gaengh mbiaangx yaangh nyei sic
 ndaa ni en ziouc ceng lungh zaangc nyei tin hungh
ninh gorngv
oix zuqc yietc liuz ceng tin hungh nyei mengh taux maanc gouv maanc doic
 cong mengh caux qaqv benx ninh nyei
ninh goiv yienc ziangh hoc caux gueix
 ninh bun hungh diex tuix weic aengx faaux weic
 ninh ceix cong mengh bun cong mengh nyei mienh
 zorqv wuonh zaang ceix bun hiuv duqv toux nyei mienh
ninh laauc yaangh ndo haic caux gem jienv nyei sic
 ninh hiuv duqv yiem hmuangx zong nyei sic
 njang yaac caux ninh yiem
o yie nyei ong taaix nyei tin hungh aac
 yie laengz zingh yaac ceng meih
 weic zuqc meih ceix cong mengh caux qaqv bun yie
 ziux yie mbuo tov meih nyei waac meih bun yie hiuv mi aqv
 weic zuqc meih bun yie mengh baeqc hungh diex nyei sic
ndaa ni en ziouc bieqc mingh lorz aa li okc
 dongh hungh diex paaiv mietc mbaa mbi lon nyei guai qaauv mienh
 mbuox ninh
tov maiv dungx daix mbaa mbi lon nyei guai qaauv mienh
 tov dorh yie mingh hungh diex wuov
 yie ziouc gorngv mbeix nyei eix leiz mbuox hungh diex
aa li okc siepv siepv nyei dorh ndaa ni en mingh gorngv mbuox hungh diex
yiem guaatv daaih nyei yu ndaa mienh mbu ndongx yie buatc dauh mienh
 ninh haih gorngv mbeix nyei eix leiz mbuox hungh diex
hungh diex naaic gaax ndaa ni en
 aengx ganh maaih norm mbuox heuc mben te satv saa
meih maaih banh zeic gorngv yie mbeix nyei mbeix aengx porv mbeix nyei eix leiz fai
ndaa ni en dau hungh diex
maiv maaih haaix dauh guai qaauv mienh
 zoux faatv nyei mienh
 zoux huaax nyinz nyei mienh fai mbouv guaax gaanv hei nyei mienh haih gorngv mengh hungh diex naaic wuov deix maiv gaengh mbiaangx yaangh nyei sic
mv baac yiem lungh zaangc maaih dauh tin hungh haih laauc yaangh gem jienv nyei sic
 ninh zungv biux mengh bun ne mbu katv netv saa hungh hiuv duqv nqa haav setv mueiz nyei hnoi oix hnangv haaix nor
 meih bueix jienv coux mbeix nyei mbeix caux yiem hnyouv buatc laauc yaangh nyei sic se hnangv naaiv
o hungh diex aac
 meih bueix jienv coux nyei ziangh hoc meih hnamv taux hoz nqaang oix cuotv nyei sic
 dongh haih biux mengh gem jienv nyei sic wuov dauh bun meih hiuv duqv maaih haaix nyungc jauv oix cuotv daaih
yie aeqv
 naaiv deix gem jienv nyei sic biux mengh bun yie se maiv zeiz weic zuqc yie maaih cong mengh gauh camv jiex yietc zungv ziangh jienv nyei mienh
 o hungh diex aac
 se weic bun meih hiuv duqv meih nyei mbeix nyei eix leiz yaac mengh baeqc meih yiem hnyouv hnamv nyei jauv
o hungh diex aac
 meih mbeix buatc yietc dauh ga naaiv hlo nyei
 naaiv dauh ga naaiv se henv haic
 njang laangc haic
 souv jienv meih nyei nza hmien
 fangx zeiv se gamh nziex nyei
naaiv dauh ga naaiv nyei m nqorngv se longc zien jiem zoux daaih
 la kuotv caux buoz longc nyaanh zoux
 ga sie caux camh zuih longc dongh siqv
zaux longc hlieqv
 zaux benv longc hlieqv zorpc jienv ba naih nie
meih mangc jienv wuov zanc
 maaih norm la bieiv
 dongh maiv zeiz mienh nyei buoz zuqc cuotv daaih nyei la bieiv
 daaih mborqv wuov dauh ga naaiv nyei zaux benv
 se longc hlieqv caux nie zorpc jienv zoux nyei zaux benv
 mborqv huv nzengc
hlieqv caux ba naih nie
 dongh siqv
 nyaanh caux jiem yietc zungv huv muonc nzengc
 ziouc hnangv nqaai gorng yiem mborqv mbiauh ciangv nyei cuqv maux zuqc nziaaux buonc nzaanx nzengc
 lorz maiv buatc yietc deix aqv
 mv baac daaih mborqv wuov dauh ga naaiv wuov norm la bieiv benx norm domh
 mbong yiem buangv lungh ndiev
naaiv se hungh diex nyei mbeix
 ih zanc yie mbuo oix porv mbeix mbuox hungh diex
o hungh diex aac
 meih se maanc hungh nyei hungh
 lungh zaangc nyei tin hungh zorqv guoqv caux lingc caux qaqv caux njang laangc jiu bun meih gunv
ninh zorqv maanc mienh caux lomc huaang nyei hieh zoih caux ndaamv lungh nyei norqc jiu bun yiem meih nyei buoz ndiev
 maiv gunv ninh mbuo yiem haaix
 ninh bun meih gunv naaiv deix yietc zungv ga naaiv
 meih se dongh wuov norm jiem m nqorngv
meih jiex mingh aengx maaih norm guoqv faaux daaih mv baac maiv ndongc meih nyei
 aengx maaih da faam norm guoqv
 se dongh siqv wuov norm
 gunv lungh ndiev
nqa haav maaih da feix norm guoqv hnangv hlieqv nor henv
 weic zuqc hlieqv mborqv nyungc nyungc huv muonc nzengc
 naaiv norm guoqv oix mborqv wuov deix norm norm guoqv huv muonc nzengc
hnangv meih buatc wuov norm ga naaiv nyei zaux benv caux zaux ndoqv maaih yietc buonc ba naih nie
 yietc buonc hlieqv ziouc benx bun nqoi nyei guoqv
 mv baac naaiv norm guoqv corc henv deix hnangv wuov deix hlieqv yaac hnangv meih buatc wuov deix hlieqv zorpc jienv ba naih nie
yaac hnangv zaux ndoqv benx yietc buonc hlieqv
 yietc buonc ba naih nie
 wuov norm guoqv henv deix
 mau deix
hnangv meih buatc wuov deix hlieqv zorpc ba naih nie
 baeqc fingx ziouc zorpc buonv yaac maiv haih jiu doic
 hnangv hlieqv caux ba naih nie maiv haih jiu doic
wuov deix hungh diex gunv nyei ziangh hoc
 lungh zaangc nyei tin hungh oix ganh liepc norm guoqv
 se yietc liuz maiv haih zuqc mietc nyei guoqv
 yietc liuz yaac maiv zuqc ndortv benx ganh fingx mienh nyei
 naaiv norm guoqv oix mborqv wuov deix yietc zungv guoqv huv muonc nzengc
 bun zutc nzengc
 mv baac naaiv norm guoqv oix yietc liuz yiem
naaiv se hnangv hungh diex buatc wuov norm la bieiv
 se maiv zeiz baamh mienh nyei buoz yiem mbong zuqc cuotv daaih
 mborqv huv wuov deix jiem nyaanh
 dongh siqv
 hlieqv
 ba naih nie
 hlo jiex nyei tin hungh zorqv nqa haav oix cuotv nyei sic bun hungh diex hiuv
 wuov norm mbeix se zien nyei
 porv daaih nyei eix leiz yaac za gengh zeiz aqv
ne mbu katv netv saa hungh ziouc mbaapv njiec ndau baaix ndaa ni en
 yaac paaiv mienh dorh ga naaiv daaih fongc horc aengx buov hung bun ndaa ni en
hungh diex gorngv mbuox ndaa ni en
meih nyei tin hungh se maanc zienh nyei tin hungh
 maanc hungh diex nyei ziouv
 ninh haih laauc yaangh gem jienv nyei sic
 weic zuqc meih haih laauc yaangh naaiv kang gem jienv nyei sic
hungh diex aengx taaih ndaa ni en faaux hlang
 duqv zoux hlo
 yaac bun zingh nyeic camv nyei
 ninh bun ndaa ni en zoux hlo gunv gormx mbaa mbi lon saengv aengx liepc ninh gunv yietc zungv guai qaauv mienh
ndaa ni en yaac tov hungh diex
 hungh diex ziouc orn satv lakv
 mesaakv
 caux aa mbetc ne go gunv mbaa mbi lon saengv nyei sic
 ndaa ni en ganh yiem wuov hungh dinc
