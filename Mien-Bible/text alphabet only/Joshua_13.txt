yo su waa nyei hnyangx jeiv hlang
 gox haic aqv
 ziouv gorngv mbuox ninh
meih nyei hnyangx jeiv hlang
 gox haic aqv
 oix zuqc nzaeng nyei deic bung corc aengx maaih jangv nyei
corc oix zuqc nzaeng nyei deic bung maaih fi li saa die mienh caux gesu mienh nyei yietc zungv deic bung
yiem i yipv deic bung nyei dong bung maengx
 si hox ndaaih mingh baqv bung maengx taux e ko lon zingh nyei gapv jaaix
 yietc zungv funx benx kaa naa an mienh nyei deic bung
 gunv fi li saa die mienh wuov deix biaa dauh domh jien yiem gaasaa zingh
 atc ndotc zingh
 atc ke lon zingh
 gatc zingh
 e ko lon zingh
 yaac maaih apc wim mienh nyei deic bung
se naamh bung maengx kaa naa an mienh nyei yietc zungv deic bung
 caux sai ndorn mienh nyei deic bung yiem me aa laa mingh taux aafekv zingh
 aengx mingh taux aa mo lai mienh nyei gapv jaaix
yaac maaih ge mbaan mienh nyei deic bung
 caux mingh dong bung maengx yietc zungv le mbaa norn deic yiem hemon mbong juoqv
 mbaa an gaatc mungv
 mingh taux bieqc haamatv zingh nyei dorngx
mbong aiv dorngx nyei yietc zungv mienh yiem le mbaa norn geh mingh taux mitv le fotv maa im
 se sai ndorn nyei yietc zungv mienh
 yie ganh oix yiem i saa laa en mienh nyei wuov ndaangc maengx zunc ninh mbuo cuotv mingh
 gunv ziux yie paaiv ziangx meih zorqv naaiv deix ndau bun nqoi benx i saa laa en mienh nzipc nyei buonc
ih zanc meih oix zuqc paaiv naaiv deix ndau bun nqoi naaiv deix nduoh fingx caux maa natv se ndaamv fingx benx ninh mbuo nzipc nyei buonc
zengc wuov deix maa natv se ndaamv fingx caux lu mben fingx caux gaatc fingx nzipc nyei ndau yiem jor ndaen ndaaih dong bung maengx ziux ziouv  nyei bou
 mose
 paaiv bun ninh mbuo nyei buonc
maaih yiem aannon horngz hlen nyei aa lo e zingh
 caux horngz gu nyuoz nyei zingh
 liemh me nde mbaa yietc zungv ndau baengh mingh taux ndi mbon zingh
yaac maaih yiem hetv mbon zingh gunv aa mo lai mienh wuov dauh si honx hungh nyei norm norm zingh mingh taux ammon mienh nyei gapv jaaix
yaac maaih gi le aatc deic caux gesu mienh caux maa aa kaa mienh nyei deic
 liemh hemon mbong yietc zungv caux mbaasaan deic yietc zungv mingh taux saax le kaa mungv
aengx maaih mbaasaan deic nyei okc hungh gunv nyei ziangh norm guoqv
 ninh yiem atc taa lotv zingh caux e nden i zingh gunv
 le faa im mienh kungx zengc ninh ganh nduqc dauh hnangv
 naaiv deix mienh yietc zungv mose mborqv hingh aengx zunc ninh mbuo cuotv nzengc
mv baac i saa laa en mienh maiv zunc gesu mienh caux maa aa kaa mienh cuotv
 gesu mienh
 maa aa kaa mienh ziouc yiem i saa laa en mienh mbu ndongx taux ih jaax hnoi
mv baac mose maiv paaiv ndau bun lewi fingx zoux ninh mbuo nzipc nyei buonc
 ninh mbuo nzipc nyei buonc se longc douz buov ziec fongc horc bun ziouv
 i saa laa en mienh nyei tin hungh
 nyei ga naaiv
 hnangv ziouv  caux ninh mbuo laengz jiex nyei waac nor
mose ziux lu mben fingx nyei bungh buonc paaiv ndau benx ninh mbuo nzipc nyei buonc
ninh mbuo nyei gapv jaaix se yiem aannon horngz hlen nyei aa lo e zingh caux yiem horngz gu nyuoz nyei zingh caux weih gormx me nde mbaa zingh nyei ndau baengh
liemh hetv mbon zingh caux yiem hetv mbon ndau baengh nyei norm norm zingh
 ndi mbon zingh
 mbaamotv mbaa an zingh caux mbetc mbaa an me on zingh
yaac maaih yaa haatv zingh
 ke nde motv zingh caux me faa aatc zingh
maaih ki li yaa taa im
 sipc maa
 caux yiem wuov norm horngz nyei mbong aiv
 ze e letv saa haax zingh
aengx maaih mbetc be o
 bitc gaa mbong faaux jiex nyei dorngx caux mbetc ye si motv zingh
se yiem wuov norm dorngx nyei ndau baengh nyei yietc zungv zingh
 caux aa mo lai mienh nyei si honx hungh yiem hetv mbon zingh gunv nyei yietc zungv guoqv
 mose mborqv hingh ninh
 liemh mi ndien fingx nyei bieiv zeiv
 ewi
 lekem
 sux aa
 hu aa caux le mbaa
 naaiv deix bieiv zeiv zinh ndaangc yiem wuov norm deic bung guei si honx hungh gunv
i saa laa en mienh longc nzuqc ndaauv daix mienh wuov zanc
 liemh mbe o nyei dorn
 wuov dauh mangc maengc mienh
 mbaa laa am
 yaac zuqc caux jienv daix daic
lu mben fingx nyei deic bung fai bung maengx nyei gapv jaaix se jor ndaen ndaaih
 naaiv deix zingh caux laangz benx lu mben mienh ziux ninh mbuo nyei bungh buonc duqv nzipc nyei buonc
mose ziux gaatc fingx nyei bungh buonc paaiv ndau benx ninh mbuo nzipc nyei buonc
ninh mbuo nyei deic bung yiem yaase mungv caux gi le aatc deic nyei norm norm zingh
 liemh ammon mienh nyei yietc buonc deic bung
 mingh taux lapv mbaa zingh dong bung maengx
 aa lo e zingh
ninh mbuo nyei gapv jaaix yaac yiem hetv mbon zingh mingh taux laamaatv mitv be mungv caux mbe to nim mungv
 yaac yiem maa haa naa im zingh mingh taux nde mbi zingh nyei gapv jaaix
yaac maaih horngz gu nyuoz nyei mbetc haalam mungv
 mbetc nimlaa mungv
 sukc kotv mungv
 saax fon caux hetv mbon zingh nyei si honx hungh nyei guoqv zengc njiec nyei deic bung
 fai bung nyei gapv jaaix se jor ndaen ndaaih yaac gan jienv ndaaih mingh baqv bung taux kin ne letv koiv dorn wuov ndiev wuonc
naaiv deix zingh caux laangz benx gaatc mienh ziux ninh mbuo nyei bungh buonc duqv nzipc nyei buonc
mose yaac zorqv nzipc nyei buonc ndau bun maa natv se ndaamv fingx ziux maa natv se ndaamv fingx nyei bungh buonc paaiv bun nqoi
ninh mbuo nyei gapv jaaix yiem maa haa naa im zingh
 weih gormx yietc zungv mbaasaan deic
 se dongh mbaasaan deic nyei okc hungh nyei yietc zungv guoqv
 yiem mbaasaan deic yaac maaih jaa i nyei luoqc ziepc norm laangz
aengx maaih yietc buonc gi le aatc deic caux atc taa lotv caux e nden i
 se guei mbaasaan deic nyei okc hungh nyei domh zingh
 naaiv deix zingh paaiv bun maa natv se nyei dorn
 maaki nyei zeiv fun
 se bun yietc buonc maaki mienh ziux ninh mbuo nyei bungh buonc
naaiv se mose yiem mo apc ndau baengh jor ndaen ndaaih caux ye li ko zingh nyei dong bung maengx paaiv bun mienh nzipc nyei buonc
mv baac mose maiv paaiv nzipc nyei buonc bun lewi fingx
 ziouv
  i saa laa en mienh nyei tin hungh
 se ninh mbuo nzipc nyei buonc ziux ziouv  mbuox jiex ninh mbuo nyei waac
