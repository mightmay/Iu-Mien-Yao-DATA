mbaa laa am hiuv duqv ziouv a hneiv ceix fuqv bun i saa laa en mienh
 ninh ziouc maiv zoux haaix nyungc faatv hnangv da hnaav nzunc nor
 ninh huin mingh mangc deic bung huaang
buatc i saa laa en mienh ziux yietc fingx yietc fingx corng ndopv liuh yiem ninh mbuo nyei ciangv
 tin hungh nyei singx lingh njiec daaih yiem jienv ninh
ninh ziouc douc naaiv deix waac
naaiv se mbe o nyei dorn
 mbaa laa am
 douc nyei waac
 se m zing tong nyei mienh douc waac gorngv
dongh haiz tin hungh nyei waac wuov dauh douc nyei waac
 yie nyei m zing tong
 haih mangc duqv buatc nernh jiex wuov dauh hinc yaangh nyei sic
o yaakopv nyei zeiv fun aac
 meih mbuo nyei ndopv liuh nzueic haic
 o i saa laa en mienh aac
 meih mbuo nyei ciangv za gengh kuh mangc
meih mbuo hnangv horngz cuotv mingh jangv nyei nor
 hnangv yiem ndaaih hlen nyei huingx
 hnangv ziouv zuangx nyei aa lo miev ndaang
 hnangv yiem wuom hlen nyei si ndaa zongh ndiangx
wuom oix liouc cuotv ninh mbuo nyei tongv
 ninh mbuo nyei zeiv fun oix yiem maaih wuom camv nyei dorngx
ninh mbuo nyei hungh oix gauh hlo jiex aagakc hungh
 ninh mbuo nyei guoqv yaac oix duqv njang laangc
tin hungh dorh ninh mbuo cuotv i yipv deic bung
 ninh mbuo maaih qaqv hnangv hieh ngongh nor
 ninh mbuo naqv nzengc win wangv nyei guoqv
 wuotv win wangv nyei mbungv nauv nzengc
 longc forng cang buonv tong ninh mbuo
ninh mbuo mbaapv njiec bueix jienv hnangv sienh gouv
 yaac hnangv sienh nyeiz
 haaix dauh gaamv mingh heuc ninh mbuo jiez sin
haaix dauh buang waac meih mbuo
 tov bun wuov dauh duqv fuqv
 haaix dauh zioux meih mbuo
 tov bun wuov dauh zuqc zioux
mbaalaakv qiex jiez
 haic mbaa laa am
 ninh ziouc mbaix buoz zaangv taatv
 doix mbaa laa am gorngv
yie heuc meih daaih tengx yie zioux win wangv
 daaux nzuonx meih buang waac bun ninh mbuo buo nzunc
ih zanc meih biaux nzuonx meih nyei dorngx aqv
 yie gorngv oix bun zingh nyeic hlo nyei
 mv baac ziouv dangv jienv bun meih maiv duqv zipv
mbaa laa am dau mbaalaakv
yie m daaih mbuox jiex meih paaiv daaih nyei mienh
maiv gunv mbaalaakv zorqv nzengc buangv hungh dinc nyei jiem nyaanh bun yie
 yie yaac maiv haih zoux jiex ndaangc ziouv mbuox nyei waac
 ei yie ganh nyei za eix zoux longx fai zoux waaic
 ziouv  hnangv haaix nor gorngv
 yie yaac oix zuqc hnangv wuov nor gorngv
ih zanc yie nzuonx yie nyei buonv fingx mienh wuov mv baac daaih maah
 yie mbuox meih nqa haav hingv naaiv fingx i saa laa en mienh oix hnangv haaix nor zoux bun meih nyei baeqc fingx
mbaa laa am ziouc douc naaiv deix waac
naaiv se mbe o nyei dorn
 mbaa laa am
 douc nyei waac
 se m zing tong nyei mienh douc waac gorngv
dongh haiz tin hungh nyei waac wuov dauh douc nyei waac
 se yiem hlang jiex wuov dauh bun hiuv nyei jauv
 yie nyei m zing tong haih mangc duqv buatc nernh jiex nyei tin hungh hinc yaangh nyei sic
yie buatc ninh mv baac maiv zeiz ih zanc
 yie mangc ninh mv baac maiv zeiz fatv nyei
 oix maaih norm hleix yiem yaakopv nyei zeiv fun cuotv daaih
 maaih hungh nyei ndaangh ngau yiem i saa laa en mienh cuotv
 ninh oix mborqv huv mo apc mienh nyei biorngh
 yaac baaic nzengc setv nyei zeiv fun
e ndom oix zuqc suei benx ganh dauh nyei
 ninh nyei win wangv
 se i
 yaac oix zuqc mienh hingh
 mv baac i saa laa en mienh oix henv jienv faaux
maaih dauh yaakopv nyei zeiv fun oix cuotv daaih gunv
 ninh oix mietc nzengc yiem zingh mborqv liuz jaax zengc njiec nyei mienh
yiem mbaa laa am buatc hinc yaangh nyei sic ninh buatc aa maa lekv mienh ziouc douc naaiv deix waac
yiem maanc guoqv aa maa lekv zoux da yietv
 mv baac setv mueiz ninh zungv zuqc baaic nzengc
ninh aengx buatc kenai mienh ziouc douc waac gorngv
meih yiem nyei dorngx se wuonv haic
 meih nyei lauz yiem mbaengx ngaamh gu nyuoz
maiv gunv hnangv naaic meih mbuo kenai mienh oix zuqc mietc
 atc su mienh oix caangv meih mbuo mingh ndongc haaix lauh
mbaa laa am aengx douc waac gorngv
kouv aav loh
 tin hungh hnangv naaiv zoux
 haaix dauh haih maaih maengc ziangh
maaih mienh nzaeng nzangv yiem kitv tim guoqv daaih zoux bun atc su caux e mbe zuqc baaic
 mv baac ninh mbuo ganh yaac oix zuqc mietc
gorngv liuz
 mbaa laa am jiez sin nzuonx aqv
 mbaalaakv yaac ziux ninh ganh nyei jauv nzuonx mi aqv
