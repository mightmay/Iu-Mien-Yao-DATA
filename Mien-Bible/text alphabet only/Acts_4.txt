bide caux yo han caux zuangx mienh gorngv jienv waac wuov zanc
 maaih deix sai mienh caux goux zaangc tin hungh nyei biauv nyei baeng bieiv caux deix saa ndu si mienh daaih lorz ninh mbuo
ninh mbuo maiv horpc hnyouv laaix gong zoh mbuo njaaux zuangx mienh yesu daic aengx nangh daaih
 bun cing mienh daic mv baac haih nangh daaih
ninh mbuo ziouc zorqv naaiv deix i dauh wuonx jienv loh taux da nyeic hnoi
 weic zuqc wuov zanc hmuangx aqv
mv baac muangx liuz doz maaih mienh jaa sienx camv nyei
 liemh loz nyei maaih m jangc dorn leih maiv go biaa cin dauh
da nyeic hnoi zoux hlo nyei yiutai mienh caux mienh gox caux njaaux leiz nyei fin saeng gapv zunv yiem ye lu saa lem zingh
aengx maaih annaatv domh sai mienh caux kaa yaa faatv
 yo han
 aa lekv saan nde caux jienv domh sai mienh nyei ziex dauh cien ceqv
ninh mbuo heuc mienh dorh bide caux yo han daaih souv jienv ninh mbuo nyei nza hmien naaic gaax
meih mbuo longc haaix nyungc lingc fai dengv haaix dauh nyei mbuox zoux naaiv deix sic
bide duqv singx lingh buangv hnyouv ziouc dau ninh mbuo
 ninh gorngv
yietc zuangx zoux hlo nyei yiutai mienh caux mienh gox aah
se gorngv meih mbuo ih hnoi naaic taux zoux naaiv deix kuv sic bun naaiv dauh zaux mbai nyei mienh yaac naaic taux ninh hnangv haaix nor zorc longx
meih mbuo zuangx mienh caux i saa laa en nyei yietc zungv mienh oix zuqc hiuv
 ih zanc souv jienv meih mbuo nyei nza hmien naaiv dauh mienh zaux longx nzengc se weic naa saa letv mungv nyei yesu giduc nyei mbuox
 dongh meih mbuo ding ziepc nzaangc jaax daic mv baac tin hungh bun nangh daaih
yesu se dongh ging sou fiev jienv gorngv
  meih mbuo gomv biauv zaangc nqemh cuotv wuov norm la bieiv
 zungv benx an biauv gorqv gauh longc jienv jiex wuov norm
cuotv liuz yesu
 maiv maaih haaix dauh haih bun mienh duqv njoux
 weic zuqc yiem lungh ndiev maanc mienh mbu ndongx
 tin hungh maiv ceix ganh norm mbuox
 bun mbuo oix zuqc kaux duqv njoux
wuov deix zoux hlo nyei mienh caux mienh gox buatc bide caux yo han bungx duqv laangc haic
 dau ninh mbuo
 yaac hiuv duqv naaiv deix i laanh mienh maiv duqv kauv jiex sou nzaangc
 kungx zoux pou tong mienh hnangv
 ninh mbuo mbuoqc horngh haic ziouc jangx zuqc naaiv deix i laanh mienh gan jiex yesu
ninh mbuo yaac buatc zorc longx wuov laanh mienh souv jienv bide caux yo han nyei ga hlen
 ziang naaic maiv maaih waac gorngv aqv
ninh mbuo heuc bide mbuo cuotv gunv sic wuic
 ninh mbuo ganh yiem wuov caangh laangh
gorngv
mbuo oix zuqc hnangv haaix nor zoux bun naaiv deix mienh ni
 yiem ye lu saa lem zingh dauh dauh hiuv duqv dongh naaiv deix i laanh zoux naaiv deix mbuoqc horngh haic nyei jangx hoc
 mbuo ganh maiv haih ngaengc gorngv maiv zeiz
mbuo oix zuqc hatc jienv maiv dungx bun ninh mbuo dengv yesu nyei mbuox caux haaix dauh gorngv haaix nyungc
 weic bun naaiv deix sic maiv haih zunh jangv mingh
caangh laangh baac
 ninh mbuo aengx heuc bide caux yo han bieqc daaih
 hatc ninh mbuo cin maanc maiv dungx dengv yesu nyei mbuox gorngv fai njaaux haaix nyungc
mv baac bide caux yo han dau ninh mbuo
meih mbuo hnamv mangc gaax
 ei tin hungh mangc
 yie mbuo muangx meih mbuo gauh horpc muangx tin hungh fai
yie mbuo buatc jiex
 haiz jiex nyei sic
 yie mbuo maiv haih guangc maiv gorngv
gunv sic mienh hnamv maiv tong hnangv haaix nor haih dingc bide mbuo nyei zuiz
 weic zuqc buatc zuangx mienh weic naaiv kang sic ceng tin hungh
 hnangv naaic
 gunv sic mienh jaa hatc hniev nyei liuz
 ziouc bungx ninh mbuo aqv
dongh duqv mbuoqc horngh nyei jangx hoc zorc longx wuov laanh mienh nyei hnyangx jeiv duqv feix ziepc lengh hnyangx
gunv sic mienh bungx bide caux yo han cuotv wuov zanc
 bide mbuo baeng zaqc nyei nzuonx ninh mbuo ganh wuov guanh mienh
 zorqv sai mienh bieiv caux mienh gox mbuo gorngv nyei waac mbuox nzengc ninh mbuo
haiz liuz naaiv deix waac
 wuov deix mienh lomh nzoih horpc fim dongh eix cuotv qiex daux gaux mbuox tin hungh
ziouv aah
 meih zeix lungh zeix ndau zeix koiv
 yaac zeix yiem naaiv deix gu nyuoz nyei maanc muotc
meih longc singx lingh bun yie mbuo nyei ong taaix
 meih nyei bou
 ndaawitv
 douc waac gorngv
  maanc fingx janx weic haaix diuc qiex jiez
 ninh mbuo weic haaix diuc daav cuotv maiv lamh longc nyei za eix
baamh gen nyei hungh mbenc ziangx
 domh jien yaac gapv zunv dongh hnyouv caux ziouv caux ninh orn daaih wuov dauh doix dekc
za gengh maaih helotv hungh caux born ti atc bilaatv yiem naaiv norm zingh caux jienv janx
 caux i saa laa en mienh gapv zunv daaih dongh hnyouv ngaengc jienv meih nyei cing nzengc bou
 yesu
 dongh meih paaiv zoux giduc wuov dauh
ninh mbuo zoux nyungc nyungc ei meih ganh nyei hatc maaz caux ei meih nyei eix jaa ndaangc dingc ziangx oix cuotv daaih nyei sic
ziouv aah
 tov meih ih zanc jangx jienv ninh mbuo gorngv haeqv yie mbuo wuov deix waac
 yaac bun yie mbuo
 meih nyei bou
 bungx laangc nyei gorngv meih nyei doz
tov ziouv sung buoz cuotv daaih zorc baengc aengx bun yie mbuo kaux meih nyei cing nzengc bou
 yesu
 nyei mbuox zoux cuotv mbuoqc horngh nyei jangx hoc caux hnamv maiv mengh baeqc nyei sic
daux gaux baac
 dongh ninh mbuo gapv zunv wuov norm dorngx dongz nzengc
 dauh dauh duqv singx lingh buangv hnyouv ziouc bungx laangc nyei gorngv cuotv tin hungh nyei waac
zuangx sienx yesu nyei mienh horpc fim dongh eix
 maiv maaih haaix dauh gorngv haaix nyungc benx ninh ganh nyei siqc jeiv ga naaiv
 yietc zungv benx domh zuangx nyei
 juangc jienv longc
gong zoh mbuo maaih domh qaqv zoux zorng zengx gorngv ziouv yesu nangh daaih nyei jauv louc
 tin hungh yaac camv camv nyei ceix fuqv bun ninh mbuo mouz laanh mienh
yiem naaiv guanh mienh maiv maaih haaix dauh caa haaix nyungc weic zuqc haaix dauh maaih lingh deic
 maaih biauv
 ziouc maaic mingh dorh nyaanh daaih jiu bun gong zoh mbuo
gong zoh mbuo ziouc ei gorqv mienh qiemx longc nyei bun nqoi gorqv mienh
maaih dauh lewi mienh
 mbuox heuc yosepv
 yiem saibatc koiv nzou cuotv seix
 gong zoh mbuo aengx cuotv norm mbuox heuc mbaa naa mbatc
 eix leiz se 
orn hnyouv nyei dorn
ninh maaic nzong ninh nyei ndeic
 dorh nyaanh daaih jiu bun gong zoh mbuo
