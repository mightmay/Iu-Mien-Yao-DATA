yie nyei fu jueiv aah
 yie hnangv naaiv nor fiev bun meih mbuo weic bun meih mbuo maiv baamz zuiz
 se gorngv haaix dauh baamz zuiz nor
 mbuo maaih dauh tengx mbuo tov zaangc diex
 se baengh fim nyei wuov dauh
 yesu giduc
giduc siev ninh ganh nyei maengc daic weic fiqv mbuo nyei zuiz
 yaac maiv daan mbuo nyei zuiz hnangv
 yaac weic lungh ndiev mienh nyei zuiz
se gorngv mbuo ei jienv tin hungh  nyei lingc zoux
 mbuo ziouc hiuv duqv dingc mbuo za gengh hiuv tin hungh
haaix dauh gorngv ninh hiuv duqv tin hungh yaac maiv ei jienv tin hungh nyei lingc zoux
 wuov dauh kungx gorngv baeqc hnangv
 zien leiz maiv yiem ninh nyei hnyouv aqv
haaix dauh ei jienv tin hungh nyei waac zoux
 wuov dauh za gengh hnamv tin hungh taux daauh aqv
 hnangv naaic
 mbuo ziouc hiuv duqv mbuo caux tin hungh juangc maengc ziangh
haaix dauh gorngv ninh caux tin hungh juangc maengc ziangh
 yesu hnangv haaix nor zoux
 wuov dauh yaac oix zuqc hnangv wuov nor zoux
hnamv nyei gorx youz aah
 yie maiv zeiz fiev diuh siang lingc mbuox meih mbuo
 yie fiev nyei se loz lingc
 dongh zinh ndaangc yiem gorn wuov meih mbuo m daaih maaih nyei
 naaiv diuh loz lingc se meih mbuo haiz jiex nyei waac
mv baac yie fiev diuh siang lingc bun meih mbuo
 naaiv diuh siang lingc yiem giduc yaac yiem meih mbuo biux mengh se zien nyei
 weic zuqc hmuangx jiex jienv mingh
 zien njang cuotv daaih zungv ziux jienv aqv
haaix dauh gorngv ninh yiem njang mv baac nzorng ninh nyei gorx youz
 wuov dauh corc yiem hmuangx gu nyuoz
haaix dauh hnamv ninh nyei gorx youz ziouc yiem njang gu nyuoz
 ninh yaac maiv maaih haaix nyungc nduov haaix dauh baamz zuiz
haaix dauh maiv hnamv ninh nyei gorx youz
 wuov dauh yiem hmuangx gu nyuoz
 ninh se hnangv yangh hmuangx nyei dorngx nor
 maiv hiuv duqv ninh mingh haaix
 weic zuqc hmuangx bun ninh nyei m zing hnangv maengh nor
fu jueiv aah
 yie fiev fienx bun meih mbuo weic zuqc meih mbuo weic giduc duqv guangc liuz meih mbuo nyei zuiz
zoux die nyei zuangx mienh aah
 yie fiev fienx bun meih mbuo weic zuqc meih mbuo hiuv duqv maiv gaengh zeix lungh zeix ndau yiem nyei wuov dauh
 meih mbuo mienh lunx mienh aah
 yie fiev fienx bun meih mbuo weic zuqc meih mbuo hingh jiex hiuang orqv wuov dauh mi aqv
 fu jueiv aah
 yie fiev fienx bun meih mbuo weic zuqc meih mbuo hiuv duqv zaangc diex
zoux die nyei zuangx mienh aah
 yie fiev fienx bun meih mbuo weic zuqc meih mbuo hiuv duqv maiv gaengh zeix lungh zeix ndau zungv yiem nyei wuov dauh
 mienh lunx mienh aah
 yie fiev fienx bun meih mbuo weic zuqc meih mbuo henv
 tin hungh nyei waac yaac yiem meih mbuo nyei hnyouv
 meih mbuo yaac hingh jiex hiuang orqv wuov dauh mi aqv
maiv dungx hnamv baamh gen fai hnamv baamh gen nyei ga naaiv
 haaix dauh hnamv baamh gen
 wuov dauh maiv maaih hnyouv hnamv zaangc diex
weic zuqc yietc zungv yiem baamh gen nyei ga naaiv se baamh mienh hanc nyei
 m zing buatc ziouc mueic jieqv nyei
 caux mienh ceng hlo
 zoux maux nyei sic
 naaiv deix yietc zungv se yiem baamh gen cuotv daaih nyei
 maiv zeiz yiem zaangc diex daaih
baamh gen caux yiem baamh gen yuoqc mienh nyei ga naaiv jiex jienv mingh aqv
 mv baac haaix dauh ei jienv tin hungh nyei eix zoux
 wuov dauh ziouc duqv yietc liuz ziangh jienv
fu jueiv aah
 nqa haav laai nyei ziangh hoc taux aqv
 meih mbuo haiz gorngv jiex
 dongh caux giduc zoux win wangv wuov dauh oix daaih
 ih zanc maaih giduc nyei win wangv daaih camv haic
 mbuo ziouc hiuv duqv nqa haav laai nyei ziangh hoc taux aqv
naaiv deix win wangv yiem mbuo cuotv mingh mv baac ninh mbuo maiv za gengh benx mbuo nyei mienh
 se gorngv ninh mbuo za gengh mbuo nyei mienh
 ninh mbuo corc caux mbuo yiem
 mv baac ninh mbuo cuotv mingh ziouc bun cing ninh mbuo maiv maaih yietc dauh zeiz mbuo nyei mienh
mv baac giduc ceix singx lingh bun meih mbuo
 meih mbuo yietc zungv ziouc hiuv duqv zien leiz aqv
yie fiev fienx bun meih mbuo maiv zeiz weic meih mbuo maiv hiuv duqv zien leiz
 yie fiev nyei se weic meih mbuo hiuv duqv zien leiz nyei
 yaac hiuv duqv gorngv baeqc nyei sic maiv haih yiem zien leiz cuotv daaih
wuov nyungc
 haaix dauh gorngv baeqc
 se dongh maiv nyiemc yesu zoux giduc wuov dauh
 wuov dauh zoux giduc nyei win wangv
 laaix ninh maiv nyiemc zaangc diex yaac maiv nyiemc zaangc diex nyei dorn
haaix dauh maiv nyiemc dorn
 wuov dauh yaac maiv maaih zaangc diex
 haaix dauh nyiemc dorn
 wuov dauh yaac maaih zaangc diex
meih mbuo yiem gorn haiz jiex nyei waac oix zuqc zaangh jienv hnyouv
 hnangv naaic
 meih mbuo ziouc duqv yietc liuz caux zaangc diex yaac caux ninh nyei dorn juangc maengc ziangh
naaiv se giduc ganh laengz nyei ngaengc waac
 ninh laengz bun mbuo duqv yietc liuz nyei maengc
yie fiev naaiv deix waac bun meih mbuo hiuv duqv nduov meih mbuo wuov deix mienh
mv baac giduc ceix singx lingh bun meih mbuo
 singx lingh yaac yiem jienv meih mbuo nyei hnyouv
 meih mbuo ziouc maiv qiemx zuqc haaix dauh njaaux aqv
 weic zuqc meih mbuo duqv liuz singx lingh
 singx lingh ziouc njaaux nyungc nyungc meih mbuo
 ninh nyei waac yaac zien nyei
 maiv jaav
 singx lingh njaaux meih mbuo hnangv haaix nor caux giduc juangc maengc ziangh
 meih mbuo ziouc oix zuqc hnangv wuov nor zoux
fu jueiv aah
 oix zuqc zanc zanc caux ninh juangc maengc ziangh
 hnangv naaic
 ninh aengx daaih wuov hnoi
 mbuo haih bungx laangc nyei yiem ninh nyei nza hmien
 maiv zuqc nyaiv
 maiv zuqc bingx
meih mbuo hiuv duqv giduc se baengh fim nyei
 hnangv naaic
 meih mbuo hiuv duqv haaix dauh zoux baengh fim
 wuov dauh se zoux tin hungh nyei naamh nyouz
