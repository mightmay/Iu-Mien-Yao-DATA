yie aengx duqv zipv ziouv  nyei waac gorngv
meih mbuo fungc zanc zanc nzamc jienv gorngv taux i saa laa en deic bung naaiv diuh waac beiv
 meih mbuo gorngv
+ die nyanc a ngunc biouv sui
 dorn nyei nyaah njienz
ziouv tin hungh gorngv
yie ziangv jienv yie ganh nyei maengc gorngv
 yiem naaiv mingh yiem i saa laa en deic bung meih mbuo maiv duqv aengx longc naaiv diuh waac beiv
mangc maah
 mouz dauh mienh nyei maengc benx yie nyei
 maiv gunv diex maac fai fu jueiv nyei maengc
 yaac benx yie nyei
 haaix dauh mienh baamz zuiz
 wuov dauh oix zuqc daic
se gorngv maaih dauh kuv mienh
 ninh zoux duqv horpc yaac zoux duqv baengh fim
se gorngv ninh maiv yiem mbong gu nguaaic nyanc ziec bun miuc fangx nyei ga naaiv
 yaac maiv cau hmien baaix i saa laa en nyei zeiv fun nyei miuc fangx
 ninh maiv hienx mienh nyei auv
 yaac maiv caux maaih sin yienc nyei m sieqv dorn bueix
ninh maiv zeix haaix dauh
 zungv zorqv dorngx daauh tuix nzuonx bun gaav zaeqv nyei mienh
 ninh maiv luv mienh nyei ga naaiv
 zungv zorqv ganh nyei nyanc hopv bun ngorc nyei mienh
 yaac zorqv lui houx bun njang sin nyei mienh zuqv
ninh gaav nyaanh bun mienh yaac maiv longc leic
 gaav liuz yaac maiv longc gauh camv buonv
 ninh hluotv buoz maiv zoux haaix nyungc orqv sic
 ninh yiem i laanh mienh mbu ndongx baengh fim nyei dunx sic
ninh gan yie nyei leiz
 yaac gan longx yie nyei leiz latc
 naaiv nyungc mienh se kuv mienh
 ninh zungv duqv maengc ziangh jienv
 naaiv se ziouv tin hungh  gorngv nyei waac
se gorngv ninh maaih dauh dorn zoux ciouv
 daix mienh
 bun nziaamv liouc cuotv fai zoux naaiv deix haaix nyungc sic bun mienh
maiv gunv ninh nyei die maiv zoux jiex naaiv deix haaix nyungc waaic sic
naaiv dauh dorn yiem mbong nyanc ziec bun miuc fangx nyei ga naaiv
 ninh hienx juangc laangz mienh nyei auv
ninh zeix mienh jomc mienh caux dangx donx nyei mienh
 yaac luv mienh nyei ga naaiv
 ninh maiv kangv tuix zoux dorngx daauh nyei ga naaiv
 ninh cau hmien baaix miuc fangx
 ninh zoux gamh nziev nyei sic
ninh bungx zaeqv weic longc leic weic duqv gauh camv buonv
 naaiv nyungc mienh haih maaih maengc ziangh fai
 ninh zungv maiv duqv maengc ziangh
 ninh zoux liuz naaiv deix yietc zungv gamh nziev nyei sic
 ninh zungv oix zuqc daic aqv
 ninh nyei zuiz ninh ganh zuqc ndaam dorng
mv baac se gorngv naaiv laanh mienh maaih dauh dorn
 dorn buatc die zoux nyei yietc zungv zuiz
 ninh ziouc gamh nziex
 maiv ei jienv zoux
ninh maiv yiem mbong nyanc ziec bun miuc fangx nyei ga naaiv
 maiv cau hmien baaix i saa laa en nyei zeiv fun nyei miuc fangx
 ninh yaac maiv hienx juangc laangz mienh nyei auv
ninh maiv zoux dorngc haaix dauh
 yaac maiv longc dorngx daauh
 ninh maiv luv mienh nyei ga naaiv
 zungv zorqv nyanc hopv bun ngorc nyei mienh
 yaac bun lui houx njang sin nyei mienh zuqv
ninh hluotv buoz maiv zoux haaix nyungc orqv sic
 ninh gaav nyaanh bun mienh yaac maiv longc leic
 gaav liuz yaac maiv longc gauh camv buonv
 ninh gan yie nyei leiz yaac ei jienv yie nyei leiz latc
ninh maiv weic ninh nyei die nyei zuiz zuqc daic
 ninh zungv duqv ziangh jienv
mv baac ninh nyei die oix zuqc weic ninh ganh nyei zuiz daic
 laaix ninh niouv mienh weic duqv nyaanh yaac caangv ninh nyei gorx youz nyei ga naaiv
 yaac yiem ninh nyei juangc fingx mienh mbu ndongx zoux maiv benx nyei sic
meih mbuo corc gorngv
  dorn weic haaix diuc maiv zuqc weic ninh nyei die zoux nyei zuiz ndaam dorng
  dorn zoux duqv horpc
 zoux duqv baengh fim nyei
 gan yie nyei leiz yaac ei jienv zoux
 ninh ndongc haaix zungv duqv ziangh jienv
haaix dauh baamz zuiz
 wuov dauh oix zuqc daic
 dorn maiv zuqc weic die zoux nyei zuiz ndaam dorng
 die yaac maiv zuqc weic dorn zoux nyei zuiz ndaam dorng
 kuv mienh weic ninh zoux nyei kuv sic winh bun ninh
 orqv mienh weic ninh zoux nyei orqv sic zuqc winh bun ninh
mv baac se gorngv orqv mienh goiv hnyouv guangc nqoi ninh baamz nyei yietc zungv zuiz
 ei jienv yie nyei leiz yaac zoux duqv horpc
 zoux duqv baengh fim nyei
 ninh zungv duqv ziangh jienv
 maiv zuqc daic
ninh zoux nyei yietc zungv zuiz yie ziouc maiv jangx
 weic ninh zoux nyei kuv sic ninh duqv ziangh jienv
ziouv tin hungh gorngv
orqv mienh daic yie a hneiv nyei fai
 yie a hneiv nyei se ninh goiv hnyouv guangc ninh zoux nyei orqv sic duqv ziangh jienv maiv zeiz
mv baac se gorngv kuv mienh guangc ninh zoux nyei kuv sic aengx baamz zuiz yaac zoux orqv mienh zoux nyei yietc zungv gamh nziev nyei sic
 wuov dauh mienh horpc zuqc duqv maengc ziangh fai
 dongh ninh zinh ndaangc zoux jiex daaih nyei kuv sic yie zungv maiv jangx
 laaix ninh mbienv hnyouv yaac laaix ninh baamz nyei zuiz
 ninh oix zuqc daic aqv
mv baac meih mbuo corc gorngv
  ziouv hnangv naaiv zoux se maiv baengh fim
  o i saa laa en nyei zeiv fun aah
 muangx maah
 yie zoux nyei jauv maiv baengh fim fai
 se meih mbuo ganh zoux nyei jauv maiv baengh fim maiv zeiz
se gorngv kuv mienh guangc ninh zoux nyei kuv sic mingh zoux waaic sic
 ninh oix zuqc weic ninh zoux nyei zuiz zuqc daic
 ninh oix zuqc daic weic ninh baamz nyei zuiz
mv baac se gorngv aengx maaih laanh mienh guangc nqoi ninh zoux nyei orqv sic
 aengx zoux duqv horpc
 zoux baengh fim
 ninh ziouc njoux duqv ganh nyei maengc
weic zuqc ninh hnamv nzuonx
 guangc nqoi ninh baamz nyei yietc zungv zuiz
 ninh ndongc haaix zungv duqv ziangh jienv
 ninh maiv zuqc daic
mv baac i saa laa en nyei zeiv fun gorngv
  ziouv zoux nyei jauv se maiv baengh fim
  o i saa laa en nyei zeiv fun aah
 yie nyei jauv maiv zeiz baengh fim nyei fai
 se meih mbuo ganh nyei jauv maiv baengh fim maiv zeiz
o i saa laa en nyei zeiv fun aah
 ziouv tin hungh gorngv
weic naaiv yie oix ziux meih mbuo gorqv mienh zoux nyei sic siemv
 goiv hnyouv guangc meih mbuo zoux nyei yietc zungv zuiz maah
 nziex meih mbuo nyei zuiz haih bun meih mbuo ndiqv zuqc ndorpc ziouc zuqc mietc
meih mbuo oix zuqc zorqv meih mbuo zoux dorngc yie nyei yietc zungv zuiz guangc nzengc
 oix zuqc duqv siang hnyouv
 siang lingh wuonh
 o i saa laa en nyei zeiv fun aah
 meih mbuo weic haaix diuc oix daic
ziouv tin hungh gorngv
yie maiv a hneiv haaix dauh mienh zuqc daic
 oix zuqc goiv hnyouv nzuonx
 duqv maengc ziangh jienv aqv
