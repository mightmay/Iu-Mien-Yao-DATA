 baulo
 weic ganh tov meih mbuo
 mienh gorngv yie caux meih mbuo yiem nyei ziangh hoc yie suonc nyei
 horh norh nyei
 mv baac maiv caux meih mbuo yiem yie bungx laangc nyei
 giduc se suonc nyei
 horh norh nyei
 yie ziouc kaux ninh
 meih mbuo
 yie mingh taux meih mbuo naaic
 maiv dungx bun yie oix zuqc bungx laangc gorngv
 hnangv yie hnamv daaih yie oix zuqc gorngv dongh nqemh yie mbuo kungx ei baamh mienh nyei eix zoux wuov deix mienh
yie mbuo yiem baamh gen zeiz nyei
 mv baac yie mbuo maiv longc baamh mienh nyei eix mborqv jaax
yie mbuo longc nyei wuoqc ginc se maiv zeiz baamh gen nyei wuoqc ginc
 se tin hungh henv haic nyei wuoqc ginc weic porx waaic win wangv wuonv haic nyei dorngx
 se porx waaic mienh nzaeng nyei nyungc nyungc jaav sic
caux ceng hlo nyei nyungc nyungc
 dongh laanh jienv maiv bun mienh hiuv duqv tin hungh nyei sic
 yiem hnyouv hnamv cuotv yietc zungv nyei za eix yie mbuo oix hingh jiex bun guei giduc nzengc
yie mbuo liuc leiz ziangx zuov meih mbuo gengh ei jienv yie mbuo nyei waac
 haaix dauh maiv muangx
 yie mbuo ziouc dingc wuov dauh nyei zuiz
meih mbuo kungx mangc beih zaangc hnangv
 yiem meih mbuo naaic maaih haaix dauh funx ninh benx giduc nyei mienh fai
 ninh oix zuqc aengx longx longx nyei hnamv gaax
 weic zuqc yie mbuo zoux giduc nyei mienh hnangv ninh nor
ziouv ceix hatc maaz bun yie mbuo
 yie ziouc ceng hlo diqv dien mv bei
 mv baac yie maiv nyaiv
 ziouv bun nyei hatc maaz se weic ceix meih mbuo
 maiv zeiz baaic meih mbuo
yie hnangv naaiv nor gorngv weic zuqc maiv oix meih mbuo laaic yie fiev fienx haeqv meih mbuo
maaih deix mienh gorngv
baulo fiev nyei fienx hniev nyei
 jienv nyei
 mv baac doix hmien buatc ninh maiv maaih haaix nyungc mou
 ninh gorngv waac yaac maiv zic zinh
gorngv naaiv nyungc waac nyei mienh oix zuqc hiuv duqv
 yie mbuo maiv caux meih mbuo yiem nyei ziangh hoc fiev fienx gorngv haaix nyungc
 yie mbuo taux meih mbuo naaic yie mbuo yaac zoux wuov nyungc aqv
yie mbuo maiv gaamv funx yie mbuo caux ceng ganh hlo wuov deix benx yietc horngh mienh
 yaac maiv dorh ganh beiv ninh mbuo
 ninh mbuo hngongx haic aqv
 ninh mbuo longc ganh zoux ciqv cunx ndorqc ganh caux ganh
 beiv ganh caux ganh
yie mbuo maiv bungx waac maux jiex ndaangc soux mouc
 kungx ziux tin hungh dingc bun yie mbuo nyei deic jaaix zoux nyei gong bungx waac maux hnangv
 meih mbuo yaac yiem yie mbuo nyei deic jaaix gu nyuoz
yie mbuo mingh meih mbuo naaic
 yie mbuo maiv jiex ndaangc yie mbuo horpc zuqc yiem nyei deic jaaix
 weic zuqc yie mbuo zoux daauh guanh zunh giduc nyei kuv fienx bun meih mbuo muangx
yie mbuo maiv zeiz bungx waac maux gorngv ganh deix mienh jiex ndaangc yie mbuo nyei deic jaaix zoux nyei gong
 mv baac yie mbuo maaih lamh hnamv meih mbuo jaa sienx henv jienv faaux
 yie mbuo ziouc duqv yiem meih mbuo mbu ndongx zoux gong jaa camv jienv faaux
yie mbuo ziouc haih zunh kuv fienx jiex ndaangc meih mbuo nyei deic jaaix
 weic zuqc yie mbuo maiv oix zorqv ganh laanh mienh yiem nyei deic jaaix zoux liuz nyei gong bungx waac maux
mv baac hnangv ging sou gorngv nor
haaix dauh oix bungx waac maux
 oix zuqc bungx waac maux gorngv ziouv zoux nyei sic
weic zuqc ceng ganh nyei mienh maiv zic duqv taaih
 zic duqv taaih nyei se dongh ziouv ceng wuov dauh
