yie tov meih mbuo longc noic diev jienv muangx yie gorngv deix baav ga naaiv hngongx waac
 mv baac meih mbuo zungv diev jienv nyei
yie nzaeng jienv meih mbuo hnangv tin hungh nzaeng jienv meih mbuo nor
 weic zuqc meih mbuo se hnangv dauh cing nzengc nyei sieqv yie laengz bungx bun yietc dauh dorn
 wuov dauh dorn se giduc
mv baac yie nzauh heix haawaa hnangv haaix nor zuqc naang longc guv guaix nyei sic nduov
 meih mbuo yaac hnangv wuov nor haih zuqc nduov
 meih mbuo nyei hnyouv ziouc pien mi aqv
 maiv cing nzengc
 maiv ziepc zuoqv nyei gan giduc
weic zuqc haaix dauh mingh meih mbuo naaic zunh ganh dauh yesu
 maiv zeiz yie mbuo zunh wuov dauh
 meih mbuo a hneiv muangx
 meih mbuo yaac zipv ganh dauh singx lingh caux ganh nyungc kuv fienx
 se maiv fih hnangv yie mbuo bun meih mbuo zipv wuov dauh singx lingh caux wuov nyungc kuv fienx
yie hnamv daaih yie maiv zeiz gauh faix yietc deix wuov deix domh gong zoh
maiv gunv yie maiv haih gorngv waac mbiaangc
 yie maaih wuonh zaang
 naaiv deix jauv
 yie mbuo yiem maanc sic biux mengh bun meih mbuo hiuv liuz aqv
yie zunh tin hungh nyei kuv fienx bun meih mbuo muangx yaac maiv heuc meih mbuo cuotv fin kouv
 yie yaac zatv ganh zoux faix weic bouh meih mbuo faaux
 hnangv naaiv zoux
 yie zoux dorngc fai
yie yiem meih mbuo naaic zoux gong nyei ziangh hoc maaih ganh deix jiu baang juang yie
 naaiv se hnangv yie luv ganh deix jiu baang nyei nyaanh weic tengx meih mbuo nor
yie caux meih mbuo yiem wuov zanc
 yie qiemx zuqc haaix nyungc yie maiv feix luic meih mbuo haaix dauh
 yie qiemx zuqc nyei
 se yiem maa si ndo nie daaih wuov deix gorx youz tengx yie gaux longc
 zinh ndaangc yie maiv feix luic meih mbuo
 taux nqa haav hingv yie yaac maiv feix luic meih mbuo aqv
yie maaih giduc nyei zien leiz yiem yie nyei hnyouv ziouc gaamv gorngv
 yiem gormx aa kaa yaa saengv maiv maaih haaix dauh haih laanh duqv jienv yie bungx naaiv deix waac maux
yie weic haaix diuc hnangv naaiv nor gorngv
 yie maiv hnamv meih mbuo fai
 tin hungh hiuv duqv yie hnamv meih mbuo nyei
yie ih zanc hnangv haaix nor zoux
 yie yaac oix zoux jienv mingh weic maiv bun wuov deix 
gong zoh
 maaih gorn baengx bungx waac maux gorngv ninh mbuo zoux nyei caux yie mbuo zoux nyei se fih hnangv
wuov deix mienh zoux jaav gong zoh
 ninh mbuo zoux nyei gong kungx nduov mienh hnangv
 ninh mbuo yaac goiv nyungc zeiv zoux hnangv giduc nyei gong zoh nor
mv baac naaiv maiv zeiz mbuoqc horngh nyei sic
 liemh saadaan yaac haih goiv nyungc zeiv zoux hnangv dauh njang laangc nyei fin mienh
hnangv naaic
 saadaan nyei bou goiv nyungc zeiv zoux hnangv baengh fim nyei tin hungh nyei bou se maiv zeiz mbuoqc horngh nyei sic
 taux setv mueiz ei ninh mbuo zoux nyei ninh mbuo ziouc duqv siouc aqv
yie aengx gorngv nzunc
 haaix dauh maiv dungx laaic yie zoux mienh hngongx mienh
 mv baac meih mbuo funx yie zoux mienh hngongx mienh nor
 tov meih mbuo sueih yie zoux hnangv mienh hngongx mienh
 yie ziouc haih bungx deix waac maux
yie ih zanc gorngv naaiv deix waac se maiv zeiz ei ziouv yesu oix yie gorngv
 se hnangv mienh hngongx mienh bungx waac maux ceng ganh
weic zuqc maaih mienh camv nyei ei baamh mienh nyei eix bungx waac maux
 yie oix fih hnangv nyei zoux aqv
meih mbuo cong mengh haic cingx daaih a hneiv diev jienv muangx mienh hngongx mienh
weic zuqc haaix dauh aapv meih mbuo bouc ninh
 haaix dauh zoux bun meih mbuo zuqc kuei
 haaix dauh pienx meih mbuo
 fai taaih ninh ganh zoux hlo
 fai mbaix meih mbuo nyei hmien
 meih mbuo yaac diev jienv sueih ninh zoux
yie nyaiv haic oix zuqc nyiemc yie mbuo daamv faix
 maiv haih hnangv naaic nor zoux
 maiv gunv haaix dauh gaamv bungx waac maux gorngv haaix nyungc
yie gorngv hnangv mienh hngongx mienh gorngv nor
 yie yaac gaamv bungx waac maux gorngv wuov nyungc
ninh mbuo zoux hipv lu mienh fai
 yie yaac zeiz nyei
 ninh mbuo zoux i saa laa en mienh fai
 yie yaac zeiz
 ninh mbuo zoux apc laa ham nyei zeiv fun fai
 yie yaac zeiz
ninh mbuo zoux giduc nyei bou fai
 yie corc zoux bou gauh longx ninh mbuo
yie gorngv hnangv butv ndin mienh nyei waac nor
 yie zoux gong gauh kouv
 zuqc wuonx loh gauh camv ninh mbuo
 zuqc biaav bin mborqv gauh camv
 yaac buangh ziex nzunc kaav deix daic mi aqv
yie zuqc yiutai mienh longc biaav bin mborqv biaa nzunc
 nzunc nzunc faah ziepc juov bin
yie zuqc lomaa janx longc biaav mborqv buo nzunc
 yie zuqc mienh longc la bieiv zong yietc nzunc
 yie yiem nzangv zuqc nzangv waaic zemh buo nzunc
 aengx maaih nzunc yie mbiouh jienv koiv minc yietc hnoi yietc muonz
yie zanc zanc oix zuqc cuotv jauv mingh
 buangh hoic maengc nyei sic camv nyei
 buangh zuqc wuom hlo haih hoic maengc
 zuqc janx zaqc caangv
 zuqc ganh nyei juangc fingx mienh yaac zuqc janx haih hoic maengc
 yiem zingh
 yiem lomc
 yiem koiv zuqc buangh haih hoic maengc nyei sic
 yaac zuqc jaav gorx youz oix hoic maengc
yie zoux gong kouv
 diev kouv
 camv nzunc yie maiv duqv m njormh
 hnyouv sie
 jaang nqaatv
 camv nzunc yie diev ngorc
 maiv maaih haaix nyungc nyanc
 diev juangv
 maiv maaih lui houx zuqv
maiv daan naaiv deix sic hnangv
 yie hnoi hnoi weic zuangx jiu baang guaax hnyouv hnangv hniev nyei ga naaiv ngatv jienv yie nor
maaih haaix dauh mau
 yie yaac haiz caux jienv mau aqv
 maaih haaix dauh zuqc nduov baamz zuiz yie yaac haiz hnyouv mun hnyouv nzauh
se gorngv yie oix zuqc bungx waac maux
 yie oix bungx waac maux gorngv bun cing yie mau wuov nyungc sic hnangv
ziouv yesu nyei die
 tin hungh
 dongh oix zuqc yietc liuz ceng nyei tin hungh
 hiuv duqv yie maiv gorngv baeqc
yie yiem ndaa matv gatc zingh wuov zanc
 yiem aa le tatv hungh nyei buoz ndiev nyei saengv ziouv
 paaiv baeng zuov zingh oix zorqv yie
mv baac maaih deix mienh longc domh mbaatc bungx yie gan zingh laatc nyei fong muonh njiec
 yie ziouc biaux ndutv ninh nyei buoz ndiev mi aqv
