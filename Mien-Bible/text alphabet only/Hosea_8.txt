biomv nzatc maah
 weic zuqc maaih dauh win wangv hnangv domh jaangv ngongh yiem ziouv  nyei biauv gu nguaaic
 weic zuqc baeqc fingx ngaengc yie nyei ngaengc waac yaac baamz yie nyei leiz latc
ninh mbuo heuc jienv yie gorngv
 yie nyei tin hungh aah
 yie mbuo
 i saa laa en mienh
 hiuv duqv meih nyei
longx nyei wuov nyungc
 i saa laa en nqemh
 win wangv ziouc zunc zaaic ninh
ninh mbuo liepc hungh diex
 mv baac maiv zeiz yie paaiv
 ninh mbuo liepc jien
 mv baac yie maiv hiuv
 ninh mbuo longc jiem longc nyaanh weic ganh zoux miuc fangx weic bun ninh mbuo ganh zuqc mietc
saa maa lie aah
 yie nqemh meih mbuo nyei ngongh dorn
 yie nyei ga qiex baetv cuotv bun ninh mbuo
 ninh mbuo taux haaix zanc cingx daaih cing nzengc
ninh mbuo yiem i saa laa en
 maaih zaangc mienh dox daaih nyei ngongh dorn
 mv baac se maiv zeiz tin hungh
 yiem saa maa lie nyei ngongh dorn zungv oix zuqc mborqv huv nzengc
weic zuqc ninh mbuo zuangx nyei se nziaaux
 ninh mbuo siou nyei ziouc benx nziaaux zunc
 mbiauh zungh maiv cuotv dorv
 ziouc maiv cuotv mbiauh weic zoux mbuonv
 se gorngv cuotv mbiauh nor
 ganh fingx mienh yaac daaih nyanc nzengc
i saa laa en zuqc naqv nzengc mi aqv
 ih zanc yiem maanc fingx mbu ndongx benx maiv lamh longc nyei nie mor huv
ninh mbuo mingh kaux atc si lie hnangv dauh hieh lorh ndoqc youh jienv mingh
 e faa im yaac cingv mienh hnamv ninh
maiv gunv ninh mbuo cingv ganh guoqv mienh zoux doic
 maiv lauh yie oix siou ninh mbuo zunv
 ninh mbuo ziouc jiez gorn hei jienv njiec laaix hungh diex caux jien bun ninh mbuo ndaam hniev
e faa im jaa zoux ziec dorngh weic fiqv zuiz daaux nzuonx naaiv deix ziec dorngh bun ninh baamz zuiz
se gorngv yie weic ninh fiev waanc waanc diuh yie nyei leiz latc
 ninh kungx funx benx ganh nyungc ga naaiv hnangv
ninh mbuo a hneiv fongc horc ziec
 ninh mbuo longc saeng kuv fongc horc ziec yaac nyanc wuov deix orv
 mv baac ziouv  maiv a hneiv ninh mbuo
 ih zanc ninh oix jangx ninh mbuo nyei zuiz nipc yaac dingc ninh mbuo nyei zuiz
 ninh mbuo ziouc nzuonx i yipv deic bung
i saa laa en mienh la kuqv zeix ninh mbuo daaih wuov dauh yaac ceix hungh dinc
 yu ndaa mienh yaac liepc weih wuonv nyei zingh jaa camv jienv faaux
 mv baac yie oix bun douz buov ninh mbuo nyei zingh
 douz ziouc buov qui ninh mbuo weih wuonv nyei dorngx
