maaih deix faa li si mienh caux saa ndu si mienh daaih seix yesu
 ninh mbuo ziouc tov ninh zoux norm jangx hoc bun cing ninh horpc tin hungh nyei hnyouv
mv baac yesu dau
mba hnoi aav lamh muotv nyei ziangh hoc
 meih mbuo buatc yangh horh siqv cuotv ziouc gorngv
  njang hnoi lungh hlorngx aav loh
lungh ndorm nziouv meih mbuo buatc yangh horh siqv caux mbuonx jieqv cuotv ziouc gorngv
  ih hnoi haih maaih mbiungc nziaaux aqv
  meih mbuo haih samx duqv cuotv lungh nyei setv zeiv mv baac ih jaax nyei jangx hoc meih mbuo samx maiv haih cuotv
ih jaax nyei mienh waaic haic
 maaih hieh hnyouv
 meih mbuo tov jangx hoc mv baac cuotv liuz yonaa nyei jangx hoc
 maiv bun ganh norm meih mbuo mangc aqv
 yesu ziouc leih ninh mbuo mingh ganh norm dorngx mi aqv
sai gorx mbuo jiex wuov ngaanc ziqc koiv dorn ninh mbuo la kuqv
 maiv dorh njuov mingh
yesu mbuox ninh mbuo
oix zuqc faix fim
 mbungh jienv faa li si mienh caux saa ndu si mienh nyei bingv
sai gorx mbuo laanh caux laanh gorngv
sai diex hnangv naaiv nor gorngv se laaix mbuo maiv dorh njuov daaih
yesu hiuv duqv ninh mbuo hnangv haaix nor gorngv ziouc naaic
meih mbuo sienx duqv hei haic
 weic haaix diuc laanh caux laanh gorngv maiv maaih njuov
meih mbuo corc maiv gaengh mengh baeqc
 meih mbuo maiv jangx yie zorqv biaa norm njuov bun biaa cin mienh nyanc
 meih mbuo aengx siou zengc njiec nyei mbu ziex ndaan
aengx maaih wuov nzunc yie longc siec norm njuov uix biei cin dauh
 zengc njiec nyei meih mbuo siou duqv mbu ziex ndaan
meih mbuo weic haaix diuc maiv mengh baeqc yie maiv zeiz gorngv njuov
 yie gorngv oix zuqc mbungh faa li si caux saa ndu si mienh nyei bingv hnangv
sai gorx mbuo ziouc mengh baeqc yesu maiv zeiz gorngv oix zuqc mbungh hietv njuov nyei bingv
 oix zuqc mbungh faa li si caux saa ndu si mienh njaaux nyei waac
yesu aengx mingh si saa li yaa fi lipv poi zingh nyei deic jaaix
 yiem wuov yesu naaic ninh nyei sai gorx
mienh gorngv yie
 baamh mienh nyei dorn
 dongh haaix dauh
ninh mbuo dau
maaih deix gorngv meih dongh tengx mienh jiex wuom nyei leiz wuov dauh yo han
 maaih deix gorngv
 e li yaa
 aengx maaih deix gorngv ye le mi fai yietc dauh douc waac mienh
yesu aengx naaic ninh mbuo
meih mbuo ni
 meih mbuo gorngv yie dongh haaix dauh
simon bide dau
meih dongh giduc
 ziangh jienv wuov dauh tin hungh nyei dorn
yesu dau
yo han nyei dorn
 simon
 aah
 meih gengh orn lorqc aqv
 naaiv maiv zeiz haaix dauh baamh mienh mbuox meih
 se yie nyei tin dorngh diex ganh bun meih hiuv hnangv
yie ziouc mbuox meih
 meih se bide
 yie oix liepc yie nyei jiu baang yiem naaiv norm la bieiv gu nguaaic
 daic nyei qaqv yietc liuz maiv haih hingh jiu baang
yie oix jiu tin hungh nyei guoqv nyei forv zeih bun meih
 meih yiem naaiv lungh ndiev ndoh haaix nyungc
 yiem wuov tin dorngh wuov nyungc yaac zuqc ndoh aqv
 meih yiem naaiv lungh ndiev bungx haaix nyungc
 yiem wuov tin dorngh ziouc bungx wuov nyungc aqv
yesu aengx hatc sai gorx mbuo maiv dungx mbuox haaix dauh ninh zoux giduc
yiem naaic daaih
 yesu jiez gorn gorngv mengh mbuox ninh nyei sai gorx
yie oix zuqc mingh ye lu saa lem zingh
 yiem mienh gox caux sai mienh bieiv caux njaaux leiz nyei fin saeng nyei buoz ndiev zuqc siouc camv nyungc kouv
 yie ziouc zuqc daix daic mv baac da faam hnoi tin hungh oix bun yie nangh daaih
bide ziouc ken yesu mingh pien deix kuinx ninh
ziouv aah
 tov tin hungh cin maanc maiv dungx bun naaiv deix sic cuotv
 meih yietc liuz maiv zuqc buangh naaiv deix sic
yesu huin nzuonx gorngv bide
saadaan aah
 biaux nqoi maah
 meih kungx laanh jienv yie hnangv
 meih hnamv nyei sic se maiv zeiz hnangv tin hungh hnamv
 se hnangv baamh mienh hnamv hnangv
yesu ziouc mbuox ninh nyei sai gorx mbuo
haaix dauh oix gan yie mingh oix zuqc siev jienv ninh ganh
 ndaam jienv ninh nyei ziepc nzaangc jaax gan yie mingh
haaix dauh kungx hnamv njoux ninh ganh nyei maengc hnangv
 wuov dauh nyei maengc ziouc zuqc guangc
 mv baac haaix dauh weic yie guangc ninh nyei maengc
 wuov dauh ziouc duqv maengc ziangh aqv
haaix dauh duqv nzengc lungh ndiev nyei ga naaiv
 mv baac zuqc guangc ninh nyei maengc
 ninh duqv wuov deix ga naaiv zoux cuotv haaix nyungc
 maiv lamh longc yietc deix
 ninh maaih haaix nyungc haih tiuv duqv ninh nyei maengc nzuonx
weic zuqc yie
 baamh mienh nyei dorn
 oix yiem yie nyei die nyei njang laangc gu nyuoz yaac caux jienv yie nyei fin mienh daaih
 daaih wuov zanc yie ziux gorqv mienh zoux nyei sic bun zingh nyeic ninh mbuo
yie gorngv zien mbuox meih mbuo
 souv jienv naaiv nyei mienh maaih deix zungv maiv gaengh daic ziouc duqv buatc yie
 baamh mienh nyei dorn
 daaih zoux hungh
