yiem utc deic maaih laanh mienh
 mbuox heuc yopv
 naaiv laanh mienh se hnyouv zingx nyei mienh
 maiv maaih dorngx nqemh
 ninh taaih tin hungh
 yaac simv nqoi
 maiv zoux haaix nyungc orqv sic
ninh maaih siec dauh dorn
 buo dauh sieqv
ninh maaih siec cin dauh ba gi yungh
 buo cin dauh lorh torh
 hmz baeqv doix ngongh
 hmz baeqv dauh lorh nyeiz
 yaac maaih bou camv nyei
 beiv yiem dong bung nyei yietc zungv mienh
 naaiv dauh gauh butv zoih jiex
jiex daaih nyei ziangh hoc
 ninh nyei dorn tiuv jienv yiem ninh mbuo ganh nyei biauv
 ziux ninh mbuo nyei hnoi mbenc hnaangx hlo nyei
 yaac paaiv mienh mingh heuc ninh mbuo nyei buo dauh muoc daaih caux ninh mbuo nyanc yaac hopv
mbenc nyanc nyei hnoi nyieqc jiex liuz
 yopv paaiv mienh mingh heuc ninh nyei dorn mbuo saax nzengc uix
 ninh lungh ndorm jiez sin nziouv nyei
 yaac ziux ninh mbuo yietc zungv mienh nyei soux mouc fongc horc buov ziec nyei ga naaiv
 ninh zanc zanc hnangv naaic zoux weic zuqc ninh gorngv
nziex yie nyei naamh nyouz baamz zuiz
 yiem hnyouv zioux tin hungh
maaih hnoi nor
 fin mienh daaih yiem ziouv  nyei nza hmien
 saadaan yaac daaih yiem ninh mbuo mbu ndongx
ziouv  naaic saadaan
meih yiem haaix daaih
 saadaan dau ziouv
yie youh lungh ndiev mingh mingh daaih daaih
 faaux faaux njiec njiec
ziouv  naaic saadaan
meih samx mangc yie nyei bou yopv nyei fai
 yiem lungh ndiev maiv maaih yietc laanh mienh hnangv ninh zoux hnyouv zingx
 maiv lamh nqemh dorngx
 ninh taaih tin hungh yaac simv nqoi
 maiv zoux haaix nyungc orqv sic
saadaan dau ziouv
yopv taaih tin hungh se baeqc baeqc taaih nyei fai
meih beu jienv ninh caux ninh nyei biauv zong mienh
 liemh bung bung ninh maaih nyei yietc zungv ga naaiv maiv zeiz
 meih ceix fuqv ninh nyei buoz zoux nyei gong yaac bun ninh nyei jaa dingh hiaangx jienv faaux camv
mv baac tov sung meih nyei buoz muoqv ninh maaih nyei yietc zungv ga naaiv
 ninh ziouc dorng jienv meih zioux meih aqv
ziouv  gorngv mbuox saadaan
wuov nyungc
 ninh maaih nyei yietc zungv ga naaiv se yiem meih nyei buoz ndiev
 kungx ninh ganh nyei sin meih maiv dungx hoic
 saadaan ziouc yiem ziouv  nyei nza hmien mingh aqv
maaih hnoi yopv nyei dorn sieqv yiem ninh mbuo nyei domh gorx nyei biauv nyanc hnaangx
 hopv a ngunc diuv
maaih dauh douc fienx mienh daaih mbuox yopv
ngongh laih jienv ndeic
 lorh yaac yiem ga hlen nyanc miev
liemh zeih maaih se mbaa mienh daaih zorqv saeng kuv caangv mingh nzengc
 yaac longc nzuqc ndaauv daix nzengc bou
 kungx yie ganh duqv biaux cuotv daaih mbuox meih hnangv
ninh corc gorngv jienv waac wuov zanc
 aengx maaih dauh mienh daaih gorngv
tin hungh nyei douz yiem lungh njiec daaih buov ba gi yungh guanh caux goux yungh guanh nyei bou qui nzengc
 kungx yie ganh biaux ndutv daaih mbuox meih hnangv
ninh corc gorngv jienv waac wuov zanc
 aengx maaih ganh dauh daaih gorngv
ken ndie mienh bun nqoi zoux buo guanh caangv lorh torh dorh mingh nzengc
 yaac longc nzuqc ndaauv daix nzengc wuov deix bou
 kungx zengc yie ganh biaux ndutv daaih mbuox meih hnangv
ninh corc gorngv jienv waac wuov zanc
 aengx maaih dauh bou daaih gorngv
meih nyei dorn sieqv yiem ninh mbuo nyei domh gorx nyei biauv nyanc hnaangx
 hopv a ngunc diuv
ziouc maaih gorng domh nziaaux zunc yiem deic bung huaang daaih buonc biauv nyei biei norm gorqv
 biauv ziouc mbaang
 ndapv zuqc wuov deix mienh lunx mienh daic nzengc mi aqv
 kungx yie ganh biaux ndutv daaih mbuox meih hnangv
yopv ziouc jiez sin daaih betv ninh nyei lui
 yaac teix ninh nyei m nqorngv
 puoqv njiec ndau baaix
yaac gorngv
yie njang sin yiem yie nyei maa nyei ga sie cuotv
 yaac oix zuqc njang sin nyei nzuonx
   ziouv  ceix bun nyei
   ziouv  aengx siou nzuonx
 oix zuqc ceng ziouv  nyei mengh
yiem naaiv deix yietc zungv sic
 yopv maiv baamz zuiz yaac maiv guaix tin hungh
