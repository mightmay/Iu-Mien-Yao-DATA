tin hungh daaih zoux ziouv gunv mienh wuov zanc
 beiv ziepc dauh sieqv dorn bouh jienv youh dang cuotv mingh zipv siang laangh nor
wuov deix sieqv dorn
 maaih biaa dauh hngongx
 maaih biaa dauh guai
hngongx wuov deix
 bouh jienv dang mingh mv baac maiv dorh youh mingh mbungh
guai wuov deix
 bouh jienv dang aengx zorqv youh dapv baengh dorh jienv mingh
wuov deix sieqv dorn zuov lauh nyei
 maiv buatc siang laangh daaih ziouc m njormh da hngatv
 ziang naaic m njormh nzengc
taux ndaamv muonz
 maaih qiex heuc jienv gorngv
  siang laangh taux aav loh
 daaih zipv ninh aqv
wuov deix ziepc dauh sieqv dorn nyie daaih liuc leiz ninh mbuo nyei dang
hngongx wuov deix mbuox guai wuov deix
  tov bun deix youh yie mbuo
 yie mbuo nyei dang aav lamh daic aqv
guai wuov deix dau
  gamh nziex youh maiv gaux bun meih mbuo caux yie mbuo lomh nzoih longc
 meih mbuo oix zuqc mingh wuov maaic youh nyei dorngx maaiz
hngongx wuov deix sieqv dorn ziouc mingh maaiz youh maiv gaengh nzuonx
 siang laangh taux daaih aqv
 liuc leiz ziangx wuov deix biaa dauh ziouc gan jienv siang laangh bieqc mingh nyanc cing jaa hnaangx
 gaengh ziouc guon jienv aqv
nqa haav hngongx wuov deix sieqv dorn taux daaih ziouc heuc
  domh gorx aac
 domh gorx
 koi gaengh bun yie mbuo bieqc oc
siang laangh dau
  yie gorngv zien nyei
 yie maiv hiuv duqv meih mbuo
yesu aengx gorngv setv mueiz waac
hnangv naaic
 meih mbuo oix zuqc ging hnyouv mbungh jienv
 weic zuqc meih mbuo maiv hiuv duqv wuov norm hnoi
 wuov norm ziangh hoc
tin hungh zoux ziouv gunv mienh yaac hnangv dauh mienh oix cuotv jauv mingh go nyei
 ninh ziouc heuc ninh nyei bou daaih yaac zorqv ninh nyei jaa dingh jiu bun ninh mbuo goux
ninh ei gorqv mienh nyei banh zeic bun
 maaih dauh ninh bun biaa waanc zinh
 maaih dauh bun i waanc zinh
 maaih dauh bun yietc waanc zinh
 bun liuz
 ninh ziouc cuotv jauv mingh mi aqv
duqv zipv biaa waanc zinh wuov dauh liemh zeih cuotv mingh zoux saeng eix aengx zornc duqv biaa waanc
duqv zipv i waanc wuov dauh yaac fih hnangv nyei zoux
 aengx zornc duqv i waanc
mv baac duqv yietc waanc wuov dauh cuotv mingh wetv kuotv biopv jienv bingx ninh nyei ziouv nyei nyaanh
nqa haav lauh nyei
 wuov deix bou nyei ziouv nzuonx daaih dimv mangc ninh mbuo nyei zaeqv daan
duqv biaa waanc zinh wuov dauh aengx dorh jienv biaa waanc ndaauv daauh bun ninh nyei ziouv
 ninh gorngv
  ziouv aac
 meih bun biaa waanc zinh
 mangc gaax naaiv
 yie aengx zornc duqv biaa waanc
ninh nyei ziouv gorngv
  longx aqv
 meih se longx haic
 hnyouv zingx nyei bou
 deix baav nyaanh hnangv meih goux duqv ndongc naaic longx
 yie oix bun meih goux camv nyei
 gunv bieqc daaih caux yie njien youh maah
duqv i waanc zinh wuov dauh bou aengx bieqc daaih gorngv
  ziouv aac
 meih bun i waanc zinh yie
 mangc gaax naaiv
 yie aengx zornc duqv i waanc
ninh nyei ziouv gorngv
  longx haic aqv
 meih se longx haic
 hnyouv zingx nyei bou
 deix baav nyaanh hnangv meih goux duqv ndongc naaiv longx
 yie oix bun meih goux camv
 gunv bieqc daaih caux yie njien youh aqv
duqv yietc waanc zinh wuov dauh bou bieqc daaih gorngv
  ziouv aac
 yie hiuv duqv meih maiv sie haaix dauh
 meih maiv ndortv qaqv zuangx nyei dorngx meih yaac duqv gaatv
 dongh meih maiv haaz nyim nyei dorngx meih yaac duqv siou
yie gamh nziex haic ziouc mingh wetv kuotv biopv jienv meih nyei nyaanh
 naaiv
 meih nyei nyaanh aqv
ninh nyei ziouv gorngv
  meih naaic dauh waaic haic
 lueic haic nyei bou aah
 meih hiuv yie maiv ndortv qaqv zuangx nyei dorngx yie duqv gaatv
 yie maiv haaz nyim nyei dorngx yaac duqv siou
wuov nyungc
 meih horpc zuqc dorh yie nyei nyaanh mingh dapv wuov nyaanh lamz
 hnangv naaic
 yie nzuonx daaih yie duqv buonv zinh yaac duqv leic zinh caux jienv niaa
+ zorqv ninh nyei wuov deix nyaanh aqv
 aengx bun maaih ziepc norm wuov dauh
weic zuqc haaix dauh maaih deix nyei
 oix tipv bun ninh maaih gauh camv
 ninh ziouc maaih zengc
 haaix dauh maiv maaih
 liemh ninh maaih deix baav nyei
 zungv zuqc zorqv mi aqv
zorqv naaiv dauh maiv lamh longc nyei bou zoi guangc ga nyiec hmuangx nyei dorngx mingh
 ninh oix zuqc bungx sing bungx qiex nyei nyiemv
 ngaatc jienv nyaah diev
 baamh mienh nyei dorn daaih zoux hungh wuov zanc
 maaih zuangx fin mienh yaac oix caux jienv daaih
 yie yaac oix zueiz jienv yie njang laangc nyei weic
maanc fingx mienh aengx daaih gapv zunv yiem yie nyei nza hmien
 yie ziouc bun nqoi zoux i guanh
 hnangv yungh ziouv bun nqoi ninh nyei ba gi yungh caux yungh nor
ba gi yungh yiem yie nyei mbiaauc maengx
 yungh yiem zaaix maengx
hungh diex ziouc mbuox yiem mbiaauc maengx wuov deix mienh
  meih mbuo naaiv deix yie nyei die ceix fuqv nyei mienh aah
 gunv daaih aqv
 daaih zipv dongh zinh ndaangc zeix lungh zeix ndau wuov zanc tin hungh liuc leiz ziangx bun meih mbuo wuov norm guoqv
weic zuqc yie ngorc
 meih mbuo bun yie nyanc
 jaang nqaatv
 meih mbuo yaac bun wuom yie hopv
 yie zoux ganh fingx mienh
 meih mbuo yaac zipv yie yiem meih mbuo nyei biauv
maiv maaih lui houx zuqv
 meih mbuo yaac bun yie maaih zuqv
 butv baengc
 meih mbuo yaac goux yie
 yie zuqc wuonx jienv loh
 meih mbuo yaac daaih mangc yie
wuov deix kuv mienh ziouc dau hungh diex
  ziouv aac
 yie mbuo ziangh haaix buatc meih ngorc yaac bun meih nyanc
 buatc meih jaang nqaatv yaac bun meih hopv
ziangh haaix buatc meih zoux ganh fingx mienh ziouc zipv meih yiem yie mbuo nyei biauv
 fai buatc meih maiv maaih lui houx zuqv ziouc bun meih maaih zuqv
yie mbuo ziangh haaix buatc meih butv baengc fai zuqc wuonx wuov loh yaac mingh mangc meih
hungh diex ziouc dau ninh mbuo
  yie gorngv zien mbuox meih mbuo
 meih mbuo zoux bun yietc dauh yie nyei gorx youz
 maiv gunv ninh zoux gauh faix jiex wuov dauh
 meih mbuo ziouc zoux bun yie aqv
hungh diex gorngv mbuox yiem zaaix maengx wuov deix mienh
  zuqc tin hungh zioux nyei mienh aah
 simv nqoi yie
 mingh bieqc liuc leiz ziangx bun mienv nyei hungh caux ninh nyei bou yiem wuov guaax yietc liuz maiv daic nyei douz
weic zuqc yie ngorc
 meih mbuo maiv bun yie nyanc
 jaang nqaatv
 meih mbuo maiv bun wuom yie hopv
yie zoux ganh fingx mienh
 meih mbuo yaac maiv zipv yie bieqc biauv
 yie maiv maaih lui houx zuqv
 meih mbuo maiv bun lui houx yie zuqv
 yie butv baengc fai zuqc wuonx loh
 meih mbuo yaac maiv mangc yie
ninh mbuo ziouc dau ninh
  ziouv aac
 yie mbuo ziangh haaix buatc meih ngorc fai jaang nqaatv
 fai zoux ganh fingx mienh fai maiv maaih lui houx zuqv
 fai butv baengc fai zuqc wuonx jienv loh yaac maiv tengx meih
hungh diex ziouc dau
  yie mbuox zien meih mbuo
 meih mbuo maiv tengx yietc dauh naaiv deix zoux faix jiex nyei mienh
 meih mbuo yaac maiv tengx yie
yesu aengx gorngv setv mueiz waac
hnangv naaic
 naaiv deix oix zuqc cuotv mingh yietc liuz siouc zuiz
 mv baac kuv mienh wuov deix ziouc duqv yietc liuz nyei maengc
