yie aengx buatc dauh fin mienh yiem lungh njiec daaih
 buoz nanv jienv ndo haic wuov norm kuotv nyei forv zeih caux diuh domh limc
ninh zorqv jung hungh
 dongh loz hnoi wuov diuh domh naang
 se mienv nyei hungh
 saadaan
 longc limc ndoh jienv yietc cin hnyangx
fin mienh zorqv ninh zoi njiec ndo haic wuov norm kuotv
 forv jienv kuotv nyei gaengh yaac nqaapv jienv yienx
 maiv bun ninh cuotv mingh nduov maanc guoqv nyei mienh
 zuov taux wuov deix yietc cin hnyangx jiex liuz
 nqa haav oix zuqc bungx ninh cuotv caamx
yie aengx buatc ziex norm weic
 zueiz jienv weic wuov deix duqv lingc siemv zuiz
 yie yaac buatc weic tengx yesu zoux zorng zengx yaac zunh tin hungh nyei doz zuqc hngaqv jaang ndutv wuov deix mienh nyei wuonh
 ninh mbuo maiv zaangc jiex hieh ga naaiv fai hieh ga naaiv nyei fangx yaac maiv nqaapv hieh ga naaiv nyei yienx yiem ninh mbuo nyei biorngh fai buoz
 ninh mbuo nangh daaih duqv caux giduc zoux hungh gunv yietc cin hnyangx
naaiv se mienh daic mingh aengx nangh daaih nyei daauh baan
 zengc njiec wuov deix daic mingh nyei mienh zuov taux buangv wuov deix yietc cin hnyangx cingx daaih nangh
haaix dauh maaih buonc caux daauh baan nangh daaih nyei mienh
 wuov dauh se cing nzengc
 orn lorqc aqv
 da nyeic nzunc daic nyei jauv gunv maiv jienv ninh mbuo
 ninh mbuo yaac duqv zoux tin hungh caux giduc nyei sai mienh yaac duqv caux giduc gunv yietc cin hnyangx
buangv wuov deix yietc cin hnyangx
 saadaan ziouc duqv yiem wuonx ninh wuov norm loh bungx cuotv daaih
ninh ziouc mingh nduov lungh ndiev biei bung maanc guoqv nyei mienh
 se gokc caux maagokc
 saadaan oix nduov ninh mbuo gapv zunv daaih mborqv jaax
 mienh soux camv
 haic
 ndongc koiv hlen nyei saa ziou camv
ninh mbuo mingh buangv lungh ndiev yaac weih jienv tin hungh nyei baeqc fingx nyei ciangv caux tin hungh hnamv wuov norm zingh
 mv baac douz yiem wuov lungh njiec daaih buov mietc nzengc ninh mbuo
nduov ninh mbuo wuov dauh mienv nyei hungh zuqc zoi njiec zieqc jienv hungh nyei douz koiv gu nyuoz
 dongh wuov dauh hieh ga naaiv caux wuov dauh jaav douc waac mienh zuqc zoi njiec nyei douz koiv
 yiem wuov ninh mbuo yietc liuz ziangh hnoi ziangh muonz zuqc zeix taux maanc gouv maanc doic
yie aengx buatc norm domh weic mbopv baeqc nyei
 yaac buatc zueiz jienv weic wuov dauh
 lungh caux ndau yiem ninh nyei nza hmien biaux nzengc mi aqv
 ziang naaic maiv buatc mi aqv
yie aengx buatc daic mingh nyei mienh
 maiv gunv zoux hlo zoux faix
 souv jienv hungh weic nyei nza hmien
 sou ziouc koi nqoi mi aqv
 aengx ganh maaih njunc sou koi nqoi se ziangh maengc daan
 daic mingh nyei mienh ziouc ziux ninh mbuo zoux nyei sic
 ei fiev jienv wuov deix sou
 zuqc siemv
koiv ziouc fungx yietc zungv yiem koiv daic nyei mienh nzuonx
 daic nyei qaqv caux yiemh gen yaac fungx yiem ninh mbuo wuov deix mienh nzuonx
 gorqv mienh ziouc ziux gorqv mienh zoux nyei sic zuqc siemv aqv
daic nyei qaqv caux yiemh gen zuqc zoi njiec douz koiv
naaiv douz koiv se zuqc daic nyei da nyeic nzunc
se gorngv haaix dauh nyei mbuox maiv fiev jienv ziangh maengc daan
 wuov dauh ziouc zuqc zoi njiec douz koiv
