meih mbuo oix zuqc yiem ye lu saa lem nyei jaai horngc tiux mingh tiux daaih
 mangc yaac samx longx
 yiem zingh nyei domh zuangx zaamc zimh lorz mangc gaax
 haih lorz duqv buatc yietc laanh zoux baengh fim nyei
 lorz zien leiz nyei mienh
 se gorngv maaih nor
 yie ziouc guangc naaiv norm zingh nyei zuiz
maiv gunv ninh mbuo gorngv
  ziangv jienv ziangh jienv nyei ziouv  houv waac
  mv baac ninh mbuo houv nyei waac jaav nyei
ziouv aac
 meih nyei m zing lorz zien leiz maiv zeiz
 meih mborqv ninh mbuo mv baac ninh mbuo maiv haiz fungc
 meih mietc ninh mbuo mv baac ninh mbuo maiv kangv longx jienv faaux
 ninh mbuo bun ninh mbuo nyei hmien gauh ngaengc la bieiv
 maiv kangv goiv hnyouv nzuonx
yie aengx gorngv
naaiv deix mienh kungx benx mienh jomc mienh hnangv
 ninh mbuo se maiv hiuv haaix nyungc nyei mienh
 weic zuqc ninh mbuo maiv hiuv duqv ziouv nyei jauv
 maiv hiuv ninh mbuo nyei tin hungh nyei leiz
yie oix mingh lorz zoux hlo nyei mienh
 yaac oix caux ninh mbuo gorngv
 weic zuqc ninh mbuo hiuv duqv ziouv nyei jauv
 ninh mbuo nyei tin hungh nyei leiz
 mv baac ninh mbuo yietc zungv fih hnangv nzengc wuotv nauv ndiangx gaaz
 yaac cutv ndutv ndoh jienv nyei hlaang
weic naaiv sienh oix yiem wuov lomc cuotv daaih ngaatc daic ninh mbuo
 hieh juv jieqv oix yiem deic bung huaang cuotv daaih mietc ninh mbuo
 nda maauh mbeux oix yiem ninh mbuo nyei zingh ga nyiec zuov mangc
 da faanh cuotv zingh nyei mienh ziouc zuqc betv benx ziex deix
 weic zuqc ninh mbuo baamz zuiz camv
 ngaengc doz nyei jauv yaac hlo haic
yie hnangv haaix nor haih guangc meih nyei zuiz
 meih nyei zeiv fun guangc yie mi aqv
 aengx ziangv jienv dongh maiv zeiz zienh houv waac
 yie bun ninh mbuo nyanc beuv nyei ziangh hoc
 ninh mbuo hienx auv hienx nqox
 ziangh guanh nyei mingh maaic buonv sin nyei m sieqv dorn nyei biauv
ninh mbuo hnangv duqv nyanc longx nyei maaz gouv saeng
 gorqv mienh haev haev nyei heuc gorqv mienh juangc laangz mienh nyei auv
ziouv  gorngv
yie weic naaiv deix sic maiv dingc ninh mbuo nyei zuiz fai
 yie yaac maiv zuqc weic naaiv nyungc guoqv nyei mienh tengx yie ganh jaauv win fai
mingh aqv
 gan ninh nyei a ngunc biouv nyei yietc liouz yietc liouz mingh zoux waaic
 mv baac maiv dungx mietc nzengc
 oix zuqc pitv ninh nyei nquaah guangc
 weic zuqc maiv zeiz benx ziouv  nyei
i saa laa en nyei zeiv fun caux yu ndaa nyei zeiv fun m daaih ngaengc yie taux ndiev
 naaiv se ziouv  gorngv nyei waac
ninh mbuo gorngv jaav taux ziouv
 yaac gorngv
ziouv maiv zoux haaix nyungc
 yie mbuo maiv zuqc haaix nyungc ciouv nyei zeqc naanc
 nzuqc ndaauv caux ngorc hnaangx nyei jauv yie mbuo yaac maiv buatc
douc waac mienh hnangv gorng nziaaux
   ziouv nyei waac maiv yiem ninh mbuo nyei hnyouv
 tov bun ninh mbuo zuqc hnangv ninh mbuo gorngv nyei waac
weic naaiv ziouv
  nernh jiex nyei tin hungh
 hnangv naaiv gorngv
weic zuqc ninh mbuo gorngv naaiv deix waac
 yie zorqv yie nyei waac an jienv meih nyei nzuih benx douz
 naaiv deix baeqc fingx benx zaangh
 wuov deix douz ziouc buov ninh mbuo qui nzengc
ziouv gorngv
i saa laa en nyei zeiv fun aah
 yie oix dorh yietc guoqv mienh yiem go nyei daaih mborqv meih mbuo
 se loz hnoi liepc daaih yiem jienv lauh nyei guoqv
 benx yietc guoqv dongh meih mbuo maiv hiuv ninh mbuo nyei waac
 ninh mbuo gorngv haaix nyungc meih mbuo yaac maiv bieqc hnyouv
ninh mbuo nyei forng ndongh se hnangv wetv tong nyei janx daic zouv
 ninh mbuo yietc zungv se henv haic nyei baeng
ninh mbuo ziouc nyanc nzengc meih mbuo nyei nyanc hopv caux laangh ziqc
 nyanc nzengc meih mbuo nyei naamh nyouz
 nyanc meih mbuo nyei ngongh guanh
 ba gi yungh guanh
 nyanc meih mbuo nyei a ngunc caux ngongh nyorx biouv
 ninh mbuo oix longc nzuqc ndaauv zoux waaic meih mbuo kaux wuov deix weih wuonv nyei zingh
ziouv gorngv
maiv gunv hnangv naaic
 yiem wuov deix hnoi nyieqc yie corc maiv bun meih mbuo zutc nzengc
meih nyei baeqc fingx naaic
  ziouv
 yie mbuo nyei tin hungh
 weic haaix diuc zoux naaiv deix yietc zungv sic bun yie mbuo
  meih oix zuqc gorngv mbuox ninh mbuo
  meih mbuo hnangv haaix nor guangc yie aengx yiem meih mbuo nyei deic bung fu sux ganh fingx nyei zienh
 meih mbuo ziouc oix zuqc hnangv wuov nor mingh dongh maiv zeiz meih mbuo ganh nyei deic bung fu sux ganh fingx mienh
naaiv deix waac oix zuqc zunh mbuox yaakopv nyei zeiv fun
 aengx yiem yu ndaa deic gorngv
hngongx nyei
 maiv hiuv haaix nyungc nyei baeqc fingx
 dongh maaih m zing mv baac mangc maiv buatc
 maaih m normh mv baac muangx maiv haiz nyei mienh
 muangx naaiv deix waac maah
ziouv gorngv
meih mbuo maiv gamh nziex yie fai
 meih mbuo maiv yiem yie nyei nza hmien sin zinx fai
 yie longc saa ziou benx koiv nyei gapv jaaix gorn
 benx yietc liuz zoux zaeqv wuom nyei dorngx
 wuom jiex maiv duqv
 maiv gunv wuom laangc nqomz
 yaac maiv haih jiex
 maiv gunv wuom laangc zoz zoz nyei mbui
 ninh mbuo jiex maiv duqv
mv baac naaiv deix mienh hnyouv ngaengc
 caux yie doix dekc
 ninh mbuo ziouc huin ganh bung mingh mi aqv
ninh mbuo maiv yiem hnyouv gu nyuoz gorngv
  mbuo oix zuqc taaih ziouv
 mbuo nyei tin hungh
 ninh ziux cun ciou bun mbiungc njiec
 se cun gen mbiungc caux ciou gen mbiungc
 aengx weic yie mbuo liouh jienv dingc daaih siou gaeng zuangx nyei ziangh hoc
meih mbuo nyei zuiz bun naaiv deix sic huin mingh ganh bung
 meih mbuo nyei zuiz bun meih mbuo maiv duqv longx
weic zuqc yiem yie nyei baeqc fingx mbu ndongx maaih orqv mienh
 ninh mbuo bingx jienv zuov hnangv zaeng norqc nyei mienh zuov nor
 ninh mbuo zaeng hlaang weic zorqv mienh
ninh mbuo nyei biauv maaih guv guaix nyei sic buangv nzengc
 hnangv maaih norqc buangv nzengc longh
 weic naaiv ninh mbuo duqv zoux hlo yaac butv zoih
ninh mbuo junc
 youc
 youc wuov
 ninh mbuo zoux orqv sic jiex ndaangc
 maiv dingh
 yaac maiv longc baengh fim nyei leiz dunx sic
 maiv tengx guh hanh fu jueiv duqv longx yaac maiv tengx dangx donx mienh duqv baengh fim nyei leiz
ziouv gorngv
yie maiv weic naaiv deix sic dingc ninh mbuo nyei zuiz fai
 yie maiv zeiz weic yie ganh jaauv win bun naaiv nyungc guoqv nyei mienh fai
maaih haeqv mienh gamh nziev haic nyei sic yiem naaiv norm deic bung cuotv daaih
se douc waac mienh douc jaav waac
 sai mienh yaac ziux ninh mbuo ganh paaiv nyei waac gunv
 yie nyei baeqc fingx a hneiv hnangv naaic
 mv baac taux setv mueiz nyei ziangh hoc meih mbuo hnangv haaix nor zoux
