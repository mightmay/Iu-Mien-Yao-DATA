nqa haav apc saa lom weic ganh liuc leiz maaz cie caux maaz
 aengx maaih hmz ziepc dauh mienh tiux mingh ndaangc
apc saa lom ndorm ndorm jiez sin nziouv nyei mingh souv jienv zingh gaengh ndaangc nyei jauv hlen
 da faanh haaix dauh mienh maaih sic oix tov hungh diex dunx
 apc saa lom ziouc heuc wuov dauh yaac naaic ninh
meih yiem haaix norm mungv daaih
 wuov dauh ziouc dau
yie se yiem i saa laa en deic bung nyei yietc fingx mienh
apc saa lom aengx gorngv mbuox ninh
meih gorngv nyei se horpc nyei
 longx nyei
 mv baac hungh diex maiv duqv paaiv haaix dauh muangx meih nyei sic
apc saa lom aengx jaa joux waac gorngv
feix duqv yie yiem i saa laa en duqv zoux dunx sic jien
 haaix dauh maaih sic fai gox nyei jauv yie ziouc baengh fim nyei tengx ninh dunx
se gorngv maaih haaix dauh mienh daaih fatv
 baaix apc saa lom
 apc saa lom ziouc sung buoz baeng jienv ninh
 zom ninh nyei hmien
apc saa lom hnangv naaiv nor zoux bun daaih lorz hungh diex dunx sic nyei dauh dauh i saa laa en mienh
 apc saa lom ziouc nduov duqv i saa laa en mienh nyei hnyouv gan ninh
jiex liuz biei hnyangx
 apc saa lom gorngv mbuox hungh diex
tov bun yie mingh he mbo lon jaauv sung yie laengz bun ziouv  nyei ngaengc waac
weic zuqc yie
 meih nyei bou
 yiem silie deic bung
 gesu mungv
 wuov zanc yie laengz ngaengc waac gorngv
  se gorngv ziouv dorh yie yiem ye lu saa lem nzuonx
 yie zungv oix yiem he mbo lon baaix ninh
hungh diex gorngv
meih gunv baengh orn nyei mingh aqv
 ninh ziouc mingh he mbo lon mi aqv
mv baac apc saa lom paaiv douc fienx mienh bingx jienv mingh gormx i saa laa en deic bung nyei fingx fingx mienh
 ninh mbuo gorngv
meih mbuo yietv haiz jorng nyei qiex mbui
 oix zuqc gorngv
  apc saa lom yiem he mbo lon zoux hungh aav loh
maaih nyic baeqv dauh yiem ye lu saa lem nyei mienh gan jienv ninh mingh
 mienh cingv ninh mbuo mingh mv baac ninh mbuo maiv hiuv duqv naaiv deix jauv
apc saa lom fongc horc ziec nyei ziangh hoc
 ninh paaiv mienh mingh mbuox tengx ndaawitv caangh laangh wuov dauh gilon mienh
 aa hi to fen
 yiem ninh nyei buonv zingh
 gilon
 daaih
 faanv nyei jauv gunv zoux gunv hlo
 gan apc saa lom nyei mienh gunv zoux gunv camv
maaih dauh douc fienx mienh daaih mbuox ndaawitv
i saa laa en mienh nyei hnyouv bieqc apc saa lom mi aqv
ndaawitv gorngv mbuox caux ninh yiem ye lu saa lem nyei yietc zungv jien
mbuo oix zuqc biaux
 maiv zei aeqv
 mbuo maiv haih biaux maiv ndutv apc saa lom
 oix zuqc gaanv jienv mingh
 nziex ninh haih siepv siepv nyei zunc zaaic hoic mbuo
 yaac longc nzuqc ndaauv daix yiem zingh nyei mienh
hungh diex nyei jien gorngv mbuox hungh diex
yie mbuo nyei ziouv
 hungh diex
 dingc zoux haaix nyungc yie mbuo ziouc ei jienv zoux
hungh diex caux ninh nyei yietc biauv mienh ziouc cuotv jauv aqv
 kungx liouh ziepc dauh jaav zeih auv goux hungh dinc hnangv
hungh diex ziouc cuotv jauv
 zuangx mienh yaac gan jienv mingh
 taux nqa haav laai wuov norm biauv ninh mbuo dingh njiec
hungh nyei zuangx jien mingh ndaangc hungh diex
 ke le ti mienh caux peletv mienh yietc zungv aengx caux gan ninh wuov deix luoqc baeqv dauh gatc mienh jiex ndaangc hungh diex
hungh diex gorngv mbuox gatc mienh
 itc tai
meih weic haaix diuc gan yie mbuo daaih
 gunv nzuonx mingh caux siang hungh yiem
 meih se ganh fingx mienh
 leih nqoi meih ganh nyei deic bung
meih daaih taux maiv gaengh lauh
 yie ih hnoi oix zuqc bun meih gan yie jiex naaiv jiex wuov
 yie ganh zungv maiv hiuv duqv oix mingh haaix
 gunv nzuonx aqv
 yaac dorh jienv meih nyei juangc fingx mienh
 tov ziouv  bun cing ninh ziepc zuoqv nyei hnamv meih yaac ziepc zuoqv nyei zoux bun meih
mv baac itc tai dau hungh diex
yie ziangv jienv yietc liuz ziangh jienv nyei ziouv  yaac yiem yie nyei ziouv
 hungh diex
 nyei nza hmien laengz waac gorngv
 yie nyei ziouv
 hungh diex
 yiem haaix
 maiv gunv nangh fai daic
 yie
 meih nyei bou
 zungv yiem wuov aqv
ndaawitv gorngv mbuox itc tai
wuov nyungc
 meih gunv mingh ndaangc aqv
 gatc mienh
 itc tai
 ziouc dorh jienv gan ninh wuov deix mienh
 liemh domh mienh caux fu jueiv
 mingh aqv
zuangx mienh jiex nyei ziangh hoc
 buonv deic mienh yietc zungv bungx sing bungx qiex nyei nyiemv mbui
 hungh diex jiex kitc lon ndoqv
 zuangx mienh jiex mingh yaac hungx jienv deic bung huaang nyei jauv mingh
saax ndokc yaac yiem wuov
 caux gaeng tin hungh nyei laengz ngaengc waac faang nyei lewi mienh yietc zungv
 ninh mbuo zorqv tin hungh nyei laengz ngaengc waac faang an njiec
 aa mbi yaa taa faaux daaih zuov zuangx baeqc fingx yiem zingh cuotv daaih jiex nzengc
hungh diex yaac gorngv mbuox saax ndokc
oix zuqc gaeng tin hungh nyei laengz ngaengc waac faang nzuonx zingh mingh
 se gorngv ziux ziouv  mangc yie zoux duqv horpc nor
 ninh oix dorh yie nzuonx daaih duqv buatc laengz ngaengc waac faang caux ziouv  yiem nyei dorngx
mv baac se gorngv ziouv  gorngv
  yie maiv horpc hnyouv meih
  yie yiem naaiv
 sueih ninh zoux ziux ninh buatc horpc nyei
hungh diex aengx gorngv mbuox saax ndokc sai mienh
meih se douc waac mienh maiv zeiz
 gunv baengh orn nyei nzuonx zingh
 meih caux aa mbi yaa taa dorh meih nyei dorn
 aa hi maa atc
 caux aa mbi yaa taa nyei dorn
 yo naa taan
yie yiem deic bung huaang jiex ndaaih nyei jauv bouc zuov meih fungx fienx daaih bun yie hiuv
saax ndokc caux aa mbi yaa taa ziouc gaeng tin hungh nyei laengz ngaengc waac faang nzuonx ye lu saa lem
 ninh mbuo yaac yiem jienv wuov
mv baac ndaawitv faaux ga lanv mbong
 yietc binc faaux
 yietc binc nyiemv
 ninh maiv daapc heh
 yaac buang jienv m nqorngv
 gan ninh wuov deix zuangx mienh yaac buang jienv m nqorngv
 yietc binc faaux
 yietc binc nyiemv jienv mingh
maaih mienh daaih mbuox ndaawitv
aa hi to fen yiem jienv tengx apc saa lom mbienv sic wuov guanh mienh
 ndaawitv ziouc daux gaux gorngv
o ziouv  aac
 tov bun aa hi to fen tengx caangh laangh nyei waac tiuv benx hngongx nyei sic
ndaawitv taux mbong ningv
 zaangc tin hungh nyei dorngx
 maaih dauh aanki mienh
 husai
 daaih yiem ninh nyei nza hmien
 husai nyei lui houx betv huv yaac maaih nie mbung yiem ninh nyei m nqorngv
ndaawitv gorngv mbuox ninh
se gorngv meih gan yie mingh
 meih tengx maiv duqv yie
mv baac se gorngv meih nzuonx zingh mingh mbuox apc saa lom
  o hungh diex aac
 yie oix zoux meih nyei bou
 zinh ndaangc yie zoux meih nyei die nyei bou
 ih zanc yie oix hnangv wuov nor zoux meih nyei bou
  hnangv naaic meih haih bun aa hi to fen caangh laangh nyei waac ndortv
saax ndokc sai mienh caux aa mbi yaa taa sai mienh caux meih yiem naaic maiv zeiz
 meih yiem hungh dinc gu nyuoz muangx haiz haaix nyungc oix zuqc mbuox saax ndokc caux aa mbi yaa taa
ninh mbuo nyei i dauh dorn yiem naaic
 maaih saax ndokc nyei dorn
 aa hi maa atc
 caux aa mbi yaa taa nyei dorn
 yo naa taan
 hnangv naaic
 da faanh meih mbuo muangx haiz haaix nyungc
 oix zuqc paaiv naaiv deix i dauh daaih mbuox yie
ndaawitv nyei loz gaeng doic
 husai
 ziouc bieqc zingh mingh
 wuov zanc apc saa lom jang jang bieqc ye lu saa lem
