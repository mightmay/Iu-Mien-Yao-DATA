yie hnamv nyei gorx youz aah
 mienh gorngv ninh mbuo maaih singx lingh
 mv baac meih mbuo maiv dungx la guaih sienx
 oix zuqc seix mangc gaax
 ninh mbuo maaih nyei se yiem tin hungh daaih zeiz fai maiv zeiz
 weic zuqc maaih jaav douc waac mienh camv haic cuotv mingh youh lungh ndiev
naaiv haih bun meih mbuo zieqv duqv se tin hungh nyei singx lingh
 haaix dauh nyiemc yesu giduc njiec daaih benx dauh baamh mienh
 wuov dauh maaih yiem tin hungh daaih nyei singx lingh
mv baac haaix dauh maiv nyiemc yesu
 wuov dauh maiv maaih yiem tin hungh daaih nyei singx lingh
 ninh maaih nyei se dongh yiem giduc nyei win wangv daaih nyei mienv
 meih mbuo haiz gorngv wuov dauh win wangv oix daaih
 ninh zungv daaih yiem jienv baamh gen aqv
fu jueiv aah
 meih mbuo zoux tin hungh nyei mienh yaac hingh jiex wuov deix zunh jaav leiz nyei mienh mi aqv
 weic zuqc yiem meih mbuo nyei hnyouv wuov dauh se gauh henv jiex yiem baamh gen wuov dauh
wuov deix zunh jaav leiz nyei mienh guei baamh gen
 weic naaiv ninh mbuo kungx gorngv baamh gen nyei jauv louc hnangv
 baamh mienh yaac muangx ninh mbuo
mbuo benx tin hungh nyei mienh
 haaix dauh hiuv duqv tin hungh
 wuov dauh ziouc muangx mbuo
 haaix dauh maiv benx tin hungh nyei mienh
 ninh yaac maiv muangx mbuo
 hnangv naaic
 mbuo ziouc haih samx duqv cuotv gorngv zien leiz nyei singx lingh caux gorngv jaav leiz nyei mienv
hnamv nyei gorx youz aah
 mbuo oix zuqc laanh hnamv laanh weic zuqc hnamv mienh naaiv nyungc hnyouv se yiem tin hungh daaih
 haaix dauh hnamv mienh
 wuov dauh zoux tin hungh nyei naamh nyouz yaac hiuv duqv tin hungh
haaix dauh maiv hnamv mienh
 wuov dauh maiv hiuv duqv tin hungh
 weic zuqc tin hungh zoux hnamv mienh nyei gorn
tin hungh hnangv naaiv nor bun mbuo hiuv duqv ninh hnamv mienh
 ninh paaiv ninh nyei ndoqc dorn njiec baamh gen
 weic bun mbuo haih kaux ninh nyei dorn duqv ziangh jienv
hnamv nyei jauv se hnangv naaiv
 maiv zeiz mbuo hnamv tin hungh
 tin hungh hnamv mbuo ziouc paaiv ninh nyei dorn daaih fiqv mbuo nyei zuiz
hnamv nyei gorx youz aah
 tin hungh ndongc naaic hnamv mbuo
 mbuo horpc zuqc laanh hnamv laanh
maiv maaih haaix dauh buatc jiex tin hungh
 se gorngv mbuo laanh hnamv laanh nor
 tin hungh yiem mbuo nyei hnyouv hnamv mbuo dunh yunh nzoih
tin hungh bun ninh nyei singx lingh mbuo
 mbuo ziouc hiuv duqv dingc mbuo caux tin hungh juangc maengc ziangh
 ninh yaac caux mbuo juangc maengc ziangh
yie mbuo buatc jiex yaac zoux zorng zengx gorngv zaangc diex paaiv ninh nyei dorn daaih zoux baamh mienh nyei njoux ziouv
haaix dauh nyiemc yesu zoux tin hungh nyei dorn
 tin hungh ziouc caux wuov dauh juangc maengc ziangh
 wuov dauh yaac caux tin hungh juangc maengc ziangh
hnangv naaic
 mbuo hiuv duqv yaac sienx tin hungh hnamv mbuo
 tin hungh zoux hnamv mienh nyei gorn
 haaix dauh zanc zanc hnamv tin hungh yaac hnamv ganh nyei gorx youz
 wuov dauh caux tin hungh juangc maengc ziangh
 tin hungh yaac caux wuov dauh juangc maengc ziangh
tin hungh hnamv mbuo taux daauh taux mueiz
 cingx daaih taux siemv zuiz wuov hnoi mbuo haih bungx laangc nyei yiem tin hungh nyei nza hmien
 weic zuqc giduc hnangv haaix nor
 mbuo yiem naaiv lungh ndiev yaac hnangv wuov nor
tin hungh hnamv mbuo
 mbuo ziouc maiv gamh nziex haaix nyungc
 tin hungh hnamv mbuo taux daauh
 gamh nziex nyei jauv ziouc cuotv nzengc mi aqv
 weic zuqc gamh nziex nyei jauv se gamh nziex oix zuqc dingc zuiz
 hnangv naaic
 haaix dauh gamh nziex
 wuov dauh corc maiv gaengh hiuv tin hungh hnamv ninh taux daauh
mbuo hnamv tin hungh yaac hnamv mienh weic zuqc tin hungh hnamv mbuo ndaangc
haaix dauh gorngv
yie hnamv tin hungh
 mv baac nzorng ganh nyei gorx youz
 wuov dauh kungx gorngv baeqc hnangv
 weic zuqc haaix dauh maiv hnamv mangc duqv buatc nyei gorx youz
 ninh maiv haih hnamv ninh mangc maiv buatc jiex nyei tin hungh
giduc bun naaiv diuh lingc mbuo
 se haaix dauh hnamv tin hungh yaac oix zuqc hnamv ganh nyei gorx youz
