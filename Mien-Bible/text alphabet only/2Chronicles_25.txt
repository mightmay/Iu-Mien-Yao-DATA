aa maa si yaa faaux weic zoux hungh wuov zanc ninh nyei hnyangx jeiv duqv nyic ziepc hmz hnyangx
 ninh yiem ye lu saa lem gunv nyic ziepc juov hnyangx
 ninh nyei maa nyei mbuox heuc ye ho atc ndin
 se ye lu saa lem mienh
ziux ziouv mangc
 aa maa si yaa zoux horpc nyei sic
 mv baac maiv zeiz buangv hnyouv zoux
aa maa si yaa yietv duqv gunv jienv guoqv wuonv nyei
 ninh zorqv dongh zinh ndaangc daix ninh nyei die wuov deix jien
 daix nzengc ninh mbuo
mv baac ninh maiv daix ninh mbuo nyei dorn jueiv weic zuqc ziux mose nyei leiz latc sou fiev jienv ziouv hatc nyei waac gorngv
maiv dungx weic dorn jueiv zoux nyei zuiz daix diex maac
 yaac maiv dungx weic diex maac zoux nyei zuiz daix dorn jueiv
 gorqv mienh oix zuqc weic gorqv mienh zoux nyei zuiz zuqc daic
aa maa si yaa heuc yu ndaa caux mben yaa min nyei zuangx mienh daaih zunv
 ziouc ziux ninh mbuo nyei bungh buonc paaiv ninh mbuo yiem yietc cin caux yietc baeqv dauh baeng nyei baeng beiv nyei buoz ndiev
 ninh yaac saauv yietc zungv nyic ziepc hnyangx faaux maengx nyei mienh ziouc buatc maaih buo sinx dauh haih longc duqv cang caux torngv baaih nyei m jangc dorn
ninh aengx longc i cin yietc baeqv joih nyaanh cingv yietc sinx dauh i saa laa en mienh mborqv jaax henv nyei baeng caux ninh mingh
maaih yietc dauh tin hungh nyei mienh daaih mbuox aa maa si yaa
o hungh diex aac
 tov maiv dungx bun i saa laa en nyei baeng guanh caux meih mingh
 ziouv  maiv caux i saa laa en mienh yiem
 se maiv caux e faa im nyei haaix dauh mienh yiem
mv baac se gorngv meih mbuo hnamv daaih longc naaiv nyungc za eix meih haih mborqv jaax gauh henv nor
 tin hungh oix bun meih mbuo dorng jienv win wangv zuqc suei
 weic zuqc tin hungh maaih qaqv tengx mienh hingh fai zuqc baaic
aa maa si yaa naaic tin hungh nyei mienh
mv baac yie bun i saa  laa en nyei baeng guanh wuov deix i cin yietc baeqv joih nyaanh hnangv haaix nor
 tin hungh nyei mienh dau
ziouv zungv haih ceix bun meih gauh camv naaic ziex dangh
aa maa si yaa ziouc heuc yiem e faa im gan jienv ninh daaih wuov deix jun baeng nzuonx aqv
 ninh mbuo nouz haic yu ndaa
 qiex jiez jienv nzuonx mi aqv
aa maa si yaa zungx jienv qaqv dorh ninh nyei baeng mingh taux nzauv horngz
 yiem wuov daix yietc waanc dauh se i mienh
yu ndaa nyei baeng aengx zorqv duqv yietc waanc dauh mienh aengx dorh mingh mbaengx ningv gu nguaaic ziouc fongv ninh mbuo ndortv njiec daaih
 huv muonc nzengc
mv baac dongh aa maa si yaa heuc nzuonx
 maiv bun caux ninh mbuo mingh mborqv jaax wuov deix baeng
 mborqv yu ndaa nyei norm norm zingh yiem saa maa lie taux mbetc holon
 ninh mbuo daix buo cin dauh mienh aengx caangv duqv ga naaiv camv nyei
aa maa si yaa daix liuz e ndom mienh nzuonx daaih
 ninh dorh jienv se i mienh wuov deix miuc fangx nzuonx aengx liepc daaih weih ganh nyei zienh
 ziouc baaix yaac buov hung
ziouv qiex jiez
 haic aa maa si yaa
 ziouc bun dauh douc waac mienh mingh gorngv mbuox ninh
meih weic haaix diuc mingh lorz naaiv fingx mienh nyei zienh daaih
 ninh mbuo zungv maiv haih njoux ninh mbuo wuov fingx mienh biaux ndutv meih nyei buoz ndiev
douc waac mienh caux hungh gorngv jienv waac wuov zanc hungh diex gorngv
yie mbuo duqv liepc meih tengx hungh diex caangh laangc fai
 dingh aqv
 maiv zei aeqv
 meih zungv oix zuqc daic aqv
 douc waac mienh ziouc dingh mv baac aengx gorngv
yie hiuv duqv tin hungh dingc hnyouv oix mietc meih
 weic zuqc meih hnangv naaiv nor zoux
 yaac maiv muangx yie kuinx nyei waac
yu ndaa nyei hungh
 aa maa si yaa
 caux ninh nyei caangh laangh mienh caangh laangh horpc
 aa maa si yaa ziouc paaiv mienh mingh mbuox ye hu nyei fun
 ye ho aa haatc nyei dorn
 i saa laa en nyei hungh
 ye ho aatc
 gorngv
daaih maah
 mbuo i dauh doix hmien mborqv jaax
mv baac i saa laa en nyei hungh
 ye ho aatc
 aengx paaiv mienh mbuox yu ndaa nyei hungh
 aa maa si yaa
yiem le mbaa norn mbong maaih zungh njimv bun waac mingh mbuox diuh yiem le mbaa norn mbong nyei si ndaa zongh ndiangx
  bungx meih nyei sieqv bun yie nyei dorn longc zoux auv
  nqa haav maaih dauh hieh zoih daaih caaiv wuov zungh njimv
meih gorngv
  mangc maah
 yie mborqv e ndom mi aqv
  meih ziouc ceng hlo
 bungx waac maux
 oix zuqc buangv hnyouv meih duqv daaih nyei njang laangc yaac yiem jienv biauv maah
 weic haaix diuc cuoqv sic bun meih ganh caux yu ndaa guoqv zuqc baaic
mv baac aa maa si yaa maiv kangv muangx
 naaiv se tin hungh zoux nyei jauv weic zorqv ninh mbuo jiu bun yiem ye ho aatc nyei buoz ndiev
 laaix ninh mbuo lorz e ndom nyei zienh
i saa laa en nyei hungh
 ye ho aatc
 ziouc daaih yiem yu ndaa nyei mbetc semetv mungv caux yu ndaa nyei hungh
 aa maa si yaa
 doix hmien mborqv jaax
yu ndaa ziouc suei i saa laa en
 gorqv mienh biaux nzuonx gorqv mienh nyei biauv
yiem mbetc semetv
 i saa laa en nyei hungh
 ye ho aatc
 zorqv duqv aa hatc yaa nyei fun
 ye ho aatc nyei dorn
 yu ndaa nyei hungh
 aa maa si yaa
 aengx dorh taux ye lu saa lem
 ninh yaac caeqv waaic zingh laatc yiem e faa im laatc gaengh mingh taux gorqv nyei gaengh
ninh zorqv nzengc o mbetc e ndom goux nyei jiem nyaanh caux yiem zaangc tin hungh nyei biauv nyei yietc zungv jaa dorngx caux hungh dinc gu nyuoz yietc zungv jaaix nyei ga naaiv
 ninh yaac dorh deix mienh mingh zoux dorngx daauh ziouc nzuonx saa maa lie zingh mi aqv
i saa laa en nyei hungh
 ye ho aa haatc nyei dorn
 ye ho aatc
 guei seix liuz
 yu ndaa nyei hungh
 yo aatc nyei dorn
 aa maa si yaa
 corc ziangh jienv ziepc hmz hnyangx
aa maa si yaa zoux zengc njiec nyei sic
 yiem gorn taux setv mueiz
 fiev jienv yu ndaa caux i saa laa en nyei hungh douh daan
yiem aa maa si yaa guangc
 maiv gan ziouv
  nqa haav yiem ye lu saa lem maaih mienh beic ndiev caangh laangh oix ngaengc ninh
 ninh ziouc biaux mingh taux laakitv zingh
 mv baac ninh mbuo paaiv mienh mingh taux laakitv
 yiem wuov daix ninh
ninh mbuo longc maaz tor ninh nyei sei nzuonx daaih caux ninh nyei ong taaix zangx jienv ndaawitv nyei zingh
