zuangx i saa laa en mienh mingh he mbo lon gapv zunv yiem ndaawitv wuov
 ninh mbuo gorngv
yie mbuo m daaih juangc meih nyei nziaamv fei
zinh ndaangc
 maiv gunv saulo zoux hungh gunv yie mbuo nyei ziangh hoc
 se dongh meih dorh i saa laa en mienh bieqc cuotv mborqv jaax
 ziouv
  meih nyei tin hungh
 gorngv mbuox meih
  meih zungv oix goux yie nyei baeqc fingx
 i saa laa en mienh
 hnangv goux ba gi yungh nyei mienh nor
 meih yaac duqv zoux hlo gunv ninh mbuo
i saa laa en mienh nyei zuangx mienh gox daaih taux he mbo lon
 ndaawitv hungh wuov
 ndaawitv ziouc yiem he mbo lon dorng jienv ziouv caux ninh mbuo liepc jiez ngaengc waac
 ninh mbuo yaac longc youh orn ndaawitv zoux i saa laa en nyei hungh hnangv ziouv  longc saa mu en gorngv nyei waac
ndaawitv caux i saa laa en nyei zuangx mienh mingh ye lu saa lem
 se mingh ye mbutc wuov
 yiem naaic nyei ye mbutc mienh
gorngv mbuox ndaawitv
meih mbuo zungv maiv duqv bieqc naaiv norm dorngx
 mv baac ndaawitv mborqv duqv wuov norm weih wuonv nyei dorngx
 si on
 se ndaawitv nyei zingh
ndaawitv gorngv
haaix dauh dorh jauv bieqc mingh mborqv ye mbutc mienh
 wuov dauh duqv zoux domh baeng bieiv
 se lu yaa nyei dorn
 yo aapc
 mingh ndaangc ziouc duqv zoux domh baeng bieiv
ndaawitv mingh yiem jienv wuov norm weih wuonv nyei dorngx gu nyuoz
 wuov norm dorngx ziouc duqv mbuox heuc ndaawitv nyei zingh
ndaawitv aengx ceix wuov norm zingh
 yiem minlo jiez gorn ceix huing gormx
 zengc njiec wuov deix
 yo aapc ceix
ndaawitv yietc hnoi beiv yietc hnoi henv jienv faaux
 weic zuqc nernh jiex nyei ziouv  caux ninh yiem
yiem naaiv mingh se gan ndaawitv nyei henv haic nyei jun zeiv mienh nyei bieiv zeiv
 ninh mbuo caux jienv i saa laa en nyei zuangx mienh tengx qaqv ndaawitv
 weic bun ninh haih gunv gormx guoqv
 ei jienv ziouv gorngv taux i saa laa en nyei waac
naaiv se ndaawitv henv jiex nyei jun zeiv mienh nyei soux mouc
 maaih hakv mo ni mienh
 yaa so mbe am
 zoux wuov deix 
buo dauh
 jun zeiv mienh nyei bieiv
 ninh mborqv yietc nzunc jaax ninh longc ninh nyei cang daix faam baeqv dauh mienh
aa hox hai mienh
 ndo ndo
 nyei dorn
 e le aa saa
 se wuov deix 
buo dauh
 nyei yietc dauh
ninh caux ndaawitv yiem batc ndammim doix fi li saa die mienh gapv zunv yiem naaic oix mborqv jaax
 yiem naaic maaih nzong ndeic zuangx mbiauh mbaali buangv nzengc
 zuangx mienh yaac biaux fi li saa die mienh
mv baac e le aa saa caux ninh nyei mienh souv jienv naaiv nzong ndeic mbu ndongx beu jienv ndeic
 daix fi li saa die mienh
 ziouv  bun ninh mbuo za gengh
 hingh jiex
yiem naaiv deix henv haic nyei faah ziepc dauh bieiv zeiv gu nyuoz nyei buo dauh njiec taux aa ndun lam mbaengx kuotv nyei domh la bieiv zorng doix zuqc yietc guanh fi li saa die mienh liepc ciangv yiem le faa im horngz
wuov zanc ndaawitv yiem weih wuonv nyei dorngx gu nyuoz
 maaih guanh fi li saa die mienh yiem mbetc le hem
ndaawitv haiz ngorc yiem mbetc le hem nyei wuom ziouc gorngv cuotv nzuih
feix duqv maaih mienh haih ndamv deix yiem nitv mbetc le hem nyei zingh laatc gaengh nyei wuom kuotv nyei wuom bun yie hopv
naaiv deix 
buo dauh
 ziouc nimc bieqc fi li saa die mienh beu nyei dorngx
 ndamv deix yiem mbetc le hem nyei zingh laatc gaengh ga hlen nyei wuom dorh nzuonx bun ndaawitv
 mv baac ndaawitv maiv kangv hopv
 ninh dox cuotv fongc horc bun ziouv
ndaawitv gorngv
tov tin hungh hatc jienv maiv bun yie hopv
 naaiv deix wuom se hnangv naaiv deix 
buo dauh
 nyei nziaamv
 weic zuqc ninh mbuo maiv longc maengc mingh tengx yie ndamv
 weic zuqc ninh mbuo maiv longc maengc nyei mingh lorz daaih
 ndaawitv maiv kangv hopv
 naaiv se wuov deix buo dauh jun zeiv mienh zoux nyei jauv louc
yo aapc nyei youz
 aa mbi qai
 zoux wuov deix 
faah ziepc dauh
 nyei bieiv zeiv
 ninh longc ninh nyei cang caux faam baeqv dauh mienh mborqv jaax yaac daix nzengc ninh mbuo
 ninh ziouc duqv mengh dauh ndongc wuov deix 
buo dauh
 hlo
ninh duqv mengh dauh gauh hlo jiex wuov deix 
faah ziepc dauh
 yaac duqv zoux ninh mbuo nyei bieiv zeiv
 mv baac ninh nyei mengh dauh corc maiv ndongc wuov deix buo dauh
ye ho yaa ndaa nyei dorn
 mbe nai yaa
 se yietc dauh yiem kapc se en daaih mborqv jaax henv nyei jun zeiv mienh
 ninh daix i dauh mo apc mienh mborqv jaax henv haic nyei baeng
 aengx maaih nzunc doix duih sorng nyei ziangh hoc ninh njiec norm kuotv daix dauh sienh daic
ninh aengx daix dauh i yipv mienh
 wuov dauh mienh sin hlang biaa ndorqc
 maiv gunv wuov dauh i yipv mienh nanv jienv cang lomh ndatv ndie nyei biaav hlo
 mbe nai yaa longc ndiangx ndonx bieqc mingh mborqv
 ninh caangv wuov dauh nyei cang daaih
 longc wuov diuh cang daix wuov dauh aqv
naaiv se ye ho yaa ndaa nyei dorn
 mbe nai yaa
 zoux nyei sic
 ninh yaac duqv mengh dauh ndongc wuov deix buo dauh henv haic nyei jun zeiv mienh hlo
ninh yaac duqv mengh dauh gauh hlo wuov deix faah ziepc dauh mv baac maiv duqv funx bieqc caux wuov deix buo dauh
 ndaawitv yaac paaiv ninh zoux ninh nyei sin hlen mienh nyei bieiv zeiv
henv haic nyei jun zeiv mienh maaih hnangv naaiv
 yo aapc nyei youz
 aa saax hen
 mbetc le hem mienh
 ndo ndo nyei dorn
 en haa nan
haalotv mienh
 sammotv
 belon mienh
 he letv te
te ko aa mienh
 ikc ketc nyei dorn
 i laa
 aa naa totv mienh
 aa mbi ye se
husaa mienh
 sipc mbe kai
 aa hox hai mienh
 i lai
ne to faa mienh
 maa haa lai
 ne to faa mienh
 mbaa aa naa nyei dorn
 heletv
mben yaa min fingx nyei gi mbe aa mienh
 li mbai nyei dorn
 i tai
 bi laa ton mienh
 mbe nai yaa
gaa atc horngz nyei mienh
 hulai
 aan mbaa mienh
 aa mbi en
mbaa hu lim mienh
 atc maa wetv
 saa an mbon mienh
 e li yaa mbaa
gimso mienh
 haasem
 nyei dorn
 haalaa mienh
 saagi nyei dorn
 yo naa taan
haalaa mienh
 saax kaa nyei dorn
 aa hi yam
 u aa nyei dorn
 e li fan
me ke laa mienh
 hefe
 belon mienh
 aa hi yaa
kaanmen mienh
 hetv lo
 etc mbai nyei dorn
 naa aa lai
naatan nyei youz
 yo en
 haagi nyei dorn
 mipv haa
ammon mienh
 selekv
 mbe e lotv mienh
 naa haa lai
 se tengx se lu yaa nyei dorn
 yo aapc
 dorh mborqv jaax nyei wuoqc ginc wuov dauh
itc lai mienh
 i laa
 itc lai mienh
 gaalepv
hitv tai mienh
 u li yaa
 akc lai nyei dorn
 saax mbaatc
lu mben mienh
 si saa aa nyei dorn
 aa ndi naa
 ninh zoux lu mben fingx nyei yietc dauh bieiv zeiv
 ninh caux faah ziepc dauh mienh
maa aa kaa nyei dorn
 haanan
 mitv ne mienh
 yo saa fatv
atc taa lotv mienh
 utc si yaa
 aa lo e mienh
 sammaa nyei dorn
 ye i en caux hotaam
simli nyei dorn
 ye ndi yaa en
 caux ninh nyei youz
 tisai mienh
 yo haa
maa haa wai mienh
 e li en
 en naa am nyei dorn
 ye li mbai caux yo saa wi yaa
 mo apc mienh
 itc maa
e li en
 o mbetc
 caux me so mbai mienh
 yaa aa si en
