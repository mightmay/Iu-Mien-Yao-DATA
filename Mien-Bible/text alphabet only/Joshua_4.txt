zuangx i saa laa en baeqc fingx jiex nzengc jor ndaen ndaaih
 ziouv gorngv mbuox yo su waa
oix zuqc yiem i saa laa en mienh mbu ndongx ginv ziepc nyeic laanh mienh
 yietc fingx yietc laanh
mbuox ninh mbuo mingh jor ndaen ndaaih mbu ndongx
 dongh sai mienh souv jienv wuov norm dorngx
 bouh ziepc nyeic norm la bieiv faaux daaih an jienv dongh meih mbuo ih muonz hitv nyei dorngx
yo su waa ziouc heuc ninh ginv ziangx wuov deix ziepc nyeic laanh i saa laa en mienh
 yietc fingx yietc laanh
 daaih gapv zunv
yo su waa ziouc mbuox ninh mbuo
meih mbuo jiex ziouv
 meih mbuo nyei tin hungh
 nyei laengz ngaengc waac faang wuov ndaangc maengx
 njiec taux jor ndaen ndaaih mbu ndongx
 ziux i saa laa en fingx nyei soux mouc
 yietc laanh oix zuqc bouh norm la bieiv
 ndaam jienv cuotv mingh
weic longc naaiv deix la bieiv yiem meih mbuo mbu ndongx zoux jangx hoc
 nqa haav hingv meih mbuo nyei dorn jueiv fun faqv oix naaic gaax
  naaiv deix la bieiv weic meih mbuo maaih haaix nyungc eix leiz
meih mbuo oix zuqc dau ninh mbuo
 jor ndaen ndaaih nyei wuom yiem ziouv nyei laengz ngaengc waac faang nza hmien dangx mi aqv
 naaiv norm faang jiex jor ndaen ndaaih wuov zanc
 wuom ziouc dangx nzengc
 naaiv deix la bieiv se weic bun i saa laa en mienh yietc liuz jangx
wuov deix i saa laa en mienh ziouc ei yo su waa paaiv nyei waac zoux
 ziux ninh mbuo nyei fingx ninh mbuo yiem jor ndaen ndaaih mbu ndongx bouh ziepc nyeic norm la bieiv cuotv daaih hnangv ziouv mbuox yo su waa wuov nor zoux
 ninh mbuo ndaam jienv naaiv deix la bieiv mingh taux ninh mbuo hitv nyei dorngx bungx njiec wuov
yo su waa ganh ca lengc zorqv ziepc nyeic norm la bieiv ndui jienv jor ndaen ndaaih mbu ndongx
 dongh gaeng laengz ngaengc waac faang wuov deix sai mienh nyei zaux souv nyei dorngx
 naaiv deix la bieiv corc yiem wuov taux ih jaax hnoi
gaeng laengz ngaengc waac faang wuov deix sai mienh souv jienv jor ndaen ndaaih mbu ndongx zuov taux ziouv heuc yo su waa paaiv baeqc fingx zoux nyei nyungc nyungc zoux ziangx
 naaiv se ziux mose paaiv yo su waa nyei yietc zungv waac
 baeqc fingx ziouc gaanv jienv jiex ndaaih aqv
zuangx baeqc fingx yietv jiex nzengc
 ziouv nyei laengz ngaengc waac faang caux sai mienh ziouc jiex baeqc fingx nyei wuov ndaangc maengx
lu mben mienh
 gaatc mienh caux maa natv se ndaamv fingx mienh
 dorh mborqv jaax nyei wuoqc ginc mingh ndaangc i saa laa en mienh jiex ndaaih hnangv mose paaiv ziangx ninh mbuo nor
leih maiv go biei waanc dauh mienh dorh jienv mborqv jaax nyei wuoqc ginc yiem ziouv nyei nza hmien jiex ndaaih aengx mingh taux ye li ko nyei ndau baengh weic mborqv jaax
dongh wuov hnoi ziouv dorng jienv i saa laa en nyei zuangx mienh taaih yo su waa zoux hlo
 zuangx mienh ziouc yietc seix taaih yo su waa
 hnangv ninh mbuo yietc seix taaih mose wuov nor
ziouv gorngv mbuox yo su waa
heuc gaeng laengz ngaengc waac faang wuov deix sai mienh yiem jor ndaen ndaaih cuotv daaih
yo su waa ziouc heuc sai mienh
cuotv jor ndaen ndaaih daaih maah
gaeng ziouv nyei laengz ngaengc waac faang wuov deix sai mienh ziouc yiem ndaaih mbu ndongx cuotv daaih
 sai mienh nyei zaux benv yietv cau faaux caaiv mbienx
 jor ndaen ndaaih nyei wuom ziouc nzuonx loz dorngx
 yaac buangv kamx mienz cuotv hnangv loz wuov nor
zih hlaax saeng ziepc wuov hnoi
  baeqc fingx jiex jor ndaen ndaaih mingh corng ndopv liuh yiem ye li ko nyei dong bung
 gin gaan wuov
yo su waa zorqv ninh mbuo yiem jor ndaen ndaaih ndaam daaih wuov deix ziepc nyeic norm la bieiv ndui jienv wuov gin gaan
ninh ziouc gorngv mbuox i saa laa en mienh
nqa haav hingv meih mbuo nyei dorn jueiv fun faqv naaic ninh mbuo nyei die
  naaiv deix la bieiv maaih haaix nyungc eix leiz
meih mbuo oix zuqc gorngv mbuox ninh mbuo
  i saa laa en mienh yangh jor ndaen ndaaih nyei ndau nqaai jiex
weic zuqc ziouv
 meih mbuo nyei tin hungh
 bun jor ndaen ndaaih nqaai
 zuov meih mbuo jiex mingh
 hnangv ziouv
 meih mbuo nyei tin hungh
 zinh ndaangc bun koiv siqv nqaai mingh nor
 zuov mbuo jiex nzengc
hnangv naaic lungh ndiev maanc mienh haih hiuv duqv ziouv nyei buoz maaih domh qaqv
 bun meih mbuo yietc liuz gamh nziex ziouv
 taaih ziouv
 meih mbuo nyei tin hungh
