yie maiv zeiz bungx nqoi nyei mienh fai
 yie maiv zeiz zoux gong zoh fai
 yie maiv buatc jiex mbuo nyei ziouv yesu fai
 yie tengx ziouv zoux gong meih mbuo cingx daaih sienx maiv zeiz
maiv gunv mienh maiv laengz yie zoux gong zoh
 meih mbuo ndongc haaix yaac laengz aqv
 weic zuqc meih mbuo caux ziouv yesu juangc maengc ziangh
 se zoux zorng zengx bun cing yie za gengh zoux gong zoh
se gorngv mienh zaah naaic yie
 yie hnangv naaiv nor dau ninh mbuo
zoux gong zoh
 yie maiv zeiz maaih leiz duqv nyanc duqv hopv fai
yie maiv zeiz maaih leiz longc sienx yesu nyei mienh zoux auv
 yaac hnangv wuov deix gong zoh caux ziouv nyei youz mbuo caux bide dorh auv gan jienv mingh fai
kungx maaih mbaa naa mbatc caux yie oix zuqc zoux gong douc maengc hnangv fai
maaih haaix dauh zoux baeng oix zuqc cuotv ganh nyei bienh fuix
 maaih haaix dauh zoux huingx zuangx a ngunc biouv yaac maiv duqv ninh ganh nyei biouv nyanc
 maaih haaix dauh yungz ba gi yungh yaac maiv duqv hopv ninh ganh nyei yungh nyorx
yie hnangv naaiv gorngv se maiv zeiz kungx ei baamh mienh nyei za eix
 leiz latc yaac fih hnangv nyei gorngv maiv zeiz
mose nyei leiz fiev jienv gorngv
ngongh linc mbiauh nyei ziangh hoc maiv dungx dou ngongh nyei nzuih baengx
 hnangv naaic
 tin hungh kungx nzauh ngongh fai
tin hungh gorngv naaiv deix waac
 ninh maiv zeiz weic mbuo gorngv fai
 zeiz nyei
 naaiv se fiev jienv weic tengx mbuo
 laih lingh nyei mienh caux mborqv mbiauh nyei mienh maaih lamh hnamv oix duqv ninh mbuo zoux nyei buonc
yie mbuo zunh kuv fienx hnangv zuangx singx lingh nyei nyim yiem meih mbuo nyei hnyouv nor
 wuov nyungc
 yie mbuo yiem meih mbuo naaic siou yie mbuo qiemx longc nyei ga naaiv
 meih mbuo funx camv haic fai
se gorngv ganh deix mienh maaih leiz heuc meih mbuo juang ninh mbuo
 yie mbuo maiv zeiz gauh maaih leiz heuc meih mbuo juang yie mbuo fai
 mv baac naaiv nyungc leiz yie mbuo maiv longc jiex yietc nzunc
 daaux nzuonx yie mbuo siouc nyungc nyungc kouv weic maiv bun haaix nyungc laanh giduc nyei kuv fienx
meih mbuo maiv hiuv duqv fai
 yiem zaangc tin hungh nyei biauv zoux gong nyei mienh duqv wuov norm biauv nyei nyanc hopv
 yiem ziec dorngh longc saeng kuv ziec bun tin hungh wuov deix sai mienh yaac duqv buonc wuov deix orv
fih hnangv nyei
 ziouv yaac paaiv da faanh zunh kuv fienx nyei mienh oix zuqc kaux kuv fienx yungz maengc
mv baac naaiv deix leiz yie maiv gaengh longc jiex yietc nzunc
 ih zanc yie fiev naaiv deix waac yaac maiv zeiz oix tov haaix nyungc longc
 yie daic gauh longx weic zuqc maiv oix haaix dauh zorqv yie bungx nyei waac maux tiuv benx henh waac
yie zunh kuv fienx mv baac naaiv maiv zeiz bun yie maaih gorn baengx bungx waac maux
 yie feix nyungc zungv oix zuqc zunh kuv fienx
 se gorngv maiv zunh nor
 yie zungv oix zuqc kouv aqv
se gorngv yie ganh liepc hnyouv zunh kuv fienx
 yie ziouc funx duqv gong zinh
 mv baac se gorngv maiv zeiz yie ganh liepc hnyouv zoux
 se tin hungh paaiv yie zoux
yie ziouc duqv haaix nyungc fin kouv
 dongh naaiv aqv
 yie zunh kuv fienx yaac maiv zuqc heuc mienh cuotv fin kouv
 weic zunh kuv fienx maaih leiz duqv haaix nyungc yie yaac maiv tengx mienh tov
yie maiv zoux haaix dauh nyei nouh gauv
 mv baac yie nyunc zoux zuangx mienh nyei nouh
 weic duqv mienh camv daaih sienx yesu
yie caux yiutai mienh yiem
 yie ziouc zoux hnangv yiutai mienh
 weic duqv yiutai mienh sienx
 maiv gunv yie maiv zeiz yiem leiz latc ga ndiev
 yie caux yiem leiz latc ga ndiev nyei mienh yiem
 yie zoux hnangv ninh mbuo zoux
 weic duqv yiem leiz latc ga ndiev nyei mienh sienx
fih hnangv nyei
 yie caux maiv longc yiutai mienh nyei leiz latc wuov deix janx yiem
 yie ziouc yiem hnangv wuov deix janx yiem nor
 weic duqv janx sienx yesu
 yie maiv zeiz gorngv yie maiv ei tin hungh nyei leiz latc zoux
 mv baac yie yiem giduc nyei leiz latc ga ndiev
yie caux sienx maiv henv nyei mienh yiem
 yie ziouc zoux hnangv sienx maiv henv nyei mienh
 weic tengx ninh mbuo sienx gauh henv
 yie zoux puix nyungc nyungc mienh yaac longc nyungc nyungc za eix weic bun deix wuov deix mienh duqv njoux
yie hnangv naaiv nor zoux nyei yietc zungv se weic kuv fienx
 yie cingx daaih duqv buonc kuv fienx nyei fuqv
meih mbuo hiuv nyei
 saaix tiux nyei mienh yietc zungv tiux mv baac maaih nduqc dauh hnangv duqv zingh nyeic
 hnangv naaic
 oix zuqc njiec qaqv tiux taux duqv zingh nyeic
ndouv saaix nyei mienh dauh dauh oix zuqc gunv ganh
 hoqc ganh nyei sin henv
 weic duqv norm ningv
 ningv yaac haih waaic nyei
 mv baac yie mbuo zoux weic duqv yietc liuz maiv haih waaic nyei ningv
weic naaiv yie tiux mingh maiv zeiz hnangv maiv maaih dingc ziangx nyei dorngx
 yie hnangv mborqv jaax
 mv baac maiv zeiz hnangv mienh la guaih longc buoz juonh mborqv nziaaux
yie hoqc yie ganh nyei sin henv
 bun ganh haih gunv duqv hingh ganh
 nzauh heix heuc mienh saaix tiux
 nqa haav yie ganh zuqc nqemh
