naaiv se ziouv gorngv taux i saa laa en nyei waac
 dongh corng lungh
 liepc ndau nyei gorn ndoqv yaac ceix maaih maengc nyei qiex bun baamh mienh wuov dauh ziouv gorngv
mangc maah
 yie oix bun ye lu saa lem hnangv yietc zaanv diuv
 weih gormx nyei maanc guoqv mienh oix zuqc hopv ziouc lungh lungh laih laih
 ye lu saa lem zuqc weih gormx nyei ziangh hoc
 yu ndaa yaac caux jienv zuqc weih
wuov hnoi yie oix bun ye lu saa lem weic maanc fingx benx norm hniev nyei la bieiv
 haaix dauh bouh ziouc zuqc mun siang
 lungh ndiev maanc guoqv mienh oix gapv zunv daaih mborqv ninh
ziouv gorngv
taux wuov hnoi yie oix bun yietc zungv maaz lunc
 bun geh maaz mienh butv ndin
 mv baac yie nyei m zing oix mangc jienv yu ndaa nyei zeiv fun
 aengx bun ganh guoqv nyei yietc zungv maaz m zing maengh
yu ndaa nyei bungh buonc bieiv zeiv ziouc yiem hnyouv hnamv
  ye lu saa lem nyei baeqc fingx kaux nernh jiex nyei ziouv
  ninh mbuo nyei tin hungh
 duqv qaqv
wuov hnoi yie oix bun yu ndaa nyei bungh buonc bieiv zeiv hnangv zorqv douz an jienv zaangh ndui yaac hnangv douz baav yiem mbiauh zeiv mbu ndongx
 ninh mbuo ziouc buov qui weih gormx zaaix mbiaauc nyei maanc guoqv mienh
 mv baac ye lu saa lem nyei mienh duqv yiem ninh mbuo nyei loz dorngx
 se ye lu saa lem
 ziouv
 oix njoux yu ndaa nyei ndopv liuh ciangv ndaangc
 weic bun ndaawitv nyei zeiv fun caux ye lu saa lem nyei mienh maiv duqv mienh taaih gauh camv taaih yu ndaa
wuov hnoi ziouv oix beu jienv ye lu saa lem
 weic bun yiem ninh mbuo mbu ndongx gauh mau jiex wuov deix
 hnangv ndaawitv
 ndaawitv nyei zeiv fun oix hnangv tin hungh
 hnangv ziouv nyei fin mienh yiem ninh mbuo nyei wuov ndaangc maengx
wuov hnoi yie zungv jiez hnyouv oix mietc daaih mborqv ye lu saa lem nyei maanc guoqv mienh
yie oix bun ndaawitv nyei zeiv fun caux ye lu saa lem zingh nyei mienh maaih hnyouv korv lienh yaac maaih hnyouv daux gaux
 hnangv naaic ninh mbuo ziouc mangc yie
 dongh ninh mbuo nzopv wuov dauh
 yaac nzauh nyiemv hnangv mienh weic ganh nyei ndoqc dorn nzauh nyiemv wuov nor
 ninh mbuo oix nyiemv duqv hnyouv mun nyei
 hnangv nyiemv ganh nyei dorn la gauv nor
wuov hnoi yiem ye lu saa lem oix maaih nzauh nyiemv nyei sic hlo haic
 hnangv yiem me gitc ndo ndau baengh nyei haa ndatc limmon nzauh nyiemv
yiem deic bung gu nyuoz
 ninh mbuo ziux ninh mbuo nyei bungh buonc oix nzauh nyiemv
 ndaawitv nyei bungh buonc nyei m jangc dorn ganh ca lengc nzauh nyiemv
 ninh mbuo nyei m sieqv dorn ganh ca lengc
 naatan nyei bungh buonc m jangc dorn ganh ca lengc
 ninh mbuo nyei m sieqv dorn ganh ca lengc
lewi nyei bungh buonc m jangc dorn yaac ganh ca lengc nzauh nyiemv
 ninh mbuo nyei m sieqv dorn ganh ca lengc
 si me i nyei bungh buonc m jangc dorn ganh ca lengc
 ninh mbuo nyei m sieqv ganh ca lengc
zengc njiec nyei bungh buonc nyei m jangc dorn ganh ca lengc
 ninh mbuo nyei m sieqv dorn yaac ganh ca lengc nzauh nyiemv
