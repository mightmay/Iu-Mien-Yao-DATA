ndaawitv dimv mangc gan ninh nyei mienh aengx paaiv gunv yietc cin dauh baeng nyei baeng bieiv caux gunv yietc baeqv dauh baeng nyei baeng bieiv
ndaawitv yaac paaiv jun baeng cuotv mingh
 bun zoux buo guanh
 yo aapc gunv yietc guanh
 se lu yaa nyei dorn
 yo aapc nyei youz
 aa mbi qai
 gunv yietc guanh
 gatc mienh
 itc tai
 yaac gunv yietc guanh
 ndaawitv mbuox ninh nyei baeng
yie ganh zungv caux meih mbuo mingh
mv baac ninh nyei baeng gorngv
meih maiv dungx mingh
 se gorngv yie mbuo oix zuqc biaux
 ninh mbuo funx yie mbuo maiv longc jienv
 maiv gunv yie mbuo zuqc daic yietc buonc
 ninh mbuo yaac maiv funx yie mbuo ndongc haaix longc jienv
 mv baac hungh diex gauh jaaix yie mbuo yietc waanc dauh
 meih yiem jienv zingh gu nyuoz liuc leiz tengx yie mbuo se gauh longx
hungh diex gorngv
meih mbuo buatc haaix nyungc horpc
 yie ziouc hnangv wuov nor zoux
 hungh diex ziouc souv jienv zingh gaengh ndaangc
 zuangx jun baeng cuotv mingh benx yietc guanh
 yietc guanh
 yietc guanh maaih yietc baeqv dauh fai yietc cin dauh
hungh diex paaiv yo aapc
 aa mbi qai caux itc tai
weic yie nor
 tov heng heng zoux bun wuov dauh mienh lunx mienh
 se apc saa lom
 hungh diex jaa waac gorngv apc saa lom nyei jauv mbuox ninh nyei baeng bieiv wuov zanc
 zuangx mienh yaac haiz mi aqv
ndaawitv nyei jun baeng cuotv mingh caux i saa laa en nyei baeng mborqv jaax
 ninh mbuo yiem e faa im nyei lomc mborqv
yiem naaic i saa laa en mienh suei ndaawitv nyei jien
 wuov hnoi zuqc daix daic nyei mienh camv
 haic
 zungv maaih i waanc dauh
wuov hnoi mborqv jaax nyei sic nzaanx mingh buangv wuov deix dorngx nyei ndau
 daic wuov lomc nyei mienh gauh camv zuqc nzuqc ndaauv daix wuov deix
zoux gau
 apc saa lom liemh zeih buangh zuqc ndaawitv nyei jien
 wuov zanc apc saa lom geh jienv lorh
 lorh yangh domh mba ong zuei ndiangx ga ndiev jiex
 apc saa lom nyei m nqorngv fapv zuqc ndiangx nquaah
 lorh mingh mi aqv
 ninh ganh ndiux jienv maiv taux lungh
 maiv taux ndau nyei
maaih dauh mienh buatc ziouc mbuox yo aapc
yie buatc apc saa lom ndiux jienv domh mba ong zuei ndiangx
yo aapc mbuox dongh dorh fienx daaih mbuox ninh wuov dauh
meih buatc ninh
 wuov nyungc meih weic haaix diuc maiv hngaqv ninh ndortv njiec ndau daaih
 yie a hneiv zorqv ziepc norm zinh caux diuh houx hlaang zoux zingh nyeic bun meih
mv baac wuov dauh mienh dau yo aapc
maiv gunv yie nyei buoz nanv yietc cin norm zinh
 yie yaac maiv sung buoz hoic hungh diex nyei dorn
 weic zuqc yie mbuo duqv haiz hungh diex hatc meih caux aa mbi qai caux itc tai
 ninh gorngv
  weic yie tov goux wuov dauh mienh lunx mienh
 apc saa lom
mv baac se gorngv yie hoic ninh nyei maengc
yaac maiv maaih haaix nyungc bingx duqv hungh diex jienv
 meih ganh yaac maiv haih beu maiv duqv yie
yo aapc gorngv
yie maiv oix caux meih guangc ziangh hoc
 yo aapc ziouc nanv jienv buo diuh cang nangv nzopv bieqc apc saa lom nyei mba nziu
 dongh apc saa lom yiem mba ong zuei ndiangx corc maaih maengc nyei ziangh hoc
maaih ziepc dauh mienh lunx mienh
 dongh dorh yo aapc mborqv jaax nyei wuoqc ginc
 weih jienv apc saa lom daix ninh daic aqv
yo aapc ziouc biomv jorng zoux jangx hoc bun baeng nzuonx daaih
 maiv zunc i saa laa en mienh aqv
ninh mbuo zorqv apc saa lom nyei sei dapv norm yiem wuov lomc nyei domh
 kuotv yaac zorqv la bieiv ndui jienv benx yietc domh
 ndui la bieiv
 i saa laa en nyei zuangx mienh
 gorqv mienh biaux nzuonx gorqv mienh nyei biauv
apc saa lom corc yiem seix zaangc wuov zanc
 ninh yiem hungh horngz weic ninh ganh liepc norm la bieiv dongc zoux jangx hoc
 weic zuqc ninh gorngv
yie maiv maaih dorn nzipc yie nyei mbuox
 ninh cuotv la bieiv dongc nyei mbuox heuc apc saa lom ei ninh ganh nyei mbuox
 mienh yaac heuc apc saa lom nyei jangx hoc taux ih jaax hnoi
saax ndokc nyei dorn
 aa hi maa atc gorngv
tov bun yie tiux mingh dorh fienx mingh mbuox hungh diex
 ziouv  njoux hungh diex biaux ndutv ninh nyei win wangv mi aqv
yo aapc gorngv mbuox ninh
ih hnoi meih maiv dungx dorh haaix nyungc fienx mingh mbuox
 ganh norm hnoi meih dorh mingh duqv nyei
 mv baac ih hnoi maiv dungx dorh weic zuqc hungh diex nyei dorn daic mi aqv
yo aapc ziouc gorngv mbuox dauh kutv mienh
mingh aqv
 ziux meih buatc nyei mingh mbuox hungh diex
 kutv mienh yiem yo aapc nyei nza hmien ndoqv njiec liuz
 ziouc tiux mingh mi aqv
saax ndokc nyei dorn
 aa hi maa atc
 aengx gorngv mbuox yo aapc
hnangv haaix yaac baac
 tov bun yie gan kutv mienh mingh
 yo aapc gorngv
yie nyei dorn aac
 meih oix tiux mingh zoux haaix nyungc
 weic zuqc meih mbuox naaiv deix fienx maiv maaih zingh nyeic bun meih
aa hi maa atc gorngv
hnangv haaix yaac baac
 yie oix tiux mingh
 yo aapc gorngv
wuov nyungc meih tiux mingh aqv maah
 aa hi maa atc ziouc gan ndau baengh nyei jauv tiux jiex ndaangc kutv mienh
wuov zanc ndaawitv zueiz jienv gu nyuoz caux ga nyiec nyei zingh gaengh mbu ndongx
 siouv gaeng mienh faaux zuov gaengh nyei laauh gu nguaaic
 cau hmien mangc ninh buatc maaih yietc dauh mienh ganh tiux jienv daaih hnangv
siouv gaeng mienh ziouc heuc jienv mbuox hungh diex
 hungh diex gorngv
se gorngv nduqc dauh mienh daaih hnangv
 daaix ninh dorh fienx daaih mbuox
 wuov dauh mienh gunv zoux gunv daaih fatv
siouv gaeng mienh aengx buatc yietc dauh mienh tiux jienv daaih
 siouv gaeng mienh ziouc heuc zuov gaengh mienh mbuox ninh
mangc maah
 aengx ganh maaih dauh mienh tiux jienv daaih
 hungh diex gorngv
daaix ninh yaac dorh fienx daaih
siouv gaeng mienh gorngv
yie buatc tiux daaih ndaangc wuov dauh tiux hnangv saax ndokc nyei dorn
 aa hi maa atc
 hungh diex gorngv
ninh se kuv mienh yaac dorh kuv fienx daaih
aa hi maa atc heuc jienv mbuox hungh diex
baengh orn aqv oc
 ninh ziouc yiem hungh diex nyei nza hmien puoqv njiec hmien taux ndau gorngv
ceng ziouv
 meih nyei tin hungh
 weic zuqc ninh zorqv dongh sung buoz hoic yie nyei ziouv
 hungh diex
 wuov deix mienh jiu bun hungh diex mi aqv
hungh diex naaic
wuov dauh mienh lunx mienh
 apc saa lom
 yiem longx nyei fai
 aa hi maa atc dau
meih nyei bou
 yo aapc
 paaiv yie daaih wuov zanc
 yie buatc mienh camv ndutc daax ndutc nyei
 mv baac maiv hiuv duqv maaih haaix nyungc sic cuotv
hungh diex gorngv
mingh souv jienv wuov ga hlen
 ninh ziouc tuix mingh ga hlen souv dingc nyei
wuov zanc kutv mienh daaih taux aqv
 kutv mienh gorngv
maaih kuv fienx mbuox yie nyei ziouv
 hungh diex
 weic zuqc ih hnoi ziouv  njoux hungh diex biaux ndutv yietc zungv oix hoic hungh diex wuov deix
hungh diex naaic kutv mienh 
wuov dauh mienh lunx mienh
 apc saa lom
 longx nyei fai
 kutv mienh dau
tov bun yie nyei ziouv
 hungh diex
 nyei win wangv caux yietc zungv jiez daaih oix hoic hungh diex wuov deix
 hnangv wuov dauh mienh lunx mienh
hungh diex hnyouv mun duqv ndo haic
 ninh faaux zingh gaengh gu nguaaic nyei yietc qongx nyiemv
 ninh yietc binc mingh yietc binc gorngv
o yie nyei dorn
 apc saa lom aac
 yie nyei dorn
 yie nyei dorn
 apc saa lom
 feix duqv yie duqv daic div meih
 yie nyei dorn
 yie nyei dorn
 apc saa lom aah
