 baulo
 zoux tin hungh nyei bou yaac zoux yesu giduc nyei gong zoh weic tengx tin hungh ginv daaih nyei mienh sienx duqv henv
 yaac bun ninh mbuo hiuv duqv zien leiz
 dongh dorh mienh gan longx tin hungh nyei zien leiz
ninh mbuo sienx nyei caux hiuv nyei zien leiz nyei gorn ndoqv se bun mienh maaih lamh hnamv oix duqv yietc liuz nyei maengc
 se maiv gorngv baeqc nyei tin hungh yiem dongh cor maanc gouv maanc doic wuov zanc laengz bun nyei maengc
dingc daaih nyei nyutc zeiv taux
 tin hungh bun ninh nyei doz biux mengh cuotv daaih
 naaiv doz ninh jiu bun yie zunh
 yie ziouc ei mbuo nyei njoux ziouv tin hungh hatc yie zunh bun mienh muangx
tidatc aah
 yie fiev fienx bun meih
 dongh weic mbuo lomh nzoih sienx yesu
 meih se dorngx yie nyei cien dorn
 tov zaangc diex tin hungh caux mbuo nyei njoux ziouv giduc yesu ceix en ceix baengh orn bun meih
yie liouh meih yiem wuov kelitv koiv nzou
 weic bun meih mbenc maiv gaengh sung nyei sic
 yaac yiem norm norm mungv paaiv mienh zoux jiu baang nyei mienh gox hnangv yie mbuox jiex meih wuov nor
jiu baang nyei mienh gox oix zuqc zoux maiv maaih dorngx daanh nyei mienh
 kungx longc nduqc dauh auv hnangv
 ninh nyei fu jueiv yaac oix zuqc sienx yesu
 maiv bun mienh maaih dorngx nqemh ninh mbuo maiv muangx waac
 bungx laangc nyei ceux sic
weic zuqc jiu baang nyei mienh gox se tin hungh nyei gunv gong mienh
 ziouc maiv horpc zuqc maaih dorngx bun mienh daanh
 ninh maiv nzaeng ngaengc
 qiex maiv beqv
 maiv hengx hopv diuv
 maiv zoux ciouv
 yaac maiv mauv zinh zoih
daaux nzuonx ninh oix zuqc maaih hnyouv zipv kaeqv
 hnamv zoux kuv sic
 haih zanv duqv ganh
 zoux baengh fim nyei
 cing nzengc nyei
 yaac haih gunv duqv ganh
ninh oix zuqc goux longx kaux duqv wuonv nyei zien doz
 dongh doix mienh njaaux jiex nyei zien doz
 hnangv naaic ninh haih longc zien doz leiz kuinx mienh yaac haih biux mengh bun ngaengc naaiv zien doz nyei mienh hiuv duqv ninh mbuo dorngc
weic zuqc maaih mienh camv nyei
 lengc jeiv nyei sienx yesu wuov deix yiutai mienh
 ngaengc doz yaac gorngv maiv lamh longc nyei waac nduov mienh
meih ndongc haaix zungv oix zuqc zoux bun naaiv deix mienh sekv
 weic zuqc maiv horpc zuqc njaaux nyei leiz ninh mbuo njaaux ziouc zoux bun ziex norm jaa dingh lunc nzengc
 naaiv deix mienh yaac kungx njaaux weic mauv zinh zoih hnangv
ninh mbuo kelitv mienh ganh maaih dauh douc waac mienh gorngv jiex naaiv deix waac
kelitv mienh zanc zanc gorngv baeqc
 yaac hnangv hieh zoih nor ciouv
 youc cei youc lueic
ninh gorngv nyei waac za gengh zien nyei
 weic naaiv meih oix zuqc hniev hniev nyei gorngv ninh mbuo
 weic bun ninh mbuo sienx wuonv zien doz
maiv muangx yiutai mienh nyei gouv laic
 fai wuov deix maiv gan zien leiz nyei mienh benx daaih nyei leiz latc
cing nzengc nyei mienh funx nyungc nyungc se cing nzengc nyei
 mv baac waaic nyei
 maiv sienx nyei mienh funx maiv maaih yietc nyungc cing nzengc
 weic zuqc ninh mbuo nyei hnyouv caux laangh fim yietc zungv waaic nzengc
ninh mbuo gorngv ninh mbuo hiuv duqv tin hungh mv baac ninh mbuo zoux nyei sic bun cing ninh mbuo maiv hiuv duqv ninh
 ninh mbuo se mienh youx mienh
 maiv muangx waac yaac maiv puix zoux haaix nyungc kuv sic
