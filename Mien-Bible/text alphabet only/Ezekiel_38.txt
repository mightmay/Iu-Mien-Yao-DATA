yie duqv zipv ziouv  nyei waac gorngv
baamh mienh aah
 oix zuqc huin hmien mingh maagokc deic
 mesekv caux tu mban nyei domh bieiv zeiv
 gokc wuov
 douc waac gorngv ninh
oix zuqc gorngv
  ziouv tin hungh  hnangv naaiv gorngv
mesekv caux tu mban nyei domh bieiv zeiv
 gokc aah
 yie caux meih zoux win wangv
yie oix zorqv meih guinh nzuonx
 aengx longc domh diux kuangx jienv meih nyei haah baah
 dorh meih caux meih nyei zuangx jun baeng cuotv daaih
 se meih nyei maaz
 meih nyei geh maaz baeng
 yietc zungv buix nzoih mborqv jaax nyei wuoqc ginc
 benx domh guanh baeng dorh jienv domh torngv baaih
 fiuv torngv baaih
 dauh dauh nanv jienv nzuqc ndaauv
besie mienh
 kutv mienh caux putv mienh yaac caux ninh mbuo daaih
 dauh dauh nanv jienv torngv baaih
 m nqorngv yaac ndongx jienv hlieqv muoc
maaih gomaa caux ninh nyei yietc zungv jun baeng caux yiem baqv bung go jiex nyei dorngx
 mbetc to gaan maa
 caux ninh nyei yietc zungv jun baeng
 maaih ziex guoqv mienh camv nyei caux meih yiem
meih aengx caux meih yiem nyei yietc zungv baeng guanh oix zuqc mbenc nzoih
 liuc leiz ziangx
 meih ganh yaac oix zuqc zoux ninh mbuo nyei bieiv zeiv
jiex liuz camv hnoi meih ziouc zuqc diuc nzoih
 aengx nqa haav ziex hnyangx meih oix zuqc bieqc mingh mborqv norm deic bung
 se mborqv liuz jaax aengx ceix jiez daaih nyei deic bung
 wuov norm deic bung nyei baeqc fingx yiem ziex guoqv mienh mbu ndongx gapv zunv daaih yiem i saa laa en nyei mbong
 dongh guangc huaang lauh nyei mbong
 wuov deix baeqc fingx yiem ziex guoqv mienh mbu ndongx cuotv daaih
 ih zanc ninh mbuo yietc zungv baengh orn nyei yiem
meih caux meih nyei zuangx jun baeng aengx caux meih mingh nyei ziex guoqv mienh oix cuotv mingh hnangv domh nziaaux jieqv
 meih mbuo ziouc hnangv mbuonx om jienv ndau beih
+ ziouv tin hungh hnangv naaiv gorngv
taux wuov hnoi meih nyei hnyouv oix hnamv cuotv ziex nyungc
 meih ziouc daav orqv nyei za eix
meih gorngv
  yie oix bieqc norm maiv maaih zingh laatc weih jienv laangz nyei deic bung
 yie oix mborqv nzieqc nzingz
 baengh orn yiem nyei baeqc fingx
 yietc zungv maiv maaih zingh laatc
 maiv maaih gaengh
 maiv maaih gaengh sorn
yie oix caangv
 oix luv ga naaiv
 aengx mingh nzaeng dongh zinh ndaangc guangc huaang
 ih zanc maaih mienh yiem nyei dorngx
 ninh mbuo yiem ziex guoqv gapv zunv daaih nyei mienh
 se ninh mbuo duqv saeng kuv caux ga naaiv camv yaac yiem baamh gen nyei mbu ndongx fim
qe mbaa caux nde ndaan caux taansitv nyei saeng eix mienh caux ninh nyei yietc zungv laangz nyei mienh oix naaic meih
  meih daaih weic luv ga naaiv fai
 meih bun meih nyei jun baeng guanh gapv zunv daaih weic caangv ga naaiv oix bienh jiem nyaanh
 bienh saeng kuv caux ga naaiv mingh yaac oix caangv ga naaiv mingh camv nyei fai
baamh mienh aah
 weic naaiv meih oix zuqc douc waac gorngv mbuox gokc
  ziouv tin hungh hnangv naaiv gorngv
taux wuov hnoi
 yie nyei baeqc fingx
 i saa laa en mienh
 baengh orn nyei yiem wuov zanc
 meih oix zuqc cuotv mingh
meih oix yiem ganh nyei deic bung
 se yiem baqv bung go jiex nyei dorngx daaih
 yaac maaih ziex guoqv mienh caux jienv meih daaih
 yietc zungv geh jienv maaz
 benx yietc domh guanh jun baeng
 maaih qaqv henv nyei baeng guanh
meih oix daaih mborqv yie nyei baeqc fingx
 i saa laa en mienh
 hnangv mbuonx om ndau beih nor
 o gokc aah
 nqa haav nyei hnoi nyieqc yie oix dorh meih daaih mborqv yie nyei deic bung
 ziouc dorng jienv maanc guoqv mienh longc meih
 gokc
 biux mengh yie cing nzengc weic bun ninh mbuo hiuv duqv yie
+ ziouv tin hungh hnangv naaiv gorngv
yie loz hnoi longc yie nyei bou
 i saa laa en nyei douc waac mienh
 gorngv wuov dauh se meih maiv zeiz
 wuov zanc ninh mbuo douc waac camv hnyangx gorngv yie oix dorh meih daaih mborqv ninh mbuo
ziouv tin hungh gorngv
 gokc daaih mborqv i saa laa en mienh wuov hnoi
 yie nyei ga qiex oix baetv cuotv
yie hanc haic
 qiex jiez haic hnangv njopc douz nor
 ziouc gorngv wuov hnoi yiem i saa laa en deic bung nyei ndau oix dongz duqv seix haic
koiv gu nyuoz nyei mbiauz
 ndaamv lungh nyei norqc
 lomc huaang nyei saeng kuv hieh zoih
 caux yietc zungv nyorng ndau nyei ga naaiv
 caux yiem lungh ndiev ndau beih nyei zuangx mienh
 oix yiem yie nyei nza hmien sin zinx
 mbong oix mbaang
 mbaengx yaac oix huv muonc nzengc
 peng peng zingh laatc yaac oix mbaang njiec taux ndau
ziouv tin hungh gorngv
  yie oix longc nyungc nyungc zeqc naanc haeqv gokc gamh nziex
 dauh dauh zungv oix longc nzuqc ndaauv hoic ganh nyei gorx youz
yie oix longc domh wuon baengc caux daix mienh bun nziaamv liouc cuotv nyei sic dingc ninh nyei zuiz
 yie oix bun duih domh mbiungc caux borqc caux douz caux zieqc jienv douz nyei hungh njiec ninh ganh caux ninh nyei jun baeng aengx caux ninh gapv doic nyei ziex guoqv mienh
yie ziouc hnangv naaiv zoux weic bun cing yie hlo haic
 cing nzengc haic
 yaac oix dorng jienv camv guoqv mienh nyei m zing bun ninh mbuo hiuv duqv yie
 wuov zanc ninh mbuo ziouc hiuv duqv yie se ziouv
