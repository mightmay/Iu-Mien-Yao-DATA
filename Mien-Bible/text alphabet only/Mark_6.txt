yesu leih wuov norm dorngx
 aengx nzuonx ninh ganh nyei buonv mungv
 ninh nyei sai gorx yaac gan jienv mingh
taux dingh gong hnoi ninh yiem wuov wuic dorngh njaaux mienh
 mienh camv yiem wuov
 haiz ninh njaaux ziouc peix fuc haic
 ninh mbuo gorngv
ninh yiem haaix duqv naaiv deix banh zeic
 ninh duqv nyei cong mengh se haaix nyungc cong mengh cingx haih zoux naaiv deix mbuoqc horngh nyei sic
ninh zoux wuov dauh ndiangx zaangc maiv zeiz
 zoux maa li yaa nyei dorn
 yaagorpc
 yosepv
 yu ndaatc caux simon nyei gorx maiv zeiz
 ninh nyei muoc maiv zeiz caux mbuo yiem naaiv fai
 ninh mbuo ziouc nqemh ninh aqv
yesu mbuox ninh mbuo
douc waac mienh mingh taux haaix maaih mienh taaih
 kungx ganh nyei buonv mungv
 ganh nyei cien ceqv caux biauv zong mienh maiv taaih hnangv
yiem wuov norm dorngx yesu maiv haih zoux mbuoqc horngh nyei sic aqv
 maaih dauh baav butv baengc mienh ninh maan jienv zorc longx hnangv
ninh gengh mbuoqc horngh haic weic zuqc naaiv deix mienh maiv sienx ninh
 yesu ziouc laangz jiex laangz mingh gormx wuov norm dorngx njaaux mienh
ninh heuc wuov deix ziepc nyeic dauh sai gorx daaih zunv
 paaiv ninh mbuo yietc doix yietc doix nyei cuotv mingh
 ninh yaac bun sai gorx mbuo maaih hatc maaz zunc hieh guaiv mienv cuotv
yaac mbuox ninh mbuo
cuotv jauv
 maiv dungx dorh haaix nyungc mingh
 kungx dorh biaav mbiaac hnangv
 maiv dungx dorh bienh fuix
 fai mbuoqc jorngx
 yaac maiv dungx zorqv nyaanh dapv mbuoqc dorh mingh
oix zuqc daapc jienv heh
 mv baac maiv dungx dorh lui yienc
bieqc haaix norm biauv
 oix zuqc hitv wuov norm biauv taux cuotv wuov norm dorngx
meih mbuo mingh taux haaix norm dorngx
 se gorngv yiem wuov nyei mienh maiv zipv meih mbuo yaac maiv muangx meih mbuo nor
 oix zuqc cuotv wuov norm dorngx yaac fengx guoqv zaux nyei nie mbung guangc wuov
 weic zoux zorng zengx bun ninh mbuo hiuv duqv ninh mbuo dorngc
sai gorx mbuo ziouc cuotv mingh njaaux mienh oix zuqc goiv hnyouv guangc zuiz
ninh mbuo zunc mienv cuotv camv haic
 yaac longc ga lanv youh hietv baengc mienh nyei sin
 zorc longx mienh camv nyei baengc
helotv hungh muangx haiz naaiv deix jauv weic zuqc yesu nyei mengh dauh sing mingh taux norm norm dorngx
 maaih deix mienh gorngv
tengx mienh jiex wuom nyei leiz wuov dauh yo han aengx nangh daaih
 ninh cingx daaih maaih naaiv nyungc qaqv zoux mbuoqc horngh nyei sic
mv baac maaih deix gorngv
ninh se e li yaa
 aengx maaih deix gorngv
ninh se yietc dauh douc waac mienh
 hnangv loz hnoi tengx tin hungh douc waac wuov deix mienh nor
helotv haiz liuz naaiv deix waac
 ninh gorngv
dongh yie heuc baeng hngaqv ndutv m nqorngv wuov dauh yo han daic mingh aengx nangh daaih
zinh ndaangc
 helotv paaiv mienh mingh zorqv yo han ndoh jienv dorh mingh wuonx loh
 helotv hnangv naaiv nor zoux se laaix he lo ndietc
 he lo ndietc zoux helotv nyei youz
 filipv
 nyei auv mv baac helotv ganh longc zoux auv
yo han zanc zanc mbuox helotv
meih maiv maaih leiz longc meih nyei youz nyei auv benx meih nyei auv
weic naaiv he lo ndietc nipc win oix daix yo han
 mv baac maiv haih daix
weic zuqc helotv gamh nziex yo han
 hiuv duqv yo han se kuv mienh
 cing nzengc mienh
 ziouc beu jienv ninh nyei maengc aqv
 helotv haaix zanc haiz yo han gorngv
 ninh haiz hnyouv maiv henh
 mv baac corc a hneiv muangx nyei
zoux gau
 he lo ndietc duqv qangx jaauv win
 taux helotv nyei sih nyietv hnoi
 helotv mbenc hnaangx cingv ninh nyei domh jien caux domh baeng bieiv caux yiem gaa li li saengv zoux hlo nyei mienh daaih zoux kaeqv
wuov zanc
 he lo ndietc nyei sieqv bieqc daaih cangx heix
 zoux bun helotv caux ninh nyei kaeqv mienh horpc hnyouv haic
 helotv ziouc gorngv mbuox wuov dauh sieqv
oix longc haaix nyungc gunv tov aqv
 tov haaix nyungc yie ziouc bun wuov nyungc meih aqv
helotv hungh ziouc laengz ngaengc waac gorngv
maiv gunv meih tov haaix nyungc
 liemh tov buonc yie gunv nyei deic bung
 yie ziouc bun meih aqv
wuov dauh sieqv ziouc cuotv mingh naaic ninh nyei maa
yie oix zuqc tov haaix nyungc
 ninh nyei maa dau
oix zuqc tov dongh tengx mienh jiex wuom nyei leiz wuov dauh yo han nyei m nqorngv
wuov dauh sieqv liemh zeih siepv siepv nyei nzuonx mingh mbuox helotv hungh
yie tov hungh diex ih zanc zorqv tengx mienh jiex wuom nyei leiz wuov dauh yo han nyei m nqorngv an jienv torqv sienx dorh daaih bun yie
hungh diex haiz naaiv deix waac ninh nzauh haic
 mv baac laaix ninh dorng jienv kaeqv mienh laengz liuz ngaengc waac
 ninh maiv haih ngaengc wuov dauh sieqv tov nyei waac
ninh ziouc liemh zeih paaiv dauh baeng mingh zorqv yo han nyei m nqorngv dorh daaih
 baeng ziouc mingh wuov loh hngaqv ndutv yo han nyei m nqorngv
an jienv torqv sienx dorh daaih bun wuov dauh sieqv
 sieqv yaac bun ninh nyei maa
yo han nyei sai gorx mbuo haiz liuz naaiv deix sic
 ninh mbuo ziouc mingh zorqv yo han nyei sei dorh mingh zangx
gong zoh mbuo nzuonx taux yesu wuov
 zorqv ninh mbuo zoux nyei caux njaaux nyei yietc zungv gorngv bun yesu muangx
weic zuqc mienh camv haic mingh mingh daaih daaih
 yesu mbuo liemh maiv maaih ziangh hoc nyanc hnaangx
 yesu ziouc mbuox sai gorx
mbuo ganh mingh lengh nyei dorngx
 ziouc duqv hitv deix kuonx aqv
ninh mbuo ziouc bieqc nzangv nzaeng jienv mingh lengh nyei dorngx
mv baac mienh camv buatc ninh mbuo mingh yaac zieqv duqv ninh mbuo
 norm norm mungv nyei mienh ziouc tiux jienv gan mbienx mingh
 zungv taux ndaangc yesu mbuo oix mingh wuov norm dorngx
yesu cuotv nzangv faaux mbienx mingh
 buatc mienh camv haic
 ninh haiz korv lienh haic ninh mbuo
 buatc ninh mbuo hnangv ba gi yungh maiv maaih ziouv goux nor
 ninh ziouc jiez gorn njaaux camv nyungc ninh mbuo
lungh maanz hmuangx
 yesu nyei sai gorx daaih mbuox ninh
lungh aav lamh hmuangx aqv
 naaiv yaac lengh nyei dorngx
tov mbuox zuangx mienh mingh aqv
 mbuox ninh mbuo mingh naaiv deix dorngx nyei ndeic liuh jorm caux laangz bun ninh mbuo ganh maaiz nyanc
yesu dau
meih mbuo ganh lorz bun ninh mbuo nyanc maah
 ninh mbuo naaic
sai diex oix yie mbuo longc nyic baeqv hnoi nyei gong zinh maaiz bun ninh mbuo nyanc fai
yesu ziouc naaic ninh mbuo
mingh mangc gaax
 meih mbuo maaih mbu ziex norm njuov
 ninh mbuo mangc liuz ziouc gorngv
maaih biaa norm njuov caux i dauh mbiauz
yesu heuc sai gorx mbuo mbuox zuangx mienh zueiz jienv maaih miev nyei dorngx benx yietc mbomz yietc mbomz nyei
maaih deix
 yietc mbomz maaih yietc baeqv laanh
 maaih deix hmz ziepc laanh
yesu ziouc zorqv wuov deix biaa norm njuov caux i dauh mbiauz
 cau hmien mangc lungh
 laengz zingh tin hungh liuz
 ziouc maeqv nqoi njuov bun sai gorx bun nqoi zuangx mienh
 wuov deix mbiauz ninh yaac bun nqoi zuangx mienh
zuangx mienh duqv nyanc beuv nzengc
nyanc zengc wuov deix njuov caux mbiauz
 sai gorx mbuo siou daaih duqv ziepc nyeic ndaan buangv
nyanc njuov nyei mienh
 m jangc dorn maaih biaa cin dauh
yesu liemh zeih beqv sai gorx mbuo bieqc nzangv mingh ndaangc
 jiex wuov ngaanc ziqc koiv dorn
 mingh mbetc sai ndaa mungv
 ninh ganh yiem wuov heuc mienh bun nzaanx nzuonx nzengc
yesu leih nqoi ninh mbuo
 ziouc faaux mbong aiv mingh yiem wuov daux gaux
lungh maanz hmuangx
 sai gorx mbuo nyei nzangv yiem wuov koiv dorn mbu ndongx
 yesu ganh yiem wuov mbienx
ninh buatc sai gorx mbuo nzaeng nzangv kouv haic
 weic zuqc nziaaux maiv sunx
 lungh aav lamh njang
 buo norm taux juqv norm ziangh hoc nyei dorngx
 yesu yangh wuom minc mingh sai gorx mbuo wuov
 yesu jang jang oix yangh ninh mbuo ga hlen jiex
mv baac sai gorx mbuo buatc ninh yangh wuom minc daaih
 laaic janx daic njoiz ziouc waiz waiz nyei nauc
weic zuqc ninh mbuo yietc zungv buatc ninh ziouc haeqv ninh mbuo gamh nziex haic
 yesu liemh zeih gorngv mbuox ninh mbuo
bungx hnyouv maah
 se yie
 maiv dungx gamh nziex
ninh ziouc caux ninh mbuo bieqc nzangv
 nziaaux yaac dingh mi aqv
 sai gorx mbuo gengh
 mbuoqc horngh haic aqv
weic zuqc ninh mbuo maiv bieqc hnyouv yesu maeqv njuov uix biaa cin laanh mienh nyei eix leiz
 ninh mbuo nyei hnyouv ngaengc haic
yesu mbuo jiex wuov ngaanc ziqc koiv dorn ziouc taux gen ne saa letv deic
 dingh jienv nzangv wuov
cuotv nzangv wuov zanc
 mienh zieqv duqv yesu
ziouc tiux mingh gormx wuov norm deic bung
 ninh mbuo haiz gorngv yesu yiem haaix ziouc zorqv jiuc gaeng butv baengc mienh mingh taux wuov
maiv gunv yesu mingh taux haaix norm domh mungv fiuv laangz fai ndeic liuh jorm
 mienh dorh butv baengc mienh mingh bueix wuov hei horngc tov yesu bun baengc mienh kungx hluo zuqc ninh nyei lui juoqv
 haaix dauh hluo zuqc
 baengc ziouc longx mi aqv
