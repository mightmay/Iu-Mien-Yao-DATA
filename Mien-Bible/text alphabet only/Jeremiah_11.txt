ye le mi duqv zipv ziouv  nyei waac gorngv
meih oix zuqc muangx naaiv deix laengz nyei ngaengc waac yaac gorngv mbuox yu ndaa mienh caux yiem ye lu saa lem nyei mienh
meih oix zuqc gorngv mbuox ninh mbuo
  ziouv
  i saa laa en mienh nyei tin hungh
 hnangv naaiv gorngv
haaix dauh maiv muangx naaiv deix laengz nyei ngaengc waac zungv zuqc zioux
naaiv deix ngaengc waac dongh yie zorqv meih mbuo nyei ong taaix cuotv i yipv deic bung
 se yiem hlieqv louh cuotv daaih hatc ninh mbuo nyei waac
 yie gorngv
  muangx yie gorngv nyei waac yaac ei jienv yie hatc meih mbuo nyei yietc zungv waac zoux
 meih mbuo ziouc benx yie nyei baeqc fingx
 yie yaac benx meih mbuo nyei tin hungh
weic ei jienv yie houv jienv caux meih mbuo nyei ong taaix laengz nyei ngaengc waac
 yie gorngv yie oix zorqv norm ndau touv longx nyei deic bung ceix bun ninh mbuo hnangv ih hnoi nor
 yie dau
ziouv aac
 tov bun hnangv naaic aqv
ziouv gorngv mbuox yie
meih oix zuqc yiem yu ndaa nyei zingh caux ye lu saa lem nyei jaai horngc zunh naaiv deix yietc zungv waac gorngv
  meih mbuo oix zuqc muangx naaiv deix laengz nyei ngaengc waac yaac ei jienv zoux
weic zuqc yie dorh meih mbuo nyei ong taaix yiem i yipv deic bung cuotv daaih wuov zanc
 yie hniev hniev nyei donv ninh mbuo
 taux ih hnoi yie maiv dingh liouh nyei kuinx ninh mbuo
 yie gorngv
oix zuqc muangx yie nyei waac
maiv gunv hnangv naaic
 ninh mbuo maiv ei jienv zoux yaac maiv baeng m normh muangx
 mv baac dauh dauh ziux ganh nyei orqv hnyouv ngaengc jienv zoux
 laaix ninh mbuo maiv ei jienv yie hatc ninh mbuo nyei ngaengc waac
 yie ziouc bun ninh mbuo zuqc ziux naaiv deix yietc zungv ngaengc waac nyei sic
ziouv aengx gorngv mbuox yie
yu ndaa mienh caux yiem ye lu saa lem nyei baeqc fingx daav za eix ngaengc jienv
ninh mbuo huin nzuonx daaih zoux dongh ninh mbuo nyei ong taaix maiv muangx yie nyei waac baamz nyei zuiz
 ninh mbuo gan nyiec nyei zienh yaac fu sux ninh mbuo
 i saa laa en nyei zeiv fun caux yu ndaa nyei zeiv fun zoux dorngc yie caux ninh mbuo nyei ong taaix laengz nyei ngaengc waac
weic naaiv ziouv hnangv naaiv gorngv
  mangc maah
 yie oix bun ninh mbuo zuqc orqv sic
 ninh mbuo maiv haih biaux maiv ndutv
 maiv gunv ninh mbuo heuc yie
 yie maiv muangx ninh mbuo
yu ndaa nyei zingh nyei mienh caux yiem ye lu saa lem nyei baeqc fingx ziouc mingh heuc dongh ninh mbuo buov hung bun wuov deix zienh
 mv baac zuqc kouv nyei ziangh hoc
 naaiv deix zienh njoux maiv duqv ninh mbuo
yu ndaa mienh aah
 meih mbuo nyei zienh caux meih mbuo nyei zingh fih mbuoqc nyei
 meih mbuo weic gamh nziev nyei mbaa an zienh liepc buov hung dieh ndongc ye lu saa lem nyei jaai horngc camv
maiv dungx weic naaiv deix baeqc fingx daux gaux
 maiv dungx weic ninh mbuo heuc jienv tov fai tengx ninh mbuo daux gaux
 weic zuqc ninh mbuo buangh zuqc kouv nyei ziangh hoc heuc yie
 yie maiv muangx ninh mbuo
yie hnamv nyei mienh zoux orqv haic nyei sic
 ninh fungc maaih leiz yiem yie nyei biauv
 houv waac fai ziec nyei saeng kuv orv haih tengx biaux ndutv maiv zuqc dingc zuiz fai
 wuov nyungc meih haih njien youh nyei fai
zinh ndaangc ziouv gorngv meih hnangv diuh ga lanv ndiangx nyiemz nyei
 nzueic nyei
 yaac ziangh biouv longx
 mv baac hnangv domh nziaaux nyei qiex mbui
 yie oix diemv zieqc douz bun ninh nyei nquaah zuqc buov qui nzengc
nernh jiex nyei ziouv
  se zuangx meih wuov dauh
 gorngv cuotv oix bun meih zuqc zeqc naanc
 weic zuqc i saa laa en nyei zeiv fun caux yu ndaa nyei zeiv fun zoux orqv sic buov hung bun mbaa an zienh cuoqv yie qiex jiez
ziouv bun yie hiuv duqv naaiv deix sic yie cingx daaih hiuv
 ninh biux mengh bun yie hiuv duqv ninh mbuo daav orqv nyei za eix hoic yie
yie hnangv dauh suonc nyei ba gi yungh dorn zuqc dorh mingh daix nyei dorngx
 yie maiv hiuv duqv ninh mbuo daav za eix hoic yie
 ninh mbuo gorngv
mbuo oix zuqc zorqv liemh ndiangx liemh biouv mietc nzengc
 mbuo oix zuqc zorqv ninh yiem yaangh gen pai guangc weic bun mienh yietc liuz maiv jangx ninh nyei mbuox
mv baac nernh jiex nyei ziouv  aac
 meih baengh fim nyei siemv yaac seix mienh nyei hnyouv caux hnamv nyei sic
 tov bun yie buatc meih winh bun ninh mbuo
 weic zuqc yie nyei jauv yie jiu bun meih mi aqv
weic naaiv ziouv gorngv taux lorz meih nyei maengc wuov deix aa naa totv mienh
 naaiv deix mienh gorngv
  maiv dungx dengv ziouv  nyei mengh douc waac
 maiv zei aeqv
 meih ziouc zuqc yie mbuo nyei buoz daix daic
weic naaiv nernh jiex nyei ziouv  hnangv naaiv gorngv
  mangc maah
 yie oix dingc ninh mbuo nyei zuiz
 ninh mbuo nyei mienh lunx mienh oix zuqc nzuqc ndaauv daix
 ninh mbuo nyei naamh nyouz zuqc ngorc hnaangx daic
ninh mbuo maiv zengc yietc dauh weic zuqc yie dingc aa naa totv mienh nyei zuiz nyei hnyangx daauh taux
 yie ziouc bun ninh mbuo zuqc zeqc naanc
