o hungh sieqv aac
 meih daapc jienv nyei heh lorqc
 meih nyei zaux nzueic haic
 meih nyei camh zuih junh hnangv zaangc mienh corx daaih nyei la bieiv jaaix
meih nyei ga sie nutv junh nyei hnangv diuv zaanv nor
 haaix zanc yaac zaangh jienv peux daaih nyei diuv
 meih nyei ga sie hnangv yietc ndui mbiauh witv
 maaih baeqc horqc biangh weih gormx
meih nyei i norm nyorx hnangv yietc doix njaih dorn
 se njaih nyeiz njiec nyei sung dorn
meih nyei jaang hnangv longc zaangz nyaah zoux daaih nyei laauh
 meih nyei i norm m zing hnangv yiem hetv mbon
 mbetc lapv mbim zingh gaengh ga hlen nyei wuom domh
 meih nyei mba zorng hnangv le mbaa norn nyei fanh taapv
 mangc njiec ndaa matv gatc zingh
meih nyei m nqorngv liepc zaqc hnangv kaanmen mbong
 meih nyei mba biei setv jieqv luoqc
 mba biei zungv baeng zuqc hungh diex nyei hnyouv mi aqv
o yie hnamv nyei mienh aac
 meih za gengh nzueic
 horpc hnyouv haic
 meih za gengh yuoqc mienh hnamv
meih nyei sin pei hnangv daau nyei ndiangx
 meih nyei nyorx hnangv daau nyei biouv joih
yie gorngv
yie oix faaux daau ndiangx
 yie oix nanv jienv ninh nyei nquaah
 tov bun meih nyei nyorx hnangv a ngunc biouv joih
 meih nyei qiex hnangv ba jaauh biouv nyei qiex ndaang
meih nyei nzuih hnangv gauh kuv jiex nyei a ngunc diuv
 gunv bun naaiv longx nyei diuv baeng zaqc nyei mingh taux yie hnamv nyei mienh
 yaac liouc bieqc nzuih meix caux nyaah qangx
yie benx yie hnamv nyei mienh nyei
 ninh oix nyei se yie
yie hnamv nyei mienh aah
 daaih maah
 mbuo mingh wuov lomc huaang
 mbuo mingh wuov laangz bueix muonz
mbuo jiez sin nziouv nyei mingh a ngunc huingx
 mangc gaax a ngunc hmei cuotv cunx butv biangh nyueiz fai maiv butv
 a ngunc nyei biangh nqoi fai maiv nqoi
 ziqc liouh ndiangx nyei biangh yaac nqoi fai
 yie ziouc yiem wuov zorqv yie hnamv nyei hnyouv bun meih
yie hnamv nyei mienh aac
 ndu ndaa im jieh cuotv ndaang nyei qiex
 yiem mbuo nyei gaengh ndaangc maaih nyungc nyungc kuv nyei biouv
 liemh siang nyei
 loz nyei
 yie siou daaih liouh meih
