 baulo
 ei tin hungh nyei eix
 zoux giduc yesu nyei gong zoh
 yie caux mbuo nyei gorx youz
 ti mo tai
fiev fienx bun meih mbuo yiem ko lo si zingh
 tin hungh nyei mienh
 dongh ziepc zuoqv nyei sienx giduc nyei gorx youz
 tov mbuo nyei zaangc diex tin hungh ceix en ceix baengh orn bun meih mbuo
yie mbuo haaix zanc tengx meih mbuo daux gaux
 yie mbuo zanc zanc laengz zingh mbuo nyei ziouv yesu giduc nyei die
 tin hungh
weic zuqc yie mbuo haiz gorngv meih mbuo sienx longx giduc yesu yaac hnamv tin hungh nyei zuangx mienh
kuv fienx nyei zien doz taux meih mbuo naaic wuov zanc
 meih mbuo haiz gorngv kuv fienx maaih lamh hnamv weic meih mbuo siou jienv wuov tin dorngh
 weic naaiv meih mbuo cingx daaih sienx longx yaac hnamv mienh
naaiv kuv fienx maaih mienh camv nyei sienx yaac hiaangx jienv mingh buangv lungh ndiev
 hnangv yiem meih mbuo mbu ndongx
 meih mbuo haiz liuz kuv fienx wuov hnoi yaac mengh baeqc tin hungh nyei en za gengh hnangv haaix nor
meih mbuo hiuv tin hungh nyei en se meih mbuo yiem e baa faa hoqc daaih
 e baa faa se yie mbuo hnamv haic juangc zoux bou nyei mienh
 ziepc zuoqv nyei zoux giduc nyei gong weic tengx yie mbuo
ninh yaac mbuox yie mbuo
 singx lingh bun meih mbuo za gengh hnamv mienh
weic naaiv
 yiem yie mbuo haiz liuz meih mbuo nyei jauv louc wuov hnoi
 yie mbuo maiv dingh liouh nyei weic meih mbuo daux gaux
 tov tin hungh bun meih mbuo maaih yiem singx lingh daaih nyei cong mengh caux hnyouv zoih haih hiuv nzengc tin hungh nyei za eix
meih mbuo yiem seix zaangc ziouc zoux puix ziouv
 yaac zanc zanc zoux horpc ninh nyei hnyouv
 haih zoux duqv nyungc nyungc kuv sic
 yaac yietc zei hiuv duqv tin hungh
tov tin hungh longc ninh njang laangc nyei qaqv bun meih mbuo yiem nyungc nyungc sic maaih qaqv henv jiez daaih
 meih mbuo ziouc maaih noic diev duqv maanc sic
 yaac njien youh nyei
laengz zingh zaangc diex weic zuqc ninh bun meih mbuo puix duqv caux ninh nyei mienh maaih buonc yiem ninh njang haic nyei guoqv
tin hungh njoux mbuo leih ndutv hmuangx nyei qaqv
 suiv bieqc ninh dorn hnamv nyei guoqv
ninh nyei dorn zuoqc mbuo nzuonx daaih
 se ninh guangc mbuo nyei zuiz
yesu se dongh mangc maiv buatc nyei tin hungh nyei fangx zeiv
 ninh zoux tin hungh nyei dorn hlo yaac gauh hlo jiex zeix daaih nyei maanc muotc
tin hungh longc ninh zeix yiem lungh yiem ndau nyei maanc muotc daaih
 maiv gunv mangc duqv buatc nyei fai mangc maiv buatc nyei
 yiem ndaamv lungh zueiz weic nyei
 zoux ziouv nyei
 maaih lingc maaih qaqv nyei
 tin hungh longc ninh nyei dorn zeix maanc muotc daaih yaac zeix daaih weic ninh
yesu yiem ndaangc maanc muotc
 yietc zungv yaac bangc ninh maaih yietc nyeic
ninh zoux sin nyei m nqorngv
 se dongh jiu baang nyei m nqorngv
 yaac zoux gorn bun sin ziangh jienv
 ninh dongh daic mingh aengx nangh daaih nyei daauh dauh
 weic bun ninh yiem maanc muotc zoux da yietv
weic zuqc tin hungh ganh dingc bun ninh nyei dorn maaih tin hungh ganh nyei fiem fingx dunh yunh nzengc
yaac longc ninh bun maanc muotc caux ninh horpc hnyouv
 maiv gunv yiem lungh yiem ndau nyei
 ninh longc ninh nyei dorn yiem ziepc nzaangc jaax liouc cuotv nyei nziaamv bun maanc muotc caux ninh horpc daaih maaih baengh orn
zinh ndaangc meih mbuo zoux nyei caux hnamv nyei waaic sic bun meih mbuo leih tin hungh go
 caux ninh zoux win wangv mi aqv
mv baac ih zanc tin hungh bun meih mbuo caux ninh horpc hnyouv se weic giduc nyei orv sin zuqc daic
 weic dorh meih mbuo mingh yiem tin hungh nyei nza hmien cing nzengc nyei
 maiv maaih uix
 maiv maaih dorngx daanh
mv baac meih mbuo oix zuqc gan longx meih mbuo sienx nyei doz
 liepc gorn ndoqv wuonv
 yaac maiv dungx bungx guangc dongh bun meih mbuo maaih lamh hnamv nyei kuv fienx
 naaiv se meih mbuo haiz nyei kuv fienx
 naaiv kuv fienx zungv zunh buangv lungh ndiev bun maanc mienh muangx
 yie
 baulo
 yaac zoux kuv fienx nyei bou
ih zanc yie orn lorqc haic weic zuqc yie duqv weic meih mbuo siouc kouv
 giduc weic ninh nyei sin
 dongh jiu baang
 siouc kouv
 yie nyei sin siouc kouv se weic tengx giduc siouc nyei kouv dunh yunh nzengc
tin hungh paaiv yie zoux jiu baang nyei bou
 bun yie maaih naaiv nyungc gong zoux weic tengx meih mbuo
 yie zoux nyei gong se oix zuqc zunh tin hungh nyei doz nzoih nzengc
naaiv doz se zinh ndaangc maanc gouv maanc doic tin hungh maiv gaengh bun mbiaangx yaangh mv baac ih zanc mbiaangx yaangh cuotv daaih bun ninh nyei mienh hiuv
tin hungh nyei za eix se oix bun ninh nyei mienh hiuv duqv naaiv maiv gaengh mbiaangx yaangh nyei sic ndongc haaix jaaix
 ndongc haaix njang laangc
 yaac oix biux mengh bun fingx fingx janx hiuv
 naaiv maiv gaengh mbiaangx yaangh nyei sic dongh naaiv aqv
 giduc yiem meih mbuo gu nyuoz
 se bun meih mbuo maaih lamh hnamv oix duqv buonc tin hungh nyei njang laangc
yie mbuo ziouc zunh giduc nyei jauv bun zuangx mienh muangx
 yie mbuo longc nyungc nyungc cong mengh kuinx mienh
 njaaux mienh weic bun dauh dauh caux giduc juangc maengc ziangh
 ziouc dorh ninh mbuo taux tin hungh nyei nza hmien dunh yunh nzengc
weic naaiv yie zoux gong kouv
 longc nzengc giduc bun nyei qaqv
 dongh zanc zanc yiem yie nyei hnyouv zoux gong nyei qaqv
