yelupv mbaa an nyei dorn
 aa mbi me lekv
 mingh sekem zingh lorz ninh nyei maa nyei cien ceqv
 aengx gorngv mbuox ninh mbuo caux ninh mbuo nyei bungh buonc mienh
tov naaic gaax sekem zingh nyei zuangx baeqc fingx
  weic meih mbuo haaix nyungc gauh longx
 meih mbuo oix bun yelupv mbaa an nyei cietv ziepc dauh dorn gunv meih mbuo fai bun nduqc dauh gunv gauh longx
  jangx jienv oc
 yie se caux meih mbuo juangc nziaamv fei
ninh nyei maa nyei cien ceqv ziouc douc naaiv deix waac bun sekem zingh nyei zuangx mienh muangx
 sekem zingh nyei mienh nyei hnyouv ziouc bieqc aa mbi me lekv wuov bung mi aqv
 weic zuqc ninh mbuo gorngv
ninh m daaih zoux yie mbuo nyei gorx youz
ninh mbuo zorqv mbaa an mbelitv miuc biauv nyei cietv ziepc norm nyaanh bun aa mbi me lekv
 aa mbi me lekv ziouc dorh wuov deix nyaanh mingh cingv deix maiv gunv maengc nyei mienh waaic mienh daaih gan ninh
ninh ziouc mingh o faa laa zingh
 ninh nyei die nyei biauv
 zorqv ninh nyei cien gorx cien youz
 se yelupv mbaa an nyei cietv ziepc dauh dorn
 yiem yietc norm la bieiv gu nguaaic daix
 kungx zengc yelupv mbaa an nyei dorn laai
 yotaam
 weic zuqc ninh bingx jienv
sekem zingh nyei mienh caux mbetc minlo nyei mienh yietc zungv ziouc gapv zunv yiem sekem zingh
 nitv zienh nyei ndiouh
 mba ong zuei ndiangx ga hlen
 liepc aa mbi me lekv zoux hungh
maaih mienh zorqv naaiv deix sic mingh mbuox yotaam
 ninh ziouc faaux ge li sim mbong ningv heuc mbui nyei mbuox sekem mienh
sekem zingh nyei mienh aah
 tov muangx yie weic bun tin hungh haih muangx meih mbuo
maaih hnoi nor
 yietc zungv ndiangx cuotv mingh oix liepc diuh ndiangx zoux ninh mbuo nyei hungh
 ninh mbuo ziouc gorngv mbuox diuh ga lanv ndiangx
  tov meih zoux hungh gunv yie mbuo
mv baac ga lanv ndiangx dau
  yie oix zuqc guangc jienv yie nyei youh
 dongh longc weic taaih zienh yaac taaih baamh mienh
 weic zoux hungh gunv meih mbuo fai
wuov deix ndiangx ziouc mingh gorngv mbuox ngongh nyorx ndiangx
  tov meih zoux hungh gunv yie mbuo
ngongh nyorx ndiangx dau
  yie oix zuqc guangc jienv gaam nyei
 kuv nyei biouv weic zoux hungh gunv meih mbuo fai
wuov deix ndiangx ziouc mingh gorngv mbuox a ngunc hmei
  tov meih zoux hungh gunv yie mbuo
mv baac a ngunc hmei dau
  yie oix zuqc guangc jienv yie nyei a ngunc diuv
 dongh bun zienh caux baamh mienh a hneiv nyei diuv
 weic zoux hungh gunv meih mbuo fai
zuangx ndiangx ziouc mingh gorngv mbuox maaih njimv nyei ndiangx fomv
  tov meih zoux hungh gunv yie mbuo
maaih njimv nyei ndiangx fomv dau wuov deix ndiangx
  se gorngv meih mbuo za gengh oix liepc yie zoux meih mbuo nyei hungh nor
 meih mbuo oix zuqc yiem yie ga ndiev bingx laangh
 maiv zei aeqv
 tov bun douz yiem maaih njimv nyei ndiangx fomv cuotv daaih buov le mbaa norn nyei si ndaa zongh ndiangx qui nzengc
yotaam aengx gorngv
meih mbuo ih zanc liepc aa mbi me lekv zoux hungh
 meih mbuo ziepc zuoqv
 hnyouv zingx nyei fai
 meih mbuo yaac zoux longx bun yelupv mbaa an caux ninh nyei hmuangv doic
 yaac zoux puix winh bun ninh weic ninh zoux jiex daaih nyei sic fai
zinh ndaangc yie nyei die maiv longc maengc nyei mborqv jaax weic njoux meih mbuo biaux ndutv mi ndien mienh nyei buoz ndiev
mv baac ih hnoi meih mbuo ngaengc yie nyei die nyei hmuangv doic
 yiem yietc norm la bieiv gu nguaaic daix ninh nyei cietv ziepc dauh dorn
 meih mbuo yaac liepc yelupv mbaa an nyei nouh beiz nyei dorn
 aa mbi me lekv
 zoux hungh gunv sekem zingh nyei baeqc fingx
 weic zuqc ninh zoux meih mbuo nyei muoz doic
se gorngv ih hnoi meih mbuo ziepc zuoqv
 hnyouv zingx nyei zoux
 yaac zoux baengh fim nyei sic bun yelupv mbaa an caux ninh nyei hmuangv doic nor
 gunv a hneiv aa mbi me lekv maah
 yaac bun ninh a hneiv meih mbuo
mv baac se gorngv maiv zeiz
 tov bun douz yiem aa mbi me lekv cuotv daaih buov qui sekem zingh caux mbetc minlo nyei mienh
 yaac bun douz yiem sekem zingh caux mbetc minlo cuotv daaih buov qui aa mbi me lekv
yotaam ziouc gaanv jienv biaux mingh yiem mbe e
 weic zuqc ninh gamh nziex ninh nyei gorx
 aa mbi me lekv
aa mbi me lekv gunv i saa laa en mienh duqv buo hnyangx
tin hungh bun dauh hieh guaiv mienv bieqc aa mbi me lekv caux sekem mienh nyei mbu ndongx
 sekem zingh nyei mienh ziouc mbienv hnyouv bun aa mbi me lekv
naaiv se weic jaauv win bun aa mbi me lekv caux sekem zingh nyei baeqc fingx
 laaix ninh mbuo zoux doqc bun yelupv mbaa an nyei cietv ziepc dauh dorn nyei orqv sic
 naaiv deix daix mienh liouc nziaamv cuotv nyei zuiz ndortv zuqc aa mbi me lekv caux sekem zingh nyei mienh
 weic ninh mbuo tengx aa mbi me lekv daix ninh nyei muoz dorn doic
sekem zingh nyei mienh bun mienh bingx jienv mbong gu nguaaic zuov zorqv aa mbi me lekv
 da faanh jiex wuov diuh jauv nyei mienh
 ninh mbuo yaac luv nzengc mi aqv
 mv baac maaih deix mienh zorqv naaiv deix sic mingh mbuox aa mbi me lekv
e mbetc nyei dorn
 gaa an
 caux ninh nyei gorx youz bieqc sekem zingh
 sekem zingh nyei mienh ziouc bungx hnyouv ninh
ninh mbuo cuotv mingh taux a ngunc huingx gaeqv a ngunc biouv daaih nyueih
 ziouc yiem ninh mbuo nyei zienh nyei miuc biauv mbenc nyanc mbenc hopv
 yaac zioux aa mbi me lekv
e mbetc nyei dorn
 gaa an
 ziouc gorngv
aa mbi me lekv dongh haaix dauh
 mbuo sekem mienh yaac dongh haaix dauh cingx daaih oix zuqc fu sux ninh
 aa mbi me lekv zoux yelupv mbaa an nyei dorn
 se mbun zoux ninh nyei borng buoz mienh maiv zeiz
 mbuo horpc zuqc fu sux sekem nyei die
 haamo
 mbuo fungc oix zuqc fu sux aa mbi me lekv
feix duqv naaiv deix baeqc fingx yiem yie nyei buoz ndiev
 yie ziouc zorqv aa mbi me lekv tutv njiec
 yie zungv oix gorngv mbuox aa mbi me lekv
  jaa meih nyei jun baeng guanh camv jienv faaux yaac cuotv daaih maah
gunv wuov norm zingh nyei jien
 se mbun
 haiz e mbetc nyei dorn
 gaa an
 gorngv nyei waac
 ninh za gengh
 qiex jiez haic
ninh ziouc bun douc fienx mienh mingh aa lu maa mungv gorngv mbuox aa mbi me lekv
mangc maah
 e mbetc nyei dorn
 gaa an
 caux jienv ninh nyei gorx youz daaih sekem zingh coqv naaiv norm zingh nyei mienh caux meih doix dekc
weic naaiv meih caux gan meih nyei mienh lungh muonz zanc oix zuqc mingh bingx jienv wuov ndeic zuov
lungh ndorm nziouv
 mba hnoi cuotv nyei ziangh hoc
 gunv jiez sin daaih mingh mborqv naaiv norm zingh
 gaa an caux ninh nyei mienh cuotv daaih caux meih mborqv jaax wuov zanc
 buatc horpc zuqc hnangv haaix nor zoux bun ninh mbuo
 gunv zoux aqv
aa mbi me lekv caux gan ninh wuov deix zuangx mienh ziouc lungh muonz zanc jiez sin daaih bun nqoi baeng zoux biei guanh
 mingh bingx jienv sekem zingh ga hlen zuov
e mbetc nyei dorn
 gaa an
 cuotv mingh souv jienv zingh nyei gaengh ndaangc doix aa mbi me lekv caux gan ninh nyei mienh yiem ninh mbuo bingx nyei dorngx cuotv daaih
gaa an buatc wuov deix mienh ninh ziouc gorngv mbuox se mbun
mangc maah
 maaih mienh yiem wuov jiex mbong gu nguaaic njiec daaih
 se mbun dau ninh
meih buatc mbong nyei dongh linh laaic zoux mienh saah
gaa an aengx gorngv
mangc maah
 maaih mienh yiem wuov jiex mbong qangx njiec
 aengx maaih guanh mienh yiem mba ong zuei ndiangx jouh zienh nyei dorngx cuotv daaih
se mbun ziouc gorngv gaa an
meih bungx nyei waac maux yiem haaix laeh
 meih gorngv
  aa mbi me lekv dongh haaix dauh mienh yie mbuo cingx oix zuqc fu sux ninh
  naaiv se dongh meih mangc piex nyei mienh maiv zeiz
 ih zanc cuotv mingh caux ninh mbuo mborqv jaax maah
gaa an ziouc mingh ndaangc dorh jienv sekem mienh cuotv mingh caux aa mbi me lekv mborqv jaax
aa mbi me lekv ziouc zunc gaa an
 gaa an yiem ninh nyei wuov ndaangc maengx biaux
 maaih mienh camv haic zuqc mun
 king njiec ndau
 zungv mingh taux wuov zingh gaengh ndaangc
aa mbi me lekv yiem jienv aa lu maa
 se mbun yaac zunc gaa an caux ninh nyei gorx youz cuotv mingh
 maiv bun ninh mbuo yiem sekem zingh aqv
da nyeic hnoi sekem mienh cuotv zingh mingh wuov ndeic
 maaih mienh mbuox aa mbi me lekv
ninh ziouc dorh ninh nyei mienh bun nqoi zoux buo guanh mingh bingx jienv wuov ndeic zuov
 ninh buatc mienh yiem zingh cuotv daaih ninh ziouc jiez sin mingh daix ninh mbuo
aa mbi me lekv caux gan ninh nyei yietc guanh mienh ziouc gaanv tiux mingh souv jienv zingh gaengh ndaangc
 wuov deix i guanh gaanv tiux mingh wuov ndeic daix nzengc ninh mbuo yietc zungv
aa mbi me lekv ziangh hnoi mborqv wuov norm zingh taux caangv duqv mi aqv
 yaac daix nzengc wuov norm zingh nyei baeqc fingx
 ninh mborqv waaic wuov norm zingh
 yaac zorqv nzauv haaz jienv
yiem sekem zingh nyei laauh nyei mienh haiz liuz naaiv deix sic
 ninh mbuo biaux bieqc en mbelitv nyei miuc biauv weih wuonv nyei dorngx
maaih mienh mingh mbuox aa mbi me lekv yiem sekem laauh nyei mienh mingh gapv zunv doic yiem wuov norm miuc biauv
aa mbi me lekv caux gan ninh wuov deix mienh ziouc faaux sanx mon mbong
 aa mbi me lekv dorh bouv mingh jamv ndiangx nquaah an mba dauh ndaam jienv daaih
 ninh gorngv mbuox caux ninh yiem wuov deix mienh
meih mbuo buatc yie zoux haaix nyungc
 gaanv ei jienv zoux
zuangx mienh ziouc jamv ndiangx nquaah ndaam gan jienv aa mbi me lekv mingh ndui gormx wuov norm weih wuonv nyei dorngx yaac bungx douz buov jienv
 yiem gu nyuoz wuov deix sekem laauh nyei mienh ziouc zuqc douz buov daic nzengc
 liemh m jangc m sieqv
 yietc zungv maaih leih maiv go yietc cin dauh mienh
aa mbi me lekv mingh weih jienv te mbetc zingh yaac caangv duqv wuov norm zingh mi aqv
mv baac zingh gu nyuoz maaih norm wuonv nyei laauh
 zingh nyei baeqc fingx
 m jangc
 m sieqv biaux bieqc wuov norm laauh aengx guon jienv gaengh
 yaac faaux gu nguaaic mingh yiem laauh nyei ngorh
aa mbi me lekv mborqv jienv mingh taux nitv wuov norm laauh nyei gaengh fatv nyei
 oix buov wuov norm laauh
wuov zanc maaih dauh m sieqv dorn bungx gu nguaaic maengx morc njiec dopc zuqc aa mbi me lekv nyei m nqorngv korqv mbaaix mi aqv
aa mbi me lekv beqv jienv heuc tengx ninh dorh wuoqc ginc wuov dauh mienh lunx mienh
longc nzuqc ndaauv daix yie maah
 weic zuqc maiv oix bun mienh gorngv
  maaih dauh m sieqv dorn daix ninh
 ninh nyei bou ziouc nzopv ninh tong nqa haav maengx
 daic mi aqv
i saa laa en mienh buatc aa mbi me lekv daic mi aqv
 gorqv mienh ziouc nzuonx gorqv mienh nyei dorngx aqv
tin hungh hnangv naaiv nor winh nzuonx bun aa mbi me lekv
 laaix ninh zoux orqv bun ninh ganh nyei die
 daix ninh ganh nyei cietv ziepc dauh cien gorx cien youz
sekem mienh zoux nyei yietc zungv orqv sic tin hungh yaac winh bun ndortv zuqc ninh mbuo ganh
 yelupv mbaa an nyei dorn
 yotaam
 zioux nyei waac za gengh zioux zuqc ninh mbuo mi aqv
