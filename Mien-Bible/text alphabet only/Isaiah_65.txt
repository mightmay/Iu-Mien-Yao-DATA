ziouv
  gorngv
yie liuc leiz ziangx bun maiv naaic taux yie wuov deix
 hiuv duqv yie
 yaac liuc leiz ziangx bun maiv lorz yie wuov deix
 duqv lorz buatc yie
 yie gorngv
  yie yiem naaiv
 yie yiem naaiv
  mbuox maiv daux gaux jouh yie nyei mengh nyei yietc guoqv mienh
yie ziangh hnoi sung jienv yie nyei buoz bun yietc fingx hnyouv ngaengc nyei mienh
 ninh mbuo sueih ninh mbuo ganh nyei hnyouv hnamv cuotv nyei sic
 yangh maiv horpc nyei jauv
naaiv deix baeqc fingx dorng jienv yie zanc zanc cuoqv yie
 ninh mbuo yiem huingx zorqv ga naaiv fongc horc ziec
 yaac yiem hui zun ndui gu nguaaic buov hung
ninh mbuo mingh zueiz jienv zouv mbu ndongx
 yiem wuov zouv gu nyuoz jiex muonz
 ninh mbuo nyanc dungz orv
 ninh mbuo nyei caeng yienv gu nyuoz maaih gamh nziev haic nyei orv torng
ninh mbuo gorngv
  simv nqoi
 maiv dungx daaih fatv aqv
 weic zuqc yie gauh cing nzengc meih
  naaiv deix mienh benx yiem yie nyei mba zorng nyei sioux
 benx ziangh hnoi zieqc jienv nyei douz
mangc maah
 maaih waac fiev jienv yie nyei nza hmien gorngv
 yie maiv sekv
 yie oix winh nzengc bun ninh mbuo
 yie zungv oix winh nzuonx bun ninh mbuo
liemh ninh mbuo nyei zuiz caux ninh mbuo nyei ong taaix nyei zuiz
 weic zuqc ninh mbuo yiem mbong gu nguaaic buov hung
 yaac yiem mbong aiv gorngv doqc ki yie
 yie ziouc ziux ninh mbuo zoux jiex daaih nyei sic hlaau nzuonx bun ninh mbuo
 naaiv se ziouv  gorngv nyei waac
ziouv  hnangv naaiv nor gorngv
a ngunc diuv yiem a ngunc biouv joih cuotv yaac maaih mienh gorngv
  maiv dungx zoux waaic
 corc maaih lamh longc nyei
  yie ziouc weic yie nyei bou hnangv naaiv nor zoux
 yie maiv mietc ninh mbuo yietc zungv
yie oix bun yaakopv maaih hoz doic zeiv fun
 yaac bun yiem yu ndaa cuotv nyei mienh duqv nzipc yie nyei zuangx mbong
 yie ginv daaih nyei mienh yaac duqv nzipc
 yie nyei zuangx bou yaac duqv yiem naaic
saalon ndau baengh oix benx ba gi yungh caux yungh guanh nyei miev ciangv
 aako horngz oix benx ngongh guanh bueix nyei dorngx weic yie nyei baeqc fingx
 dongh lorz yie wuov deix
mv baac meih mbuo guangc ziouv nyei mienh
 se meih mbuo la kuqv yie nyei cing nzengc mbong yaac mbenc dieh weic gaatc zienh
 longc nzormc peux ziex nyungc diuv ciev ziec bun meni zienh
yie ziouc dingc bun meih mbuo nyei hoz nqaang zuqc nzuqc ndaauv
 meih mbuo yietc zungv oix zuqc mbaapv njiec zuqc daix
 weic zuqc yie heuc meih mbuo mv baac meih mbuo maiv dau
 yie gorngv mv baac meih mbuo maiv muangx
 daaux nzuonx meih mbuo yiem yie nyei nza hmien zoux orqv sic
 yaac ginv dongh yie maiv a hneiv nyei sic
weic naaiv ziouv tin hungh  hnangv naaiv nor gorngv
mangc maah
 yie nyei zuangx bou zungv duqv nyanc
 mv baac meih mbuo oix zuqc hnyouv sie
 yie nyei zuangx bou duqv hopv
 mv baac meih mbuo oix zuqc jaang nqaatv
 yie nyei zuangx bou oix duqv njien youh
 mv baac meih mbuo oix zuqc nyaiv
yie nyei zuangx bou oix baaux nzung weic hnyouv gu nyuoz njien youh
 mv baac meih mbuo oix heuc cuotv weic meih mbuo hnyouv ba laqc nzauh
 meih mbuo oix nyiemv kouv weic hnyouv mun duqv siang
meih mbuo zuqc guangc meih mbuo ganh nyei mbuox
 bun yie ginv daaih nyei mienh longc benx zioux nyei waac
 ziouv tin hungh  oix bun meih mbuo zuqc daix
 mv baac ninh oix zorqv ganh norm mbuox bun ninh nyei bou mbuo
hnangv naaic
 haaix dauh yiem deic bung weic ganh tov fuqv
 ziouc longc zien leiz nyei tin hungh nyei mbuox tov
 haaix dauh yiem deic bung houv waac
 ziouc ziangv jienv zien leiz nyei tin hungh nyei mbuox houv
 weic zuqc zinh ndaangc zuqc nyei zeqc naanc zungv la kuqv mi aqv
 yie nyei m zing yaac maiv buatc mi aqv
mangc maah
 yie oix zeix siang lungh siang ndau
 zinh ndaangc nyei sic zungv maiv jangx
 liemh maiv hnamv taux
mv baac oix zuqc a hneiv
 orn lorqc weic yie zeix daaih nyei ga naaiv
 weic zuqc yie oix zeix ye lu saa lem benx mienh a hneiv nyei dorngx
 zingh gu nyuoz nyei baeqc fingx yaac oix orn lorqc
yie ziouc weic ye lu saa lem njien youh
 yaac weic yie nyei baeqc fingx orn lorqc
 yiem zingh gu nyuoz maiv maaih haaix dauh aengx haiz nyiemv nyei qiex fai heuc duqv nzauh nyei qiex
yiem naaic gu nyuoz yietc liuz maiv aengx maaih gu nguaaz ziangh i ziex hnoi hnangv
 fai maaih mienh gox mienh maiv ziangh buangv soux mouc
 duqv yietc baeqv hnyangx daic nyei mienh funx benx mienh lunx mienh
 ziangh maiv taux yietc baeqv hnyangx daic wuov deix
 funx benx zuqc zioux nyei mienh
ninh mbuo oix zoux biauv weic ganh bieqc mingh yiem
 ninh mbuo oix zoux huingx zuangx a ngunc biouv yaac nyanc huingx nyei biouv
ninh mbuo maiv zoux biauv bun ganh dauh yiem
 ninh mbuo maiv zoux huingx zuangx a ngunc biouv bun ganh dauh nyanc
 weic zuqc yie nyei baeqc fingx ziangh nyei hnoi zungv hnangv ndiangx ziangh nyei hnoi nyieqc
 yie ginv daaih nyei mienh ziouc a hneiv ninh mbuo nyei buoz zoux nyei gong lauh nyei
ninh mbuo zoux nyei gong ninh mbuo maiv baeqc baeqc zoux
 ninh mbuo yungz nyei gu nguaaz yaac maiv zuqc zeqc naanc
 weic zuqc ninh mbuo duqv zoux ziouv ceix fuqv nyei mienh
 liemh ninh mbuo ganh caux ninh mbuo nyei hoz doic zeiv fun
ninh mbuo maiv gaengh tov
 yie ziouc dau
 ninh mbuo corc gorngv jienv waac nyei ziangh hoc yie ziouc haiz
hieh juv caux ba gi yungh dorn oix juangc jienv nyanc
 sienh oix nyanc mbiauh nqaauv hnangv ngongh
 nie mbung benx naang nyei nyanc hopv
 da faanh yiem yie nyei cing nzengc mbong nyei dorngx
 ninh mbuo yietc zungv maiv hoic
 maiv zoux mietc
   ziouv  hnangv naaiv gorngv
