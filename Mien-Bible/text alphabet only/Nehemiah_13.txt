dongh wuov hnoi doqc mose nyei sou bun baeqc fingx muangx wuov zanc
 buatc sou fiev jienv gorngv ammon mienh caux mo apc mienh yietc liuz maiv duqv bieqc tin hungh nyei wuic
weic zuqc zinh ndaangc ninh mbuo maiv dorh nyanc hopv caux wuom cuotv daaih zipv i saa laa en mienh
 zungv cingv mbaa laa am daaih zioux ninh mbuo
 mv baac tin hungh goiv wuov deix zioux nyei waac benx buang nyei waac
i saa laa en mienh haiz liuz naaiv deix leiz latc
 ninh mbuo zunc nqoi
 maiv bun ganh fingx mienh zorpc ninh mbuo
zinh ndaangc paaiv e li yaa sipv sai mienh goux zaangc yie mbuo nyei tin hungh nyei biauv siou ga naaiv nyei dorngx
 ninh caux to mbi aa zuoqc haic
e li yaa sipv bun yietc qongx biauv hlo nyei to mbi aa longc
 dongh zinh ndaangc siou ziec nyei laangh ziqc
 hung
 caux zaangc tin hungh nyei biauv nyei jaa dorngx
 yaac siou lewi mienh
 baaux nzung nyei mienh
 caux zuov gaengh mienh horpc zuqc duqv nyei buonc caux sai mienh nyei buonc ziepc gouv nyei yietc gouv laangh ziqc
 siang a ngunc diuv
 caux ga lanv youh wuov qongx
naaiv deix sic cuotv nyei ziangh hoc yie maiv yiem ye lu saa lem
 weic zuqc aan taa se sitv zoux mbaa mbi lon guoqv nyei hungh duqv faah ziepc nyeic hnyangx wuov hnyangx
 yie nzuonx hungh diex wuov
 jiex daaih maiv lauh yie aengx tov hungh diex bun yie aengx mingh
yie ziouc aengx mingh ye lu saa lem
 taux daaih yie cingx hiuv duqv e li yaa sipv zoux naaiv deix waaic sic
 se zorqv zaangc tin hungh nyei biauv
 laatc gu nyuoz nyei yietc qongx biauv
 bun to mbi aa longc
yie qiex jiez
 haic
 ziouc zorqv to mbi aa nyei jaa dorngx zoi cuotv gaengh ka ndau nzengc
yie hatc ninh mbuo saax nzengc qongx qongx biauv nyei uix
 yie ziouc bienh zaangc tin hungh nyei biauv nyei jaa dorngx
 liemh fongc horc ziec nyei laangh ziqc caux hung nzuonx
 an jienv wuov
yie aengx duqv buatc lewi mienh horpc zuqc duqv nyei buonc maiv maaih mienh bun ninh mbuo
 yiem zaangc tin hungh nyei biauv fu sux nyei lewi mienh caux baaux nzung nyei mienh ziouc nzuonx nzengc
 gorqv mienh nzuonx gorqv mienh nyei ndeic
yie ziouc gorngv goux zaangc tin hungh nyei biauv nyei jien
 yie gorngv
meih mbuo weic haaix diuc guangc huaang zaangc tin hungh nyei biauv
 yie aengx heuc lewi mienh caux baaux nzung nyei mienh nzuonx daaih
 yaac paaiv ninh mbuo zoux gong hnangv loz wuov nor
yu ndaa nyei zuangx mienh ziouc dorh ninh mbuo nyei laangh ziqc
 siang a ngunc diuv caux ga lanv youh ziepc gouv nyei yietc gouv daaih dapv jienv siou ga naaiv nyei dorngx
yie bun se le mi yaa sai mienh caux saax ndokc sou biuv
 caux dauh lewi mienh
 mbuox heuc be ndaa yaa
 goux siou ga naaiv nyei dorngx
 yaac bun dauh matv taa ni yaa nyei fun
 sakc ge nyei dorn
 haanan
 zoux ninh mbuo nyei borng buoz mienh
 weic zuqc naaiv deix mienh hnyouv zingx nyei
 ninh mbuo nyei gong se zorqv siou daaih nyei ga naaiv bun nqoi ninh mbuo nyei gorx youz
o yie nyei tin hungh aac
 tov meih weic naaiv deix sic jangx yie
 tov maiv dungx sortv guangc yie weic meih nyei biauv zoux nyei kuv sic caux yiem wuov fu sux nyei nyungc nyungc jauv
wuov deix hnoi yie yiem yu ndaa deic buatc mienh doix dingh gong hnoi nyueih a ngunc biouv zoux diuv
 maaih deix zorqv mbiauh caux a ngunc diuv
 a ngunc biouv
 ngongh nyorx biouv
 caux nyungc nyungc ga naaiv bun lorh tor jienv bieqc ye lu saa lem zingh
 yie ziouc donv ninh mbuo maiv dungx longc dingh gong hnoi maaic nyanc hopv
maaih deix yiem tailaqv zingh daaih yiem jienv ye lu saa lem zingh yaac dorh mbiauz caux nyungc nyungc huox daaih doix dingh gong hnoi maaic bun ye lu saa lem zingh nyei mienh caux yu ndaa mienh
yie ziouc hemx zoux hlo nyei yu ndaa mienh
 yie gorngv
meih mbuo weic haaix diuc zoux naaiv deix waaic sic
 bun dingh gong hnoi maaih uix
zinh ndaangc meih mbuo nyei ong taaix fih hnangv nyei zoux maiv zeiz
 weic naaiv mbuo nyei tin hungh bun mbuo caux naaiv norm zingh zuqc naaiv deix zeqc naanc maiv zeiz
 ih zanc laaix bun dingh gong hnoi maaih uix
 meih mbuo zungv oix bun tin hungh jaa nouz i saa laa en mienh
jiex daaih aav lamh taux dingh gong hnoi wuov muonz
 nziemx yaangh nyei ziangh hoc
 yie heuc mienh guon jienv zingh gaengh yaac maiv bun haaix dauh koi taux jiex liuz dingh gong hnoi
 yie aengx paaiv deix yie nyei mienh zuov jienv zingh gaengh
 maiv bun haaix dauh doix dingh gong hnoi tor haaix nyungc ga naaiv bieqc zingh
maaih deix saeng eix mienh caux maaic nyungc nyungc huox nyei mienh daaih nzunc i nzunc hitv ye lu saa lem zingh ga nyiec maengx
mv baac yie donv ninh mbuo yaac gorngv
meih mbuo weic haaix diuc bueix naaic zingh laatc ga hlen jiex muonz
 se gorngv meih mbuo aengx hnangv naaic nor zoux
 yie ziouc njiec buoz zorqv meih mbuo
 yiem naaic daaih nqa haav
 dingh gong hnoi ninh mbuo maiv daaih aqv
yie heuc lewi mienh saax nzengc ganh nyei uix daaih zuov zingh gaengh weic goux jienv dingh gong hnoi benx cing nzengc hnoi
o yie nyei tin hungh aac
 tov meih weic naaiv deix sic jangx yie
 ziux meih ndongc naaiv hnamv mienh tov meih korv lienh
yiem wuov deix hnoi yie yaac buatc maaih deix yu ndaa mienh longc atc ndotc
 ammon
 caux mo apc mienh nyei sieqv zoux auv
ninh mbuo nyei fu jueiv maaih yietc buonc kungx gorngv atc ndotc waac
 ninh mbuo maiv haih gorngv yu ndaa mienh nyei waac
 kungx haih gorngv ninh mbuo wuov deix ganh fingx waac hnangv
yie ziouc hemx ninh mbuo
 zioux ninh mbuo
 mborqv ninh mbuo ziex dauh
 yaac cun ninh mbuo nyei mba biei
 yie yaac heuc ninh mbuo ziangv jienv tin hungh nyei mbuox laengz ngaengc waac gorngv
meih mbuo maiv dungx bungx meih mbuo nyei sieqv bun ninh mbuo nyei dorn longc
 yaac maiv dungx lorz ninh mbuo nyei sieqv bun meih mbuo nyei dorn longc fai weic ganh longc
se laaix ganh fingx m sieqv dorn
 i saa laa en mienh nyei hungh
 saa lo morn
 cingx daaih baamz zuiz maiv zeiz
 yiem maanc guoqv mbu ndongx maiv maaih hungh hnangv ninh
 ninh nyei tin hungh hnamv ninh yaac bun ninh zoux hungh gunv i saa laa en nyei zuangx mienh mv baac liemh ninh zuqc ganh fingx mienh nyei m sieqv dorn nduov ninh baamz zuiz
se horpc nyei fai
 yie mbuo corc oix zuqc muangx meih mbuo aengx zoux naaiv nyungc waaic haic nyei sic
 maiv ziepc zuoqv nyei zoux bun mbuo nyei tin hungh
 longc ganh fingx m sieqv dorn zoux auv fai
e li yaa sipv domh sai mienh nyei dorn
 yo yaa ndaa
 nyei yietc dauh dorn zoux mbetc holon zingh nyei mienh
 sanx mbaan latv
 nyei sieqv laangh
 weic naaiv yie ziouc zunc ninh cuotv ye lu saa lem zingh mingh
o yie nyei tin hungh aac
 tov meih jangx naaiv deix mienh weic zuqc ninh mbuo zoux bun sai mienh nyei gong yaac bun sai mienh caux lewi mienh caux meih liepc jiez nyei ngaengc waac maaih uix
hnangv naaic
 yie saax nzengc ninh mbuo nyei uix
 bun ninh mbuo leih ndutv nzengc ganh fingx mienh
 yie yaac paaiv ziangx sai mienh caux lewi mienh nyei gong
 bun gorqv mienh hiuv duqv gorqv mienh nyei gong
yie yaac liuc leiz ziangx bun mienh ziux dingc daaih nyei ziangh hoc fongc horc zaangh caux daauh torngx gaeng zuangx ga naaiv
o yie nyei tin hungh aac
 tov meih jangx taux yie
 bun yie duqv longx
