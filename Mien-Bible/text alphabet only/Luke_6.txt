maaih norm dingh gong hnoi
 yesu caux ninh nyei sai gorx mbuo jiex mienh nyei mbiauh ndeic
 ninh nyei sai gorx nietv mbiauh dorv nomv nyanc
maaih deix faa li si mienh naaic gaax
ei mbuo nyei leiz
 dingh gong hnoi maiv horpc zuqc hnangv naaiv nor zoux
 meih mbuo weic haaix diuc zoux
yesu dau ninh mbuo
meih mbuo maiv doqc jiex naaiv deix jauv fai
 ndaawitv hungh caux gan ninh wuov deix mienh hnyouv sie nyei ziangh hoc
 ninh mbuo hnangv haaix nor zoux
ndaawitv hungh bieqc zaangc tin hungh nyei ndopv liuh zorqv gengx tin hungh wuov deix njuov nyanc
 naaiv deix njuov kungx sai mienh ganh maaih leiz nyanc hnangv
 mv baac ndaawitv nyanc yaac bun gan ninh wuov deix mienh caux jienv nyanc
yesu ziouc mbuox ninh mbuo
 baamh mienh nyei dorn
 zoux dingh gong hnoi nyei ziouv
aengx maaih norm dingh gong hnoi
 yesu bieqc norm wuic dorngh njaaux mienh
 yiem wuov maaih laanh mienh mbiaauc jieqv buoz waaic mi aqv
maaih deix njaaux leiz nyei fin saeng caux faa li si mienh oix lorz jauv gox yesu ziouc cienh mangc jienv
 mangc gaax
 yesu longc dingh gong hnoi zorc baengc fai
mv baac ninh mbuo hnangv haaix nor hnamv
 yesu hiuv nyei
 ninh mbuox buoz waaic wuov laanh mienh
daaih souv naaiv zuangx mienh nyei nza hmien oc
 wuov laanh mienh ziouc jiez sin souv jienv wuov aqv
yesu gorngv
yie naaic gaax meih mbuo
 ei mbuo nyei leiz
 dingh gong hnoi mbuo haih zoux haaix nyungc
 haih zoux longx fai zoux waaic
 njoux maengc fai hoic maengc
yesu huin mingh mangc ninh mbuo dauh dauh aengx gorngv mbuox buoz waaic wuov laanh mienh
sung meih nyei buoz cuotv daaih maah
 ninh sung buoz cuotv daaih
 buoz ziouc longx nzengc mi aqv
wuov deix mienh qiex jiez
 haic
 ninh mbuo caangh laangh oix hnangv haaix nor zoux bun yesu
wuov deix ziangh hoc yesu faaux mbong aiv mingh daux gaux
 yiem wuov ziangh muonz caux tin hungh gorngv waac
lungh njang nyei ziangh hoc
 ninh heuc ninh nyei sai gorx mbuo daaih
 ziouc ginv cuotv ziepc nyeic dauh
 aengx heuc ninh mbuo benx gong zoh
ninh ginv simon
aengx tengx ninh cuotv mbuox heuc bide
 caux bide nyei youz
 an ndaa lu
 aengx maaih yaagorpc
 yo han
 filipv
 mbaa to lo miu
matv taai
 tomatv
 an fe atc nyei dorn
 yaagorpc
 simon 
dongh mienh heuc
hnamv guoqv zaangc
 wuov dauh
aengx maaih yaagorpc nyei dorn
 yu ndaatc
 caux maaic yesu wuov dauh yu ndaatc i saa kaa li otc
yesu caux ninh nyei gong zoh mbuo njiec taux ndau baengh souv jienv wuov
 yiem wuov aengx maaih ninh nyei sai gorx camv nyei
 yaac maaih mienh camv yiem yu ndie saengv norm norm dorngx
 caux ye lu saa lem zingh
 aengx caux yiem koiv hlen wuov deix i norm zingh
 tailaqv caux sai ndorn
daaih muangx yesu yaac tov ninh zorc ninh mbuo nyei baengc
 zuqc mienv muoqv wuov deix yaac daaih
 yesu zorc longx nzengc
zuangx mienh mbengx jienv mingh oix hluo yesu
 weic zuqc ninh maaih zorc baengc nyei qaqv cuotv mingh tengx ninh mbuo yietc zungv zorc baengc
yesu mangc jienv ninh nyei sai gorx mbuo ziouc gorngv
meih mbuo mienh jomc mienh maaih njien youh aqv
 weic zuqc maaih tin hungh zoux ziouv gunv meih mbuo
meih mbuo ih zanc ngorc jienv yiem nyei mienh maaih njien youh aqv
 weic zuqc meih mbuo oix duqv nyanc beuv
 meih mbuo ih zanc nyiemv jienv nyei mienh maaih njien youh aqv
 weic zuqc meih mbuo oix duqv jatv
meih mbuo weic yie
 baamh mienh nyei dorn
 zuqc mienh nzorng
 zuqc mienh nqemh
 zuqc mienh huotv
 yaac zuqc mienh daanh meih mbuo nyei mbuox se orqv haic nyei mbuox
 meih mbuo maaih njien youh aqv
ninh mbuo hnangv naaiv nor zoux
 meih mbuo oix zuqc a hneiv
 njien youh nyei cangx heix
 weic zuqc yiem tin dorngh maaih meih mbuo nyei domh zingh nyeic
 zoux hoic meih mbuo wuov deix mienh nyei ong taaix yaac fih hnangv nyei zoux bun douc waac mienh
meih mbuo ih zanc butv zoih nyei mienh oix zuqc kouv aqv
 weic zuqc meih mbuo nyei njien youh meih mbuo duqv liuz aqv
meih mbuo ih zanc duqv nyanc beuv nyei mienh oix zuqc kouv aqv
 weic zuqc meih mbuo oix zuqc ngorc
 meih mbuo ih zanc jatv nyei mienh oix zuqc kouv aqv
 weic zuqc meih mbuo oix zuqc nzauh
 nyiemv jienv yiem
meih mbuo duqv zuangx mienh ceng meih mbuo longx nyei ziangh hoc
 meih mbuo oix zuqc kouv aqv
 ceng meih mbuo wuov deix mienh nyei ong taaix fih hnangv nyei ceng jaav douc waac mienh
yie mbuox meih mbuo ih zanc muangx jienv nyei mienh
 oix zuqc hnamv meih mbuo nyei win wangv
 zoux longx bun nzorng meih mbuo wuov deix
mienh zioux meih mbuo
 oix zuqc buang waac bun ninh mbuo
 zoux doqc meih mbuo wuov deix
 oix zuqc tengx ninh mbuo daux gaux
mienh mborqv meih nyei naaiv bung hmien
 liemh wuov bung hmien yaac huin bun ninh
 mienh zorqv meih nyei domh lui mingh
 liemh gu nyuoz wuov deix sueih ninh zorqv
haaix dauh tov meih nyei haaix nyungc
 oix zuqc bun ninh
 haaix dauh zorqv meih nyei haaix nyungc ga naaiv mingh yaac maiv dungx lorz nzuonx
meih mbuo oix mienh hnangv haaix nor zoux bun meih mbuo
 meih mbuo yaac oix zuqc hnangv wuov nor zoux bun mienh
se gorngv meih mbuo kungx hnamv dongh hnamv meih mbuo wuov deix mienh
 naaiv maaih haaix nyungc faaux duqv ceng
 liemh zuiz mienh yaac hnamv dongh hnamv ninh mbuo wuov deix
se gorngv meih mbuo kungx zoux longx bun dongh zoux longx bun meih mbuo wuov deix hnangv
 tin hungh hnangv haaix nor haih ceix fuqv bun meih mbuo
 hnangv naaic liemh zuiz mienh yaac haih zoux nyei
se gorngv meih mbuo kungx gaav ga naaiv bun haih jaauv meih mbuo wuov deix hnangv
 tin hungh hnangv haaix nor haih ceix fuqv bun meih mbuo
 liemh zuiz mienh yaac gaav ga naaiv bun zuiz mienh
 weic zuqc ninh mbuo hnamv daaih haih duqv ninh mbuo nyei ga naaiv nzuonx nzengc
daaux nzuonx oix zuqc hnamv meih mbuo nyei win wangv
 zoux longx bun ninh mbuo
 gaav ga naaiv oix zuqc bun ninh mbuo yaac maiv dungx hnamv aengx duqv nzuonx
 hnangv naaiv
 meih mbuo oix duqv domh zingh nyeic yaac benx yiem hlang jiex wuov dauh nyei dorn
 weic zuqc ninh zoux longx bun maiv maaih en zingh nyei mienh caux mienh waaic mienh
meih mbuo oix zuqc korv lienh mienh hnangv meih mbuo nyei zaangc diex korv lienh mienh wuov nor
maiv dungx daanh mienh
 tin hungh ziouc maiv daanh meih mbuo
 maiv dungx dingc mienh nyei zuiz
 tin hungh ziouc maiv dingc meih mbuo nyei zuiz
 oix zuqc guangc mienh nyei zuiz
 tin hungh ziouc guangc meih mbuo nyei zuiz
meih mbuo bun haaix nyungc mienh
 tin hungh yaac oix winh bun meih mbuo
 zungv oix dox bun meih mbuo gauh camv
 zatv yuonh
 nqamv zietc
 hlaau ningx taux yiem maiv jienv
 meih mbuo longc haaix nyungc hlaau bun mienh
 tin hungh yaac oix longc wuov nyungc hlaau bun meih mbuo
yesu aengx gorngv waac beiv bun ninh mbuo muangx
 ninh gorngv
m zing maengh mienh haih ken m zing maengh mienh fai
 hnangv naaic i dauh zungv haih ndortv kuotv maiv zeiz
horqc saeng maiv haih gauh hlo ninh nyei fin saeng
 horqc saeng hoqc liuz nyungc nyungc ziouc caux fin saeng fih hnangv nyei
meih weic haaix diuc buatc meih nyei gorx youz nyei m zing maaih la fapv
 yaac maiv hnamv taux meih ganh nyei m zing maaih nqanx ndiangx
ganh nyei m zing maaih nqanx ndiangx meih yaac maiv buatc
 fungc haih mbuox gorx youz
  gorx aac
 yie tengx gorx ban cuotv m zing nyei la fapv oc
  beih zaqc hnyouv njuotv nyei mienh aah
 oix zuqc zorqv cuotv ganh nyei m zing wuov nqanx ndiangx ndaangc
 meih ziouc haih mangc duqv zien tengx gorx youz ban cuotv m zing nyei la fapv
ndiangx longx maiv ziangh maiv benx nyei biouv
 maiv benx nyei ndiangx yaac maiv ziangh longx nyei biouv
buatc biouv ziouc hiuv duqv biouv ndiangx se haaix nyungc ndiangx
 mienh maiv mingh ndiangx njimv gaeqv ngongh nyorx biouv
 yaac maiv mingh njimv mbiorqc gaeqv a ngunc biouv
kuv mienh nyei hnyouv siou longx nyei ga naaiv
 zorqv cuotv daaih nyei se longx nyei
 mienh waaic mienh nyei hnyouv siou waaic nyei ga naaiv
 zorqv cuotv daaih se waaic nyei
 hnyouv zaangh buangv haaix nyungc
 nzuih ziouc gorngv cuotv wuov nyungc
meih mbuo weic haaix diuc heuc yie
  ziouv aah
 ziouv
  yaac maiv ei jienv yie mbuox nyei waac zoux
haaix dauh daaih lorz yie
 haiz yie nyei waac yaac ei jienv zoux
 yie oix bun meih mbuo hiuv duqv wuov dauh hnangv haaix nor
ninh se hnangv laanh mienh gomv biauv
 wetv duqv ndo
 bangc la bieiv baengh gu nguaaic ceix jiez
 wuom yiemx
 wuom guaatv
 biauv yaac maiv mbaang
 weic zuqc ceix duqv wuonv
mv baac haaix dauh haiz yie nyei waac yaac maiv muangx
 maiv ei jienv zoux nor
 se hnangv laanh mienh gomv biauv yiem ndau yaac maiv maaih gorn ndoqv
 wuom yiemx
 wuom guaatv
 biauv ziouc lomz
 lomz nyei mbaang waaic nzengc mi aqv
