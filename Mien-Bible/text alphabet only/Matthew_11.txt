yesu njaaux liuz ninh nyei ziepc nyeic dauh sai gorx
 ninh cuotv wuov norm dorngx mingh gaa li li saengv nyei mungv zunh doz njaaux mienh
tengx mienh jiex wuom nyei leiz wuov dauh yo han corc wuonx jienv loh wuov zanc
 ninh haiz gorngv giduc zoux nyei gong
 ziouc paaiv deix ninh nyei sai gorx mingh
naaic yesu
meih dongh yo han gorngv oix daaih wuov dauh saah
 fai yie mbuo corc oix zuqc zuov ganh dauh
yesu dau ninh mbuo
nzuonx mingh gorngv meih mbuo haiz nyei caux buatc nyei naaiv deix jauv louc bun yo han muangx oc
mbuox ninh
 m zing maengh m zing mbuov nyei mienh haih mangc duqv buatc
 zaux mbai nyei mienh haih yangh jauv aqv
 butv gomh huv baengc wuov deix zorc longx nzengc
 m normh ndung nyei yaac haih muangx duqv haiz
 daic mingh nyei mienh aengx nangh daaih
 mienh jomc mienh yaac duqv haiz kuv fienx
haaix dauh maiv nqemh yie
 wuov dauh maaih njien youh aqv
yo han nyei sai gorx nzuonx nyei ziangh hoc
 yesu gorngv yo han nyei jauv louc mbuox zuangx mienh
 ninh gorngv
meih mbuo mingh deic bung huaang wuov zanc
 meih mbuo mingh mangc haaix nyungc
 mingh mangc diuh luoqc diqc guaengv zuqc nziaaux buonc dongz fai
meih mbuo mingh mangc haaix nyungc
 mangc dauh m jangc dorn zuqv ciouh zuqv dunc fai
 zuqv ciouh zuqv dunc nyei mienh yiem hungh dinc hnangv lorqc
wuov nyungc
 meih mbuo cuotv mingh oix buatc haaix nyungc
 oix buatc dauh douc waac mienh zeiz nyei saah
 zeiz nyei
 mv baac meih mbuo oix buatc wuov dauh
 ninh zungv gauh hlo douc waac mienh
yo han se dongh ging sou fiev jienv gorngv
tin hungh gorngv
  yie oix paaiv yie nyei douc fienx mienh mingh ndaangc meih
 liuz leiz meih nyei jauv
yie gorngv zien mbuox meih mbuo
 da faanh yiem mienh mbu ndongx  tengx mienh jiex wuom nyei leiz wuov dauh yo han
 gauh hlo jiex
 mv baac yiem tin dorngh nyei guoqv zoux gauh faix jiex wuov dauh
 ninh corc gauh hlo jiex yo han
yiem naaiv dauh yo han jiez gorn zunh doz taux ih zanc
 tin hungh nyei guoqv zuqc mienh zoux doqc yaac zuqc mienh doqc mienh oix caangv
taux yo han nyei lungh ndiev
 zuangx douc waac mienh caux mose nyei leiz latc yaac gorngv tin hungh oix daaih zoux ziouv gunv mienh nyei jauv
se gorngv meih mbuo nyunc sienx wuov deix mienh tengx tin hungh douc daaih nyei waac
 yo han se dongh ninh mbuo gorngv oix daaih wuov dauh e li yaa
haaix dauh maaih m normh oix zuqc baeng m normh muangx longx oc
yie oix zuqc longc haaix nyungc beiv ih jaax mienh
 ninh mbuo se hnangv fu jueiv zueiz jienv hei horngc
 naaiv guanh heuc wuov guanh
 ninh mbuo gorngv
+ yie mbuo biomv hlauv ndongh nux
 meih mbuo yaac maiv cangx heix
 yie mbuo baaux biopv janx daic nyei nzung
 meih mbuo yaac maiv nyiemv
tengx mienh jiex wuom nyei leiz wuov dauh yo han daaih wuov zanc
 ninh zei maiv nyanc haaix nyungc
 yaac maiv hopv a ngunc diuv
 zuangx mienh gorngv
  maaih mienv yiem ninh nyei sin
 baamh mienh nyei dorn
 daaih wuov zanc
 yie nyanc yaac hopv
 mienh ziouc gorngv
  mangc gaax
 naaiv dauh mienh kungx mauv nyanc hopv nquin hnangv
 ninh yaac caux tengx lomaa hungh jaa siou nzou zinh nyei mienh caux mengh dauh waaic nyei mienh  zoux doic
  mv baac cuotv daaih nyei sic bun cing tin hungh nyei cong mengh za gengh horpc nyei
yesu ziouc jiez gorn gorngv wuov deix mungv weic zuqc ninh yiem wuov deix mungv zoux mbuoqc horngh nyei sic gauh camv jiex mv baac mienh maiv kangv goiv hnyouv guangc zuiz
ninh gorngv
ko laa sin mungv aah
 meih oix zuqc kouv aqv
 mbetc sai ndaa mungv aah
 meih yaac oix zuqc kouv aqv
 yiem meih mbuo mbu ndongx zoux jiex wuov deix mbuoqc horngh nyei sic
 se gorngv yiem tailaqv caux sai ndorn mungv zoux cuotv daaih nor
 wuov deix i norm mungv nyei mienh zungv buix jienv la maah ndie cou
 zueiz jienv saaiv ndui
 bun cing ninh mbuo goiv hnyouv guangc zuiz lauh aqv
yie gorngv zien mbuox meih mbuo
 taux siemv zuiz wuov hnoi
 tailaqv caux sai ndorn mungv zungv zuqc dingc zuiz gauh heng meih mbuo
kaa be naa um mungv aah
 meih ganh oix taaih meih ganh faaux lungh fai
 meih zungv oix zuqc dorh njiec yiemh gen aqv loh
 se gorngv yiem meih naaic zoux jiex wuov deix mbuoqc horngh nyei sic yiem wuov so ndom zingh zoux nor
 so ndom zingh corc haih yiem taux ih zanc
yie gorngv zien mbuox meih mbuo
 taux siemv zuiz wuov hnoi
 so ndom zingh zungv zuqc dingc zuiz gauh heng meih aqv
wuov zanc yesu gorngv
aa die
 lungh ndau nyei ziouv aah
 yie ceng die weic zuqc naaiv deix sic die gem jienv maiv bun maaih cong mengh nyei mienh caux hoqc hlang nyei mienh hiuv
 mv baac die bun maiv hoqc hlang nyei mienh hiuv
aa die aah
 naaiv se zoux duqv horpc die ganh nyei hnyouv
aa die zorqv nyungc nyungc jiu bun yie
 cuotv liuz die
 maiv maaih haaix dauh hiuv duqv dorn
 cuotv liuz dorn
 caux dorn bun hiuv wuov deix
 maiv maaih haaix dauh hiuv duqv die
meih mbuo haaix dauh kouv hnangv nyiex ga naaiv hniev
 gunv daaih yie naaiv
 yie oix bun meih mbuo hitv kuonx
zorqv yie nyei ndiangx gaaz gaaz jienv
 zuotc yie nyei nyungc
 weic zuqc yie hnyouv suonc
 horh norh
 meih mbuo ziouc duqv baengh orn
weic zuqc yie bun meih mbuo wuov norm ndiangx gaaz kuh gaaz nyei
 yie bun meih mbuo nyiex nyei ga naaiv yaac heng
