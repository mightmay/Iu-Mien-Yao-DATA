hannaa ziouc daux gaux gorngv
ziouv bun yie nyei hnyouv orn lorqc haic
 yie kaux ziouv
 yie nyei qaqv ziouc henv
 yie nyei nzuih jatv yie nyei win wangv
 weic zuqc yie a hneiv haic tin hungh nyei njoux en
maiv maaih haaix dauh hnangv ziouv  cing nzengc
 cih cuotv meih maiv maaih haaix dauh
 yaac maiv maaih la bieiv hnangv yie mbuo nyei tin hungh
maiv dungx aengx bungx jienv waac maux mingh aqv
 maiv dungx bun meih nyei nzuih gorngv cuotv ceng hlo nyei waac
 weic zuqc ziouv se maaih wuonh zaang nyei tin hungh
 ninh yaac nziang mienh zoux nyei sic
henv nyei mienh nyei juang zinx nauv mi aqv
 mv baac mau nyei mienh duqv qaqv henv
duqv nyanc guenx beuv nyei mienh daaux nzuonx oix zuqc cuotv mingh maaic gong nyanc
 mv baac hnyouv sie nyei mienh daaux nzuonx maiv zuqc ngorc aqv
 maiv maaih saeng yungz nyei mienh yungz duqv siec dauh fu jueiv
 mv baac maaih fu jueiv camv nyei m sieqv dorn daaux nzuonx nzauh jienv yiem aqv
ziouv  bun mienh daic yaac bun mienh nangh
 ninh bun mienh njiec taux yiemh gen yaac bun mienh cuotv daaih
ziouv  zoux bun mienh jomc
 yaac bun mienh butv zoih
 ninh bun mienh ndortv njiec aiv yaac bouh mienh faaux hlang
ziouv  ken mienh jomc mienh yiem nie mbung jiez daaih
 ninh liepc ga naanh nyei mienh yiem la fapv ndui faaux
 ninh bun ninh mbuo duqv caux hungh dorn juangc dorngx zueiz
 yaac duqv maaih mengh hoc nyei weic benx ninh mbuo nzipc nyei buonc
weic zuqc baamh gen nyei ndiouh se ziouv  nyei
 ninh yaac liepc baamh gen yiem wuov deix ndiouh gu nguaaic
ninh oix goux jienv ninh nyei cing nzengc mienh
 mv baac orqv mienh oix zuqc sekv sekv nyei yiem hmuangx nyei dorngx
baamh mienh maiv haih kaux ganh nyei qaqv duqv hingh
ziouv nyei win wangv oix zuqc ninh mborqv muonc
 ninh oix yiem gu nguaaic lungh longc mba ong piqv ninh mbuo
   ziouv zungv oix siemv taux jomc lungh ndiev
ninh oix ceix qaqv bun ninh liepc daaih nyei hungh diex
 yaac tipv hatc maaz bun ninh longc youh orn daaih wuov dauh
en kaa naa ziouc nzuonx laamaa zingh
 ninh nyei biauv wuov
 mv baac wuov dauh dorn yiem eli sai mienh nyei nza hmien fu sux ziouv
eli nyei i dauh dorn benx mienh waaic mienh
 ninh mbuo maiv taaih ziouv
sai mienh caux baeqc fingx nyei leiz se hnangv naaiv
 haaix dauh mienh dorh saeng kuv daaih fongc horc ziec
 dongh zouv jienv orv wuov zanc
 sai mienh nyei bou ziouc daaih
 ninh nyei buoz nanv jienv buo caax domh ba gen nyaapv
ninh ziouc longc nzopv bieqc zouv jienv orv nyei caeng gu nyuoz
 se domh caeng fai caeng lor fai domh caeng mbeih fai pou tong nyei caeng
 ba gen nyaapv baqv zuqc haaix deix orv faaux daaih
 sai mienh ziouc dorh mingh benx ninh ganh nyei buonc
 ninh mbuo hnangv naaiv nor zoux bun da faanh mingh silo fongc horc ziec nyei i saa laa en mienh
mv baac liemh maiv gaengh duqv buov hmei
 sai mienh nyei bou ziouc mingh fongc horc ziec nyei mienh wuov gorngv
zorqv deix orv bun sai mienh ziqv maah
 ninh maiv longc meih zouv daaih nyei orv
 ninh kungx longc orv nyiemz hnangv
se gorngv fongc horc ziec nyei mienh gorngv
tov bun ninh mbuo buov hmei ndaangc
 nqa haav oix longc mbu ziex gunv zorqv aqv
 sai mienh nyei bou ziouc dau
maiv duqv
 meih oix zuqc ih zanc bun
 meih maiv bun nor
 yie ziouc caangv dorh mingh aqv
weic naaiv
 ziux ziouv  mangc
 wuov deix i dauh mienh lunx mienh nyei zuiz za gengh hlo haic
 weic zuqc ninh mbuo mangc maiv faaux mueic fongc horc bun ziouv  nyei ga naaiv
mv baac saa mu en yiem ziouv  nyei nza hmien fu sux
 ninh corc benx fu jueiv nyei ziangh hoc yaac zuqv jienv la maah ndie nyei efotv
hnyangx hnyangx saa mu en nyei maa lunh deix siang lui ndaauv faix nyei bun ninh
 ninh nyei maa caux jienv ninh nyei die taux yietc hnyangx fongc horc ziec nyei ziangh hoc dorh mingh bun ninh
wuov zanc eli buang waac bun en kaa naa caux ninh nyei auv
 ninh gorngv
tov ziouv  bun naaiv dauh m sieqv dorn duqv fu jueiv bun meih weic div ninh jouh daaih fungx bun ziouv  wuov dauh dorn
 en kaa naa mbuo i hmuangv ziouc nzuonx biauv mi aqv
ziouv  ceix fuqv bun hannaa
 ninh ziouc aengx maaih fu jueiv
 yungz duqv buo dauh dorn caux i dauh sieqv
 wuov dauh dorn
 saa mu en
 yiem ziouv  nyei nza hmien gunv zoux gunv hlo
eli nyei hnyangx jeiv gox haic aqv
 ninh yaac haiz gorngv ninh nyei i dauh dorn zoux bun i saa laa en nyei zuangx mienh nyei nyungc nyungc sic yaac haiz gorngv ninh mbuo mingh bueix yiem wuic buangh ndopv liuh nyei gaengh ndaangc fu sux nyei m sieqv dorn
eli ziouc gorngv mbuox ninh nyei i dauh dorn
meih mbuo weic haaix diuc hnangv naaiv nor zoux
 yie haiz zuangx baeqc fingx gorngv meih mbuo zoux nyei orqv sic
yie nyei dorn aac
 maiv dungx hnangv naaic
 yie haiz ziouv  nyei zuangx baeqc fingx zunh naaiv deix maiv benx nyei sic buangv norm norm dorngx aqv
se gorngv mienh zoux dorngc bun mienh
 tin hungh haih tengx ninh mbenc
 mv baac se gorngv baamh mienh zoux dorngc ziouv
  haaix dauh haih tengx ninh tov
 mv baac eli nyei dorn mbuo maiv muangx die gorngv nyei waac weic zuqc ziouv  zungv jiez hnyouv oix daix ninh mbuo
wuov dauh dorn faix
 saa mu en
 gunv zoux gunv hlo
 ziouv  a hneiv haic ninh
 zuangx mienh yaac a hneiv haic ninh
maaih dauh tin hungh nyei mienh daaih lorz eli yaac gorngv mbuox ninh
ziouv  hnangv naaiv nor gorngv
  meih nyei ong taaix ngaeqv nyei zeiv fun yiem i yipv deic bung
 faalo hungh nyei zeiv fun nyei buoz ndiev wuov zanc
 yie bun ninh mbuo hiuv duqv yie mengh nyei
yiem i saa laa en nyei zuangx fingx mbu ndongx yie ginv ninh zoux yie nyei sai mienh
 bun ninh yiem yie nyei ziec dorngh fu sux
 bun ninh buov hung
 yaac bun ninh yiem yie nyei nza hmien zuqv efotv
 i saa laa en mienh longc douz buov ziec fongc horc nyei yietc zungv ga naaiv
 yie yaac jiu bun meih nyei ong taaix ngaeqv nyei zeiv fun
meih mbuo weic haaix diuc mauv dongh yie paaiv mienh fongc horc caux buov ziec nyei ga naaiv
 meih taaih meih nyei dorn gauh camv taaih yie ziouc zorqv yie nyei baeqc fingx
 i saa laa en mienh
 fongc horc nyei nyungc nyungc ga naaiv gauh longx jiex nyei buonc uix meih mbuo ganh junc
weic naaiv ziouv
  i saa laa en nyei tin hungh
 gorngv
  yie laengz jiex waac gorngv meih nyei zeiv fun caux meih nyei ong taaix ngaeqv nyei zeiv fun oix duqv yietc liuz bieqc cuotv yiem yie nyei nza hmien fu sux yie
  mv baac ih zanc ziouv  gorngv
  yiem naaiv mingh maiv bun hnangv naaic aqv
 taaih yie wuov deix
 yie oix taaih ninh mbuo
 mangc piex yie wuov deix
 ninh mbuo zungv zuqc mangc piex
mangc maah
 hnoi nyieqc oix taux
 yie oix daix meih nyei douh zong caux meih nyei ong taaix ngaeqv nyei zeiv fun nyei yietc zungv mienh lunx mienh
 yiem meih nyei zeiv fun ziouc maiv maaih yietc dauh ziangh duqv siouc nyuonh ndaauv
meih ganh nyei m zing ziouc duqv buatc yie yiem nyei dorngx zuqc kouv
 maiv gunv yie zoux longx bun i saa laa en mienh
 meih ganh nyei douh zong yietc liuz maiv maaih yietc dauh ziangh duqv siouc nyuonh ndaauv
yiem yie nyei ziec dorngh
 dongh yie corc liouh yietc dauh meih nyei zeiv fun
 yie liouh jienv bun ninh hnyouv cietv nzauh betv yieqv nyei yiem
 nyiemv jienv taux m zing zungv mbuov mi aqv
 meih nyei yietc zungv zeiv fun doix zong nin nyei ziangh hoc oix zuqc daic nzengc aqv
+ meih nyei i dauh dorn
 hopv ni caux fi ne hatc
 oix zuqc buangh nyei sic weic meih zoux jangx hoc
 ninh mbuo i dauh oix juangc norm hnoi zuqc daic mi aqv
yie oix weic ganh liepc dauh ziepc zuoqv nyei sai mienh
 ninh oix ziux yie nyei hnyouv eix nyei zoux
 yie oix liepc ninh nyei zeiv fun wuonv jiez daaih
 ninh ziouc yietc liuz yiem yie longc youh orn daaih wuov dauh nyei nza hmien bieqc cuotv
yiem meih nyei douh zong zengc njiec nyei mienh oix daaih baaix ninh yaac tov bun norm nyaanh caux norm njuov yaac oix gorngv
yie tov meih liepc yie maaih buonc zoux sai mienh weic bun yie haih duqv deix baav ga naaiv nyanc
