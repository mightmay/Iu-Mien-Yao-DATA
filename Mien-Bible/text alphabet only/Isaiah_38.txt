doix wuov deix ziangh hoc he se ki yaa butv baengc kouv
 kaav deix daic mi aqv
 aamortv nyei dorn
 wuov dauh douc waac mienh
 i saa yaa
 mingh mangc ninh aengx gorngv mbuox ninh
ziouv hnangv naaiv gorngv
  meih oix zuqc liuc leiz nyungc nyungc sung weic zuqc meih zungv oix zuqc daic
 meih maiv haih longx
he se ki yaa ziouc huin hmien mingh njongc wuov bung daux gaux gorngv mbuox ziouv
o ziouv aac
 tov
 meih jangx jienv yie yiem meih nyei nza hmien ziepc zuoqv nyei longc nzengc hnyouv gan meih
 yaac ziux meih mangc
 yie zoux duqv longx
 he se ki yaa ziouc nyiemv duqv hnyouv mun haic
i saa yaa zipv ziouv  nyei waac gorngv
mingh mbuox he se ki yaa
  ziouv
 meih nyei ong taaix
 ndaawitv
 nyei tin hungh
 hnangv naaiv nor gorngv
yie haiz meih daux gaux nyei waac yaac buatc meih nyei wuom mueic
 yie oix zorc longx meih
 yie oix jaa bun meih ziangh ziepc hmz hnyangx
yie yaac oix njoux meih caux naaiv norm zingh leih ndutv atc si lie hungh nyei buoz ndiev
 yie oix beu naaiv norm zingh
+ naaiv se ziouv oix bun meih nyei jangx hoc
 bun cing ziouv oix ei jienv ninh laengz nyei waac zoux
mangc maah
 yie oix bun nyutc nyei dongh linh yiem aa hatc nyei tei nzuonx nqa haav nqaang ziepc wuonc tei
 dongh linh ziouc tuix nzuonx ninh jiex mingh nyei ziepc wuonc tei
naaiv se yu ndaa nyei hungh
 he se ki yaa butv baengc longx daaih fiev nyei waac
yie hnamv daaih
yie nyei maengc taux ndaamv seix yie oix zuqc bieqc yiemh gen nyei gaengh
 zengc njiec nyei hnyangx maiv duqv ziangh aqv
yie gorngv
yie maiv duqv buatc ziouv
  yie yiem yaangh gen maiv duqv aengx buatc ziouv
  yiem naaiv norm lungh ndiev yie maiv duqv aengx buatc haaix dauh mienh
yie yiem nyei dorngx zuqc caeqv mingh leih nqoi yie hnangv caeqv bungx yungh mienh nyei ndopv liuh nor
 yie njunc yie nyei maengc hnangv ndatv ndie nyei mienh njunc ndie nor
 tin hungh zorqv yie japv ndutv hnangv ndie yiem ndatv ndie nyei jaa sic japv ndutv nor
 lungh hnoi lungh muonz meih oix bun yie nyei maengc taux setv mueiz
yie longc noic zuov taux lungh njang
 mv baac ninh hnangv sienh nor
 bun yie nyei yietc zungv mbungv nauv
 lungh hnoi lungh muonz meih oix bun yie nyei maengc taux setv mueiz
yie heuc hnangv norqc mba hinx caux norqc aapv
 yie heuc hnangv baeqc gopv
 yie mangc gau gu nguaaic
 m zing zungv kouv nzengc
 o ziouv aac
 yie zuqc zeix
 tov daaih beu jienv yie
mv baac yie haih gorngv haaix nyungc fai
 weic zuqc ninh caux yie gorngv
 ninh ganh yaac hnangv naaiv nor zoux
 weic zuqc yie nyei hnyouv kouv
 yiem yie yietc seix nyei hnyangx daauh yie oix sueih jienv yangh aqv
ziouv aac
 mienh duqv ziangh jienv se weic naaiv deix sic
 yie nyei maengc yaac kaux naaiv deix sic duqv ziangh jienv
 tov meih zorc yie longx daaih
 bun yie maaih maengc ziangh jienv
yie zuqc ndongc naaiv kouv m daaih weic tengx yie duqv longx
 meih hnamv yie ziouc njoux yie leih ndutv zuqc mietc nyei kuotv
 weic zuqc meih zorqv yie nyei yietc zungv zuiz zoi meih nyei nqa haav nqaang
yiem yiemh gen nyei mienh maiv maaih haaix dauh haih ceng meih
 daic mingh nyei mienh maiv haih ceng meih
 njiec wuov norm kuotv nyei mienh maiv lamh hnamv meih ziepc zuoqv nyei jauv
kungx maaih ziangh jienv nyei mienh
 se ziangh jienv nyei mienh haih ceng meih
 hnangv yie ih hnoi ceng meih nor
 die oix mbuox ninh nyei naamh nyouz meih ndongc haaix ziepc zuoqv
ziouv  oix njoux yie
 yie mbuo yietc seix ziouc yiem ziouv nyei singx dinc patv daanh baah baaux yie nyei nzung
i saa yaa gorngv
zorqv ndunh ngongh nyorx biouv nqaai daaih opv he se ki yaa nyei zueih
 ninh ziouc longx mi aqv
he se ki yaa naaic
maaih haaix nyungc jangx hoc bun cing yie aengx duqv mingh zaangc ziouv  nyei biauv
