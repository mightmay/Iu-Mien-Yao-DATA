yie aengx duqv zipv ziouv  nyei waac gorngv
baamh mienh aah
 meih oix zuqc douc waac gorngv i saa laa en nyei douc waac mienh
 oix zuqc douc waac mbuox dongh ziux ganh nyei hnyouv hnamv cuotv waac gorngv wuov deix
  muangx ziouv nyei waac maah
ziouv tin hungh hnangv naaiv gorngv
ninh mbuo hngongx haic nyei douc waac mienh oix zuqc kouv aqv
 ninh mbuo ei ganh nyei hnyouv douc waac mv baac maiv duqv buatc haaix nyungc hinc yaangh nyei sic
i saa laa en mienh aah
 meih mbuo nyei douc waac mienh hnangv yiem mbaang waaic nyei dorngx nyei hieh juv
zingh laatc tong nyei dorngx meih mbuo maiv duqv faaux mingh zorc
 yaac maiv duqv weic i saa laa en nyei zeiv fun ceix zingh laatc
 bun ninh mbuo taux ziouv  nyei hnoi mborqv jaax nyei ziangh hoc haih yiem duqv wuonv
ninh mbuo buatc hinc yaangh nyei sic jaav nyei
 ninh mbuo mbouv guaax benx gorngv baeqc nyei waac hnangv
 ninh mbuo gorngv
  se ziouv gorngv
  mv baac maiv zeiz ziouv paaiv ninh mbuo
 maiv gunv hnangv naaic
 ninh mbuo corc funx ninh oix ei ninh mbuo gorngv nyei waac zoux ziangx
meih mbuo haaix zanc gorngv
  ziouv gorngv
  maiv gunv yie maiv duqv gorngv
 meih mbuo duqv buatc hinc yaangh nyei sic jaav nyei yaac mbouv guaax gorngv baeqc nyei waac
+ weic naaiv ziouv tin hungh gorngv
weic zuqc meih mbuo douc waac mienh gorngv waac jaav yaac buatc hinc yaangh nyei sic se gorngv baeqc hnangv
 yie ziouc caux meih mbuo doix dekc
 naaiv se ziouv tin hungh  gorngv nyei waac
yie nyei buoz oix zoux bun buatc hinc yaangh nyei sic jaav nyei caux mbouv guaax gorngv gorngv baeqc nyei waac wuov deix douc waac mienh
 ninh mbuo ziouc maiv duqv yiem yie nyei baeqc fingx nyei wuic gu nyuoz yaac maiv maaih ninh mbuo nyei mbuox yiem i saa laa en nyei zeiv fun nyei mienh houz daan
 yaac maiv duqv bieqc i saa laa en deic bung
 meih mbuo ziouc hiuv duqv yie se ziouv tin hungh
naaiv deix douc waac mienh nduov yie nyei baeqc fingx
 ninh mbuo gorngv
  baengh orn  mv baac maiv maaih yietc deix baengh orn
 baeqc fingx ceix zingh laatc nyei ziangh hoc
 naaiv deix douc waac mienh longc hui baeqc nzaatv jienv
weic naaiv oix zuqc mbuox longc hui baeqc nzaatv zingh laatc wuov deix mienh
 laatc oix mbaang aqv
 oix duih domh mbiungc njiec
 duih domh borqc yaac borngz domh nziaaux
zingh laatc mbaang nyei ziangh hoc
 mienh ziouc naaic
  meih mbuo nzaatv zingh laatc wuov deix hui baeqc yiem haaix
+ weic naaiv ziouv tin hungh  gorngv
yie oix qiex jiez jienv nyei bun domh nziaaux buonc
 nouz jienv bun duih domh mbiungc
 yaac qiex jiez jienv bun duih domh borqc mietc naaiv norm zingh laatc
yie oix caeqv meih mbuo nzaatv hui baeqc nyei zingh laatc njiec
 yaac caeqv njiec taux ndau bun gorn ndoqv cuotv daaih
 zingh laatc mbaang njiec nyei ziangh hoc meih mbuo ziouc yiem naaic mbu ndongx zuqc mietc
 meih mbuo ziouc hiuv duqv yie se ziouv
yie oix bun yie nyei ga qiex biuih cuotv nzengc
 zoux bun naaiv norm zingh laatc caux nzaatv hui zingh laatc nyei mienh
 yie ziouc gorngv mbuox meih mbuo
  zingh laatc maiv maaih aqv
 longc hui baeqc nzaatv zingh laatc nyei mienh yaac maiv maaih aqv
se maiv maaih i saa laa en nyei douc waac mienh
 dongh douc waac gorngv taux ye lu saa lem yaac buatc hinc yaangh nyei sic gorngv baengh orn nyei jauv doix maiv maaih baengh orn nyei ziangh hoc
 naaiv se ziouv tin hungh  gorngv nyei waac
baamh mienh aah
 meih oix zuqc huin hmien doix meih nyei baeqc fingx nyei sieqv
 se ei ganh nyei hnyouv hnamv cuotv daaih douc waac wuov deix
 meih oix zuqc douc waac gorngv ninh mbuo
oix zuqc gorngv
  ziouv tin hungh hnangv naaiv gorngv
meih mbuo m sieqv dorn oix zuqc kouv aqv
 meih mbuo lunh maaih faatv nyei buoz kou yaac zoux mbiorngz m nqorngv ndie puix mienh hlang mienh aiv
 weic zorqv yie nyei baeqc fingx nyei maengc
 meih mbuo oix maaih hatc maaz gunv yie nyei baeqc fingx
 bun ninh mbuo nangh fai daic
 weic douh ganh duqv longx fai
meih mbuo weic i ziex nyau mbiauh mbaali caux diqv dien njuov bun yie yiem yie nyei baeqc fingx mbu ndongx zuqc mienh mangc piex
 meih mbuo gorngv baeqc nduov baeqc fingx muangx meih gorngv baeqc nduov nyei waac
 maiv horpc zuqc daic nyei mienh
 meih mbuo bun ninh zuqc daic mi aqv
 maiv horpc zuqc maaih maengc ziangh wuov deix
 meih mbuo yaac liouh ninh nyei maengc
+ weic naaiv ziouv tin hungh  hnangv naaiv gorngv
mangc maah
 yie oix zoux bun meih maaih faatv nyei buoz kou
 dongh meih mbuo longc gunv mienh nyei maengc hnangv hlopv norqc nor
 yie oix hlutv naaiv deix buoz kou cuotv meih nyei buoz
 yie oix bungx dongh meih mbuo zorqv wuov deix mienh nyei maengc hnangv bungx norqc nor
yie yaac oix ciev guangc meih mbuo mbiorngz m nqorngv nyei ndie
 njoux yie nyei baeqc fingx biaux ndutv meih mbuo nyei buoz ndiev
 yiem naaiv mingh ninh mbuo maiv yiem meih mbuo nyei buoz ndiev benx zuqc zorqv nyei ga naaiv
 meih mbuo ziouc hiuv duqv yie se ziouv
yie maiv bun kuv mienh hnyouv mun mv baac meih mbuo longc gorngv baeqc nyei waac bun ninh mbuo hnyouv namx
 meih mbuo yaac tengx jienv orqv mienh
 maiv bun ninh huin nqaang nzuonx
 leih nqoi orqv sic
 njoux ninh nyei maengc
weic naaiv meih maiv duqv aengx buatc jaav hinc yaangh nyei sic yaac maiv duqv aengx mbouv guaax
 yie oix njoux yie nyei baeqc fingx biaux ndutv meih mbuo nyei buoz ndiev
 meih mbuo ziouc hiuv duqv yie se ziouv
