jiex liuz dingh gong hnoi
 bieqc wuov norm leiz baaix nyei da yietv hnoi
 lungh aav lamh deix njang
 makv ndaa laa mungv wuov dauh maa li yaa
 aengx caux ganh dauh maa li yaa mingh mangc zouv
liemh zeih ndau dongz seix nyei
 maaih dauh ziouv nyei fin mienh njiec daaih tui nqoi mbaeqc zouv gaengh wuov kuaaiv la bieiv
 ziouc zueiz jienv wuov kuaaiv la bieiv gu nguaaic
buatc ninh nyei fangx zeiv hnangv mba lingc nor njang
 lui houx mbopv baeqc nyei
 hnangv sorng nor
zuov zouv nyei baeng gengh
 gamh nziex haic
 sin zinx nzengc ziouc king wuov ndau mingh
 hnangv daic mi aqv nor
fin mienh gorngv mbuox wuov deix m sieqv dorn
maiv dungx gamh nziex oc
 yie hiuv duqv meih mbuo lorz dongh zuqc ding ziepc nzaangc jaax daic wuov dauh yesu
mv baac ninh maiv yiem naaiv
 ninh ei ninh ganh gorngv nyei waac nangh daaih aqv
 daaih mangc mienh an ninh wuov norm dorngx maah
mangc liuz
 gaanv mingh mbuox ninh nyei sai gorx
  ninh nangh daaih aqv
 ninh mingh gaa li li ndaangc meih mbuo
 mingh taux wuov meih mbuo ziouc duqv buatc ninh aqv
  jangx jienv yie mbuox liuz meih mbuo naaiv deix waac oc
wuov deix m sieqv dorn yiem wuov zouv ziouc huaang huaang zaang zaang nyei tiux mingh mbuox sai gorx
 ninh mbuo haiz gamh nziex nyei youc haiz njien youh haic
tiux jienv mingh gau
 yesu liemh zeih daaih buangh ninh mbuo yaac gorngv
baengh orn nyei saah
 wuov deix m sieqv dorn ziouc mingh nanv jienv yesu nyei zaux yaac baaix ninh
yesu mbuox ninh mbuo
meih mbuo maiv dungx gamh nziex
 mingh mbuox yie nyei gorx youz mingh gaa li li saengv oc
 yiem wuov ninh mbuo ziouc duqv buatc yie
wuov deix m sieqv dorn gan jienv jauv mingh wuov zanc
 maaih deix zuov zouv nyei baeng aengx nzuonx wuov zingh mbuox sai mienh bieiv ninh mbuo buatc cuotv daaih nyei nyungc nyungc sic
sai mienh bieiv caux mienh gox gapv zunv caangh laangh
 caangh laangh liuz
 ziouc zorqv nyaanh camv nyei nzuiz bun baeng
yaac gorngv
meih mbuo oix zuqc gorngv
  lungh muonz zanc meih mbuo m njormh mingh
 ninh nyei sai gorx daaih nimc yesu nyei sei mi aqv
se gorngv naaiv deix sic sing taux bilaatv zungx nyei m normh yie mbuo ziouc tengx meih mbuo jaiv
 meih mbuo gunv bungx hnyouv
baeng zipv wuov deix nyaanh yaac ei jienv sai mienh bieiv caux mienh gox nyei waac zoux
 naaiv deix jauv louc taux ih zanc yiutai mienh corc gorngv jienv yiem nyei
wuov deix ziepc yietv dauh sai gorx mingh gaa li li saengv
 taux yesu heuc ninh mbuo mingh wuov norm mbong
yietv buatc yesu ninh mbuo ziouc gueic njiec baaix ninh
 mv baac maaih deix corc hnyouv maiv dingc
yesu daaih fatv deix mbuox ninh mbuo
yiem lungh yiem ndau nyei yietc zungv hatc maaz tin hungh jiu bun yie mi aqv
weic naaiv
 meih mbuo oix zuqc mingh njaaux maanc fingx mienh zoux yie nyei sai gorx
 oix zuqc dengv die
 dorn caux singx lingh nyei mbuox tengx ninh mbuo jiex wuom nyei leiz
yaac njaaux ninh mbuo ei nzengc yie mbuox meih mbuo zoux nyei nyungc nyungc
 jangx jienv oc
 yie yietc liuz caux meih mbuo yiem taux baamh gen nyei setv mueiz
