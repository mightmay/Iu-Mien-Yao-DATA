yesu cau hmien buatc butv zoih mienh dapv nyaanh zaangc tin hungh nyei biauv wuov norm siou nyaanh nyei faang
ninh yaac buatc dauh auv guaav jomc daaih dapv i norm dongh zinh siqv
yesu gorngv
yie gorngv zien mbuox meih mbuo
 naaiv dauh auv guaav jomc fongc horc nyei nyaanh gauh camv jiex dauh dauh nyei
weic zuqc wuov deix mienh nyaanh camv
 ninh mbuo fongc horc deix baav hnangv
 mv baac naaiv dauh auv guaav ndongc naaic jomc
 liemh ninh nyei yungz maengc nyaanh ninh fongc horc nzengc mi aqv
maaih deix mienh ceng zaangc tin hungh nyei biauv zorng duqv nzueic haic
 longc la bieiv nzueic zoux daaih
 yaac longc mienh fongc horc nyei zingh nyeic zorng nzueic
 yesu gorngv
meih mbuo buatc naaiv deix ga naaiv
 maaih norm hnoi yietc zungv zuqc caeqv nzengc
 maiv maaih yietc kuaaiv la bieiv lapv jienv aqv
ninh mbuo naaic yesu
sai diex aah
 tov mbuox yie mbuo oc
 naaiv deix sic haaix zanc oix cuotv
 sic oix cuotv wuov zanc maaih haaix nyungc jangx hoc bun cing ziangh hoc taux
yesu gorngv
oix zuqc faix fim oc
 maiv dungx muangx haaix dauh nduov meih mbuo
 maaih mienh camv oix longc yie nyei mbuox daaih gorngv
  yie dongh giduc aqv
  yaac gorngv
  ziangh hoc taux aqv
  maiv dungx gan ninh mbuo
meih mbuo haiz mborqv domh jaax caux deic bung lunc nyei fienx
 maiv dungx gamh nziex
 naaiv deix sic ndongc haaix yaac oix cuotv ndaangc
 mv baac setv mueiz nyei hnoi nyieqc liemh zeih maiv gaengh taux
yesu aengx gorngv
naaiv fingx caux wuov fingx oix mborqv jaax
 naaiv norm guoqv caux wuov norm guoqv oix mborqv domh jaax
aengx maaih deix dorngx ndau yaac dongz duqv seix haic
 maaih deix dorngx buangh domh ngorc
 maaih deix butv domh wuon baengc
 yaac maaih gamh nziex haic nyei sic
 caux domh jangx hoc yiem wuov lungh cuotv
naaiv deix sic maiv gaengh cuotv nyei hnoi nyieqc
 mienh oix zorqv meih mbuo yaac zoux doqc hoic
 ninh mbuo oix zorqv meih mbuo jiu bun wuic dorngh yaac bun meih mbuo zuqc wuonx jienv loh
 meih mbuo weic yie nyei mengh aengx zuqc dorh mingh yiem hungh diex caux zungx nyei nza hmien
ziouc maaih qangx gorngv weic kuv fienx zoux zorng zengx
oix zuqc jaa ndaangc dingc hnyouv maiv dungx nzauh taux wuov zanc hnangv haaix nor dau
weic zuqc yie oix bun meih mbuo maaih nzuih maaz
 maaih cong mengh
 bun meih mbuo nyei win wangv nzaeng maiv hingh yaac maiv maaih waac gorngv aqv
meih mbuo nyei diex maac
 muoz doic
 cien ceqv
 gorx youz yaac oix maaic meih mbuo
 maaih deix meih mbuo yaac oix zuqc ninh mbuo daix daic
laaix yie
 zuangx mienh oix nzorng meih mbuo
mv baac meih mbuo nyei mba biei yietc diuh zungv maiv zuqc mietc
meih mbuo diev duqv taux daauh nor
 ziouc njoux duqv meih mbuo nyei maengc aqv
meih mbuo buatc baeng weih jienv ye lu saa lem wuov zanc
 meih mbuo ziouc hiuv duqv zingh zuqc baaic huaang nyei ziangh hoc taux fatv aqv
wuov zanc yiem yu ndie saengv wuov deix oix zuqc biaux faaux mbong
 yiem zingh nyei mienh oix zuqc biaux cuotv
 yiem ga nyiec ziqc zingh wuov deix maiv dungx bieqc zingh aqv
weic zuqc naaiv se dingc zuiz nyei hnoi nyieqc
 oix bun nyungc nyungc cuotv daaih doix nzengc ging sou fiev jienv nyei waac
yiem wuov deix hnoi nyieqc
 maaih jienv sin caux maaih gu nguaaz hopv nyorx nyei m sieqv dorn za gengh kouv aqv
 naaiv norm deic bung oix zuqc domh zeqc naanc yaac zuqc tin hungh nouz
 ziouc dingc naaiv deix mienh nyei zuiz
maaih deix zuqc nzuqc ndaauv daix
 maaih deix zuqc caangv mingh taux maanc guoqv
 janx oix caaiv jienv ye lu saa lem zingh taux janx nyei ziangh hoc buangv soux mouc
wuov zanc hleix
 hlaax
 mba hnoi oix cuotv jangx hoc
 lungh ndiev maanc fingx oix nzauh taux ndoqv yaac hnamv maiv mengh baeqc weic zuqc koiv jiex domh laangc yaac ba laqc mbui duqv seix haic
mienh gamh nziex gau
 ziouc meih muangv nzengc
 ninh mbuo gamh nziex haic yiem naaiv lungh ndiev oix cuotv daaih nyei sic
 weic zuqc yiem lungh maaih qaqv nyei ga naaiv zungv zuqc ndanc dongz
taux wuov zanc ninh mbuo ziouc buatc yie
 baamh mienh nyei dorn
 maaih qaqv caux domh njang laangc yiem dorv mbuonx njiec daaih
buatc naaiv deix sic jiez gorn cuotv
 oix zuqc souv jiez daaih cau hmien mangc jienv lungh
 weic zuqc zuoqc meih mbuo nyei ziangh hoc taux fatv aqv
yesu aengx gorngv naaiv diuh waac beiv bun ninh mbuo muangx
 ninh gorngv
mangc gaax ngongh nyorx ndiangx caux nyungc nyungc ndiangx
buatc cuotv normh lunx ziouc hiuv duqv oix bieqc haac gueix aqv
naaiv fih hnangv nyei
 meih mbuo buatc naaiv deix sic cuotv
 meih mbuo ziouc hiuv duqv tin hungh zoux ziouv gunv mienh nyei hnoi nyieqc taux fatv aqv
yie gorngv zien mbuox meih mbuo
 naaiv doic mienh jiex seix maiv gaengh nzengc
 naaiv deix yietc zungv sic ziouc cuotv daaih aqv
lungh ndau oix jiex nzengc mv baac yie nyei waac yietc liuz maiv jiex
oix zuqc ging hnyouv mbungh jienv
 maiv dungx laaix hnamv oix nyanc beuv hopv nquin yaac laaix seix zaangc nyei jauv kuonx hnyouv
 gamh nziex wuov norm hnoi liemh zeih taux
 hnangv zaeng hlaang hlopv jienv meih mbuo nor
weic zuqc wuov norm hnoi za gengh oix taux lungh ndiev norm norm dorngx nyei mienh
oix zuqc zanc zanc ging hnyouv zuov jienv
 daux gaux tov tin hungh bun meih mbuo maaih qaqv haih diev duqv yietc zungv oix cuotv daaih nyei sic
 yaac duqv souv jienv yie
 baamh mienh nyei dorn
 nyei nza hmien
yesu hnoi hnoi mingh zaangc tin hungh nyei biauv njaaux mienh
 hmuangx deix ninh ziouc cuotv zingh mingh ziangh muonz yiem ga lanv mbong
ndorm ndorm nziouv nyei zuangx mienh mingh zaangc tin hungh nyei biauv oix muangx yesu
