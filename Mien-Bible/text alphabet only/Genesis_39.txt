i saa maa en mienh dorh yosepv mingh i yipv deic bung maaic bun dauh i yipv mienh
 se faalo hungh nyei domh jien
 dongh goux hungh dinc nyei domh baeng bieiv
 bo ti faa
ninh yiem ninh nyei i yipv mienh biauv ziouv nyei biauv
 ziouv caux yosepv yiem
 bun ninh duqv longx
wuov dauh biauv ziouv buatc ziouv caux yosepv yiem
 ziouv yaac bun yosepv yiem ninh zoux nyei nyungc nyungc duqv longx
yosepv zoux duqv horpc bo ti faa nyei hnyouv yaac duqv zoux ninh nyei lengc jeiv bou
 bo ti faa ziouc bun ninh goux biauv zong caux jaa dingh yietc zungv ga naaiv
yiem bo ti faa paaiv yosepv goux jienv ninh nyei biauv zong yietc zungv jaa dingh
 ziouv weic yosepv ceix fuqv bun wuov dauh i yipv mienh nyei jaa dingh
 da faanh yiem biauv yiem ndeic nyei yietc zungv ziouc camv jienv faaux
bo ti faa nyei yietc norm jaa dingh nyungc nyungc ga naaiv ninh jiu bun yosepv goux nzengc
 cuotv liuz ninh ganh nyei nyanc hopv
 ninh maiv zuqc nzauh haaix nyungc
 yosepv nyei sin pei ziangh duqv longx
 hmien mueic yaac nzueic
yiem gau
 ninh nyei ziouv nyei auv mangc yosepv haiz hanc haic
 ziouc yuoqc ninh gorngv
meih daaih caux yie bueix oc
mv baac yosepv maiv muangx
 ninh gorngv mbuox ninh nyei ziouv nyei auv
yie nyei ziouv maiv zuqc nzauh yiem biauv gu nyuoz nyei haaix nyungc
 yietc zungv jaa dingh ninh jiu bun yie goux
yiem naaiv biauv yie maaih hatc maaz ndongc ninh hlo
 yie nyei ziouv maiv nzaeng haaix nyungc cuotv liuz meih weic zuqc meih zoux ninh nyei auv
 yie fungc haih zoux waaic sic ndongc naaic hlo
 baamz zuiz dorngc tin hungh
maiv gunv wuov dauh auv hnoi hnoi yuoqc yosepv
 yosepv maiv kangv caux ninh bueix
 liemh maiv caux ninh yiem yietc norm dorngx
maaih hnoi nor
 yosepv bieqc biauv zoux ninh horpc zuqc zoux nyei gong
 yaac maiv maaih yietc dauh biauv nyei bou yiem wuov
bo ti faa nyei auv nyau jienv yosepv nyei lui gorngv
daaih caux yie bueix maah
 mv baac yosepv guangc jienv ninh nyei lui yiem wuov dauh auv nyei buoz
 biaux cuotv ga nyiec ziqc biauv mingh
wuov dauh auv buatc yosepv guangc jienv ninh nyei lui biaux cuotv ga nyiec
ninh ziouc nauc nauc nyei heuc yiem ninh nyei biauv wuov deix m jangc bou daaih
 ninh gorngv
mangc gaax naaic
 yie nyei nqox dorh naaiv dauh hipv lu mienh daaih
 ih zanc ninh mangc piex yie mbuo
 ninh bieqc daaih oix yie caux ninh bueix
 mv baac yie qaqv nauc
ninh haiz yie heuc
 ninh ziouc guangc jienv ninh nyei lui yiem yie naaiv aengx biaux cuotv biauv mi aqv
wuov dauh auv zorqv yosepv nyei lui an jienv ninh nyei ga hlen zuov yosepv nyei ziouv nzuonx daaih
ninh ziouc hnangv naaiv nor gorngv
dongh meih dorh daaih mbuo naaiv wuov dauh hipv lu nouh gauv bieqc daaih mangc yie maiv jiez
 oix caux yie
yie qaqv heuc
 ninh ziouc guangc ninh nyei lui yiem yie naaiv biaux cuotv gaengh ka ndau mi aqv
yosepv nyei ziouv haiz ninh nyei auv gorngv
meih nyei nouh hnangv naaiv nor zoux bun yie
 ninh ziouc qiex jiez
 haic
zorqv yosepv wuonx jienv loh
 dongh wuonx hungh diex nyei zuiz mienh wuov norm loh
 yosepv zuqc wuonx jienv wuov
mv baac tin hungh caux ninh yiem
 yaac zoux longx bun ninh
 bun ninh zoux duqv horpc goux loh wuov dauh jien nyei hnyouv
goux loh jien ziouc bun yosepv goux yietc zungv yiem loh nyei zuiz mienh
 da faanh yiem loh gu nyuoz nyei sic
 yosepv ganh gunv nzengc
yosepv goux jienv nyei yietc zungv sic
 goux loh jien maiv zuqc nzauh weic zuqc ziouv caux yosepv yiem
 ninh zoux nyei nyungc nyungc ziouv  tengx ninh zoux duqv longx
