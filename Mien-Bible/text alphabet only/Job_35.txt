e li hu aengx gorngv
meih hnamv daaih naaiv se baengh fim nyei fai
 meih gorngv
  yie gauh baengh fim tin hungh
meih cingx daaih naaic tin hungh
  yie duqv haaix nyungc longx
 yie maiv baamz zuiz yie duqv haaix nyungc gauh longx baamz zuiz wuov deix
yie oix dau meih yaac dau caux meih yiem nyei loz gaeng doic
cau hmien mangc wuov lungh
 mangc yiem meih gu nguaaic hlang nyei mbuonx
se gorngv meih baamz zuiz
 meih zoux haaix nyungc hoic tin hungh
 se gorngv meih dorngc zuiz camv jienv faaux
 meih nyei zuiz hnangv haaix nor zoux bun ninh
se gorngv meih zoux kuv mienh
 meih jaa haaix nyungc bun ninh
 fai ninh yiem meih nyei buoz zipv haaix nyungc
meih zoux orqv sic kungx hoic baamh mienh hnangv meih nor
 meih zoux kuv mienh kungx tengx baamh mienh duqv longx
mienh laaix zuqc zeix camv ziouc heuc
 ninh mbuo tov tengx biaux ndutv henv wuov deix nyei buoz
mv baac maiv maaih haaix dauh gorngv
  zeix yie daaih wuov dauh tin hungh
 se bun mienh lungh muonz zanc baaux nzung wuov dauh
 yiem haaix
ninh njaaux yie mbuo gauh camv njaaux ndau beih nyei hieh zoih
 yaac bun yie mbuo maaih cong mengh gauh camv yiem lungh nyei norqc
ninh mbuo heuc jienv tov tengx mv baac tin hungh maiv dau
 weic zuqc orqv mienh maux haic
ninh mbuo baeqc baeqc heuc
 tin hungh zungv maiv muangx
 nernh jiex wuov dauh maiv guen maiv sic nyei
wuov nyungc
 meih gorngv meih mangc maiv buatc tin hungh
 ninh ziouc gauh fatv maiv oix mangc meih
 meih yaac gorngv meih nyei sic yiem ninh nyei nza hmien
 meih yaac zuov jienv ninh
ih zanc meih hnamv daaih
 maiv gunv tin hungh qiex jiez
 ninh maiv dingc zuiz
 mienh baamz zuiz ninh maiv gunv aqv
weic naaiv yopv gorngv jienv maiv lamh longc nyei waac mingh
 gorngv waac camv yaac maiv hiuv ninh gorngv haaix nyungc
