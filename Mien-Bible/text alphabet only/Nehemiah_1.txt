naaiv se haa kaa li yaa nyei dorn
 ne haa mi
 nyei waac
 yiem aan taa se sitv zoux besie guoqv nyei hungh diex nyic ziepc hnyangx wuov hnyangx
 kitv lepv hlaax
 yie yiem susaax domh zingh wuov zanc
maaih dauh yie nyei gorx youz
 haa naa ni
 caux deix mienh yiem yu ndaa deic bung daaih
 yie ziouc naaic taux zuqc guaatv mingh mbaa mbi lon guoqv duqv maengc cuotv aengx nzuonx daaih nyei yiutai mienh
 yaac naaic ye lu saa lem zingh nyei jauv louc
ninh mbuo mbuox yie
yiem yu ndaa deic bung zuqc guaatv mingh duqv maengc cuotv aengx nzuonx daaih nyei mienh zuqc doh naanc kouv haic
 yaac zuqc diev nyaiv
 ye lu saa lem nyei zingh laatc mbaang
 zingh gaengh yaac zuqc douz buov waaic nzengc
yie haiz naaiv deix waac
 yie zueiz njiec nyiemv
 nzauh ziex hnoi
 yie yiem lungh zaangc tin hungh nyei nza hmien zei maiv nyanc haaix nyungc yaac daux gaux
yie gorngv
ziouv
  lungh zaangc nyei tin hungh aac
 meih se hlo haic
 oix zuqc gamh nziex nyei tin hungh
 meih ei jienv meih laengz nyei ngaengc waac hnamv dongh hnamv meih yaac ei jienv meih nyei leiz latc zoux nyei mienh
tov ziouv  nungx m zing mangc yaac baeng m normh muangx yie
 meih nyei bou
 ziangh hnoi ziangh muonz weic meih nyei bou
 i saa laa en mienh
 daux gaux
 yie nyiemc yie mbuo i saa laa en mienh baamz zuiz zoux dorngc bun meih
 liemh yie ganh caux yie nyei douh zong mienh
yie mbuo zoux waaic zoux orqv camv nyei bun meih
 yie mbuo maiv ei jienv meih paaiv bun meih nyei bou
 mose
 nyei leiz latc caux lingc caux leiz
tov ziouv jangx jienv meih paaiv bun meih nyei bou
 mose
 nyei waac
 meih gorngv
  se gorngv meih mbuo maiv ziepc zuoqv nyei gan yie
 yie oix bun meih mbuo nzaanx mingh yiem maanc fingx mbu ndongx
se gorngv meih mbuo nzuonx daaih lorz yie
 yaac ei jienv yie nyei leiz latc
 maiv gunv meih mbuo zuqc nzaanx mingh taux lungh gorn gauh go jiex nyei dorngx
 yie oix yiem wuov dorh meih mbuo nzuonx daaih gapv zunv yiem yie ginv daaih weic liepc yie nyei mengh wuov norm dorngx
naaiv deix mienh se meih nyei bou
 meih ganh nyei baeqc fingx
 dongh meih longc meih nyei domh qaqv caux meih henv haic nyei buoz njoux cuotv daaih nyei mienh
o ziouv aac
 tov meih baeng m normh muangx yie
 meih nyei bou
 nyei daux gaux waac
 caux a hneiv taaih meih nyei mbuox wuov deix zuangx bou daux gaux nyei waac
 tov ziouv tengx yie ih hnoi haih zoux duqv cuotv yaac bun hungh diex nqoi eix yie
 wuov zanc yie zoux tengx hungh diex bouh diuv nyei domh jien
