meih mbuo benx ziouv
  meih mbuo nyei tin hungh nyei naamh nyouz
 meih mbuo nzauh nyiemv daic mingh nyei mienh nyei ziangh hoc
 maiv dungx gaatv ganh nyei sin fai teix m nqorngv nyei nza hmien maengx
weic zuqc meih mbuo benx ziouv
  meih mbuo nyei tin hungh
 nyei cing nzengc baeqc fingx
 yiem ndau beih nyei maanc fingx gu nyuoz
 ziouv  ginv meih mbuo daaih benx ninh ganh nyei baeqc fingx
da faanh maaih uix nyei
 gamh nziev nyei ga naaiv
 meih mbuo maiv dungx nyanc
meih mbuo nyanc duqv nyei saeng kuv se hnangv naaiv
 maaih ngongh
 ba gi yungh
 caux yungh
nyungc nyungc jung njaih
 hieh yungh
 hieh ngongh
 hieh ba gi yungh
da faanh deih mbaaix zoux i hlengx yaac faan cov nyei saeng kuv nyanc duqv nyei
mv baac faan cov fai deih mbaaix zoux i hlengx
 meih mbuo oix zuqc gec nyei se lorh torh
 caux toux
 caux yiem la bieiv nyei domh naauz
 ninh mbuo faan cov mv baac maiv maaih deih mbaaix ziouc weic meih mbuo maaih uix
dungz nyei deih mbaaix mv baac dungz maiv faan cov ziouc weic meih mbuo maaih uix
 maiv dungx nyanc naaiv buoqv ga naaiv nyei orv
 daic mingh nyei yaac maiv dungx muoqv zuqc
yiem wuom nyei ga naaiv
 da faanh maaih ndaatv
 maaih jiex nyei
 nyanc duqv nyei
mv baac maiv maaih ndaatv
 maiv maaih jiex
 maiv dungx nyanc
 se weic meih mbuo maaih uix
da faanh maiv maaih uix nyei norqc meih mbuo nyanc duqv nyei
mv baac naaiv buoqv norqc maiv dungx nyanc
 se domh jaangv
 domh jaangv ngongh
 domh jaangv mbuov
domh jaangv dueiv ndaauv
 domh jaangv jieqv
 nyungc nyungc domh jaangv
nyungc nyungc norqc aa
norqc lorh torh
 norqc guv long ben
 norqc nqo wuom
 nyungc nyungc domh jaangv norqc nqo
norqc m lomh miu
 domh norqc guv long
 norqc guv long baeqc
baeqc horqc
 domh jaangv yangh
 norqc aapv
norqc nyieh
 nyungc nyungc norqc ga saax
 norqc faam cing
 caux mba mbui
nyungc nyungc maaih ndaatv nyei gaeng se weic meih mbuo maaih uix
 maiv dungx nyanc
mv baac da faanh maaih ndaatv nyei cing nzengc ga naaiv
 meih mbuo nyanc duqv nyei
da faanh ninh ganh daic nyei ga naaiv
 meih mbuo maiv dungx nyanc
 bun caux meih mbuo juangc mungv yiem nyei ganh fingx mienh nyanc yaac duqv
 fai maaic bun janx yaac duqv
 weic zuqc meih mbuo ganh benx ziouv
 meih mbuo nyei tin hungh
 nyei cing nzengc mienh
 maiv dungx longc yungh maa nyei nyorx zouv yungh dorn nyei orv
meih mbuo nyei liangx ndeic hnyangx hnyangx siou daaih nyei gaeng zuangx oix zuqc fongc horc ziepc gouv nyei yietc gouv
oix zuqc dorh meih mbuo nyei laangh ziqc
 siang a ngunc diuv
 ga lanv youh ziepc gouv nyei yietc gouv caux meih mbuo nyei ngongh guanh yungh guanh nyei daauh toi dorn mingh yiem ziouv
  meih mbuo nyei tin hungh
 nyei nza hmien nyanc
 se yiem ninh oix ginv daaih liepc ninh ganh nyei mengh wuov norm dorngx weic bun meih mbuo hoqc linc zanc zanc taaih ziouv
  meih mbuo nyei tin hungh
se gorngv wuov norm dorngx leih duqv meih mbuo go
 ziouc dorh maiv duqv ziouv
  meih mbuo nyei tin hungh
 ceix fuqv bun meih mbuo ziepc gouv nyei yietc gouv
weic zuqc ziouv
  meih mbuo nyei tin hungh
 oix ginv liepc ninh nyei mengh wuov norm dorngx leih meih mbuo go haic
oix zuqc zorqv meih mbuo ziepc gouv nyei yietc gouv maaic benx nyaanh
 ziouc dorh jienv mingh ziouv
 meih mbuo nyei tin hungh
 oix ginv wuov norm dorngx
haiz oix nyanc haaix nyungc
 gunv longc naaiv deix nyaanh maaiz
 maaiz ngongh
 ba gi yungh
 a ngunc diuv fai haaix nyungc diuv fai oix longc haaix nyungc yaac duqv
 hnangv naaic meih mbuo caux meih mbuo nyei biauv zong mienh yiem ziouv
  meih mbuo nyei tin hungh nyei nza hmien
 njien youh nyei nyanc
yaac maiv dungx la kuqv yiem meih mbuo nyei zingh gu nyuoz nyei lewi mienh weic zuqc ninh mbuo maiv duqv caux meih mbuo bun nqoi nyei buonc yaac maiv maaih ninh mbuo ganh nzipc nyei buonc
mouz nzunc buangv buo hnyangx wuov hnyangx siou daaih nyei gaeng zuangx ziepc gouv nyei yietc gouv oix zuqc dorh daaih siou jienv meih mbuo nyei mungv gu nyuoz
weic bun yiem meih mbuo nyei mungv nyei lewi mienh
weic zuqc ninh mbuo maiv duqv caux meih mbuo bun nqoi nyei buonc
 yaac maiv maaih ninh mbuo ganh nzipc nyei buonc
 caux yiem meih mbuo nyei mungv gu nyuoz nyei ganh fingx mienh caux guh hanh fu jueiv caux auv guaav duqv nyanc beuv
 hnangv naaiv zoux
 ziouv
  meih mbuo nyei tin hungh
 ziouc ceix fuqv meih mbuo nyei buoz zoux nyei nyungc nyungc gong
