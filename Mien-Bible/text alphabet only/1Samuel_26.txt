sipc aa mienh mingh gi mbe aa zingh lorz saulo
 mbuox ninh
ndaawitv bingx jienv yiem haa ki laa mbong
 ye si mon nyei doix ngaanc
saulo ziouc dorh jienv ninh ginv daaih nyei buo cin dauh i saa laa en baeng
 njiec sipc aa deic bung huaang mingh lorz ndaawitv
saulo liepc ciangv yiem haa ki laa mbong
 nitv jauv hlen
 ye si mon nyei doix ngaanc
 mv baac ndaawitv corc yiem wuov deic bung huaang
 ninh buatc saulo daaih deic bung huaang lorz ninh
ndaawitv ziouc paaiv caaiv juoqv mienh mingh zaah mangc
 ziouc hiuv duqv saulo za gengh yiem naaic aqv
ndaawitv ziouc mingh saulo liepc ciangv nyei dorngx
 buatc saulo caux ninh nyei domh baeng bieiv
 ne nyei dorn
 apc ne
 bueix nyei dorngx
 saulo bueix ciangv mbu ndongx
 zuangx baeng liepc ciangv weih gormx ninh
ndaawitv naaic hitv tai mienh
 aa hi me lekv
 caux se lu yaa nyei dorn
 yo aapc nyei youz
 aa mbi qai
haaix dauh oix caux yie mingh saulo nyei ciangv
 aa mbi qai dau
yie caux meih mingh
ndaawitv caux aa mbi qai lungh muonz zanc njiec mingh taux saulo nyei ciangv
 buatc saulo bueix jienv ciangv mbu ndongx m njormh
 ninh nyei cang nzopv jienv ndau nitv ninh nyei m nqorngv
 apc ne caux zuangx baeng bueix huing gormx hungh diex
aa mbi qai gorngv mbuox ndaawitv
ih hnoi tin hungh zorqv meih nyei win wangv jiu bun yiem meih nyei buoz mi aqv
 ih zanc tov meih bun yie longc cang nzopv ninh bangc ga ndiev ndau ding jienv maah
 nzopv yietc nzunc hnangv
 maiv zuqc nzopv da nyeic nzunc
mv baac ndaawitv gorngv mbuox aa mbi qai
maiv dungx daix ninh daic
 maaih haaix dauh njiec buoz hoic ziouv  orn daaih nyei mienh
 wuov dauh zungv maaih zuiz
ndaawitv gorngv
yie ziangv jienv ziangh jienv nyei ziouv laengz waac
 ziouv  ganh oix daix saulo
 fai zuov ninh ganh nyei maengc taux bouc ninh ziouc daic
 fai zuov taux ninh cuotv mingh mborqv jaax ninh ziouc zuqc hoic daic
tov ziouv  baav jienv yie
 maiv dungx bun yie njiec buoz hoic dongh ziouv  longc youh orn daaih nyei mienh
 ih zanc mbuo zorqv yiem hungh diex nyei m nqorngv ga hlen nyei cang caux zaangh wuom nyei baengh daaih
 mbuo ziouc mingh aqv
ndaawitv ziouc zorqv yiem saulo nyei m nqorngv ga hlen nyei cang caux zaangh wuom nyei baengh ziang naaic mingh mi aqv
 maiv maaih haaix dauh buatc
 maiv maaih haaix dauh hiuv
 maiv maaih haaix dauh nyie
 yietc zungv m njormh nzengc mi aqv
 weic zuqc ziouv  bun ninh mbuo m njormh duqv ndo
ndaawitv ziouc jiex wuov ngaanc ziqc horngz mingh souv jienv mbong ningv gu nguaaic
 yiem ninh mbuo i bung mbu ndongx maaih dorngx jangv nyei
ndaawitv ziouc nauc jienv heuc wuov deix jun baeng caux ne nyei dorn
 apc ne
apc ne aah
 meih maiv dau fai
 apc ne dau
meih se haaix dauh gaamv heuc hungh diex
ndaawitv dau apc ne
meih maiv zeiz yietc dauh jun zeiv mienh fai
 yiem i saa laa en guoqv maaih haaix dauh hnangv meih
 zoux haaix nyungc maiv goux longx meih nyei ziouv
 hungh diex
 weic zuqc maaih dauh mienh bieqc mingh oix hoic meih nyei ziouv
 hungh diex
 nyei maengc
meih hnangv naaiv nor zoux za gengh maiv benx
 yie ziangv jienv ziangh jienv nyei ziouv  laengz waac gorngv
  meih zungv horpc zuqc daic weic zuqc meih maiv goux longx meih nyei ziouv
 dongh tin hungh longc youh orn daaih nyei hungh diex
  ih zanc zaah mangc gaax hungh diex nyei cang jiex haaix mi aqv
 don hungh diex nyei m nqorngv ga hlen nyei zaangh wuom baengh yiem haaix
saulo zieqv duqv ndaawitv nyei qiex ziouc gorngv
yie nyei dorn
 ndaawitv aah
 naaiv meih nyei qiex fai
 ndaawitv dau
hungh diex aah
 zeiz nyei
 yie nyei qiex
ndaawitv aengx gorngv
yie nyei ziouv weic haaix diuc zunc meih nyei bou
 yie zoux haaix nyungc
 yie nyei buoz zoux dorngc haaix nyungc
ih zanc tov yie nyei ziouv
 hungh diex
 muangx meih nyei bou nyei waac
 se gorngv ziouv  coqv meih zoux bun yie nor
 tov ziouv zipv fongc horc nyei ga naaiv
 mv baac se gorngv mienh coqv meih nor
 tov bun ninh mbuo yiem ziouv  nyei nza hmien zuqc zioux
 weic zuqc ih hnoi ninh mbuo zunc yie cuotv mingh
 maiv bun yie nzipc ziouv ceix bun yie nzipc nyei buonc
 ninh mbuo gorngv
  mingh aqv
 mingh fu sux nyiec nyei zienh maah
weic naaiv
 ih zanc maiv dungx bun yie leih ziouv go
 zuqc nziaamv liouc njiec ndau
 weic zuqc i saa laa en nyei hungh cuotv daaih oix zorqv yie nyei maengc
 hnangv yietc dauh mienh yiem mbong zunc norm norqc jieh nor
saulo gorngv
yie zoux dorngc aqv
 yie nyei dorn
 ndaawitv aah
 gunv nzuonx daaih weic zuqc ih hnoi meih funx yie nyei maengc jaaix
 yiem naaiv mingh yie maiv aengx jiez hnyouv hoic meih aqv
 yie zoux hngongx nyei jauv yaac zoux dorngc hlo haic
ndaawitv dau
o hungh diex aah
 meih nyei cang yiem naaiv
 gunv paaiv dauh meih nyei mienh lunx mienh daaih naaiv zorqv mingh
ziouv  ceix zingh nyeic bun dauh dauh mienh ziux ninh mbuo zoux duqv horpc yaac ziepc zuoqv nyei zoux
 weic zuqc ih hnoi ziouv  zorqv meih jiu bun yiem yie nyei buoz ndiev
 yie maiv njiec buoz hoic ziouv  longc youh orn daaih nyei mienh
ih hnoi yie buatc hungh diex nyei maengc jaaix
 tov ziouv  yaac buatc yie nyei maengc jaaix yaac njoux yie biaux ndutv yietc zungv kouv naanc nyei jauv
saulo gorngv mbuox ndaawitv
yie nyei dorn
 ndaawitv aah
 tov tin hungh ceix fuqv bun meih
 meih zungv oix zoux ziex ziex nyungc sic yaac zoux duqv ziangx
 ndaawitv ziouc gan ninh nyei jauv mingh aqv
 saulo yaac nzuonx ninh nyei hungh dinc mi aqv
