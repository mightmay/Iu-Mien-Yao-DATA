se lu yaa nyei dorn
 yo aapc
 hiuv duqv hungh diex nyei hnyouv jangx haic apc saa lom
yo aapc ziouc paaiv mienh mingh te ko aa lorz dauh cong mengh nyei m sieqv dorn
 gorngv mbuox ninh
tov meih zoux eix leiz hnangv nzauh nyiemv nyei mienh
 zuqv jienv mienh nzauh nyiemv nyei ziangh hoc zuqv nyei lui houx yaac maiv dungx nzaatv youh
 oix zuqc zoux eix leiz hnangv weic daic mingh nyei mienh nzauh nyiemv lauh nyei m sieqv dorn
oix zuqc bieqc mingh lorz hungh diex hnangv naaiv nor gorngv mbuox ninh
 yo aapc ziouc njaaux ziangx naaiv dauh m sieqv dorn oix zuqc hnangv haaix nor gorngv
naaiv dauh te ko aa mienh nyei m sieqv dorn mingh lorz hungh diex wuov zanc
 ninh puoqv njiec ndau baaix yaac gorngv
o hungh diex aah
 tov tengx yie
hungh diex naaic ninh
meih maaih haaix nyungc sic
 wuov dauh m sieqv dorn gorngv
yie se auv guaav
 nqox daic mi aqv
 meih nyei m sieqv bou
 maaih i dauh dorn
 maaih hnoi ninh mbuo yiem ndeic nzaeng jaax yaac maiv maaih mienh baav ninh mbuo
 yietc dauh ziouc daix wuov dauh daic
ih zanc yie nyei zuangx cien ceqv daaih lorz yie
 meih nyei m sieqv bou
 yaac gorngv
  zorqv dongh daix ninh nyei gorx wuov dauh jiu bun yie mbuo daix weic jaauv gorx zuqc daix daic nyei mienh maengc win
 ninh mbuo liemh oix zorqv duqv nzipc jaa dingh wuov dauh daix
  hnangv naaic ninh mbuo oix zorqv yie zengc njiec nyei dorn mietc
 yie nyei nqox ziouc maiv maaih mbuox yaac maiv maaih hoz doic yiem naaiv lungh ndiev
hungh diex gorngv mbuox wuov dauh m sieqv dorn
gunv nzuonx meih nyei biauv maah
 yie ziouc paaiv waac liuc leiz meih nyei sic
te ko aa mienh m sieqv dorn gorngv
yie nyei ziouv
 hungh diex aah
 yie caux yie nyei die nyei douh zong oix zuqc weic naaiv deix sic ndaam dorng mv baac hungh diex caux hungh weic maiv zuqc ndaam dorng
hungh diex gorngv
se gorngv maaih haaix dauh gorngv haaix nyungc bun meih
 meih gunv dorh ninh daaih yie naaiv
 ninh ziouc maiv mingh aengx la nyauv meih aqv
wuov dauh m sieqv dorn aengx gorngv
tov ziangv jienv ziouv
  meih nyei tin hungh
 laengz maiv bun jaauv mienh maengc win wuov dauh aengx daix mienh
 yie nyei dorn ziouc maiv zuqc daic aqv
 hungh diex gorngv
yie ziangv jienv ziangh jienv nyei ziouv  laengz waac gorngv
 meih nyei dorn nyei yietc diuh mba biei maiv zuqc ndortv njiec ndau
wuov dauh m sieqv dorn gorngv
tov bun yie
 meih nyei m sieqv bou
 aengx gorngv joux waac mbuox yie nyei ziouv
 hungh diex
 hungh diex dau
gunv gorngv maah
naaiv dauh m sieqv dorn gorngv
wuov nyungc hungh diex weic haaix diuc hnangv naaiv nor daav za eix hoic tin hungh nyei baeqc fingx
 hungh diex hnangv naaiv nor gorngv
 hungh diex zungv dingc ganh zoux dorngc weic zuqc hungh diex maiv bun ganh nyei dorn
 dongh biaux mingh wuov dauh
 nzuonx
yie mbuo dauh dauh zungv zuqc daic
 hnangv wuom kung njiec ndau
 maiv haih siou maiv nzuonx aqv
 tin hungh maiv zorqv mienh nyei maengc
 daaux nzuonx ninh daav za eix bun zuqc leih nqoi ninh nyei mienh nzuonx daaih
yie daaih gorngv naaiv deix waac mbuox yie nyei ziouv
 hungh diex
 weic zuqc baeqc fingx haeqv yie gamh nziex
 yie
 meih nyei m sieqv bou
 hnamv daaih
  yie oix tov hungh diex
 nziex hungh diex oix ei jienv yie tov nyei waac zoux
yie hnamv daaih hungh diex oix muangx yie
 njoux yie
 meih nyei bou
 caux yie nyei dorn
 biaux ndutv jiez hnyouv oix mietc yie mbuo caux yie mbuo yiem tin hungh nzipc daaih nyei buonc
 meih nyei m sieqv bou
 aengx hnamv daaih
  tov yie nyei ziouv
 hungh diex
 nyei waac bun yie baengh orn
 weic zuqc yie nyei ziouv
 hungh diex
 se hnangv tin hungh nyei fin mienh
 hiuv duqv longx
 hiuv duqv ciouv
 tov ziouv
  meih nyei tin hungh
 caux meih yiem
hungh diex gorngv mbuox wuov dauh m sieqv dorn
yie oix naaic joux waac meih
 dongh yie oix naaic nyei meih maiv dungx bingx
 wuov dauh m sieqv dorn gorngv
tov yie nyei ziouv
 hungh diex
 gunv gorngv aqv
ndaawitv naaic
meih zoux nyei naaiv deix yietc zungv sic se yo aapc maaih buonc caux jienv zoux fai
 wuov dauh m sieqv dorn gorngv
yie ziangv jienv yie nyei ziouv
 hungh diex
 nyei maengc laengz waac
 yie nyei ziouv
 hungh diex
 gorngv nyei waac maiv pien mingh zaaix
 mingh mbiaauc
 se hungh diex nyei bou
 yo aapc
 heuc yie zoux
 se ninh njaaux yie
 meih nyei m sieqv bou
 gorngv naaiv deix yietc zungv waac
meih nyei bou
 yo aapc
 oix hnangv naaiv zoux weic mbienv naaiv deix sic
 mv baac yie nyei ziouv maaih cong mengh hnangv tin hungh nyei fin mienh
 haih hiuv duqv lungh ndiev nyei yietc zungv sic
hungh diex gorngv mbuox yo aapc
wuov nyungc
 yie nqoi nzuih bun meih zoux aqv
 gunv mingh dorh wuov dauh mienh lunx mienh
 apc saa lom
 nzuonx daaih
yo aapc ziouc puoqv njiec ndau baaix yaac buang waac bun hungh diex
 yo aapc gorngv
ih hnoi meih nyei bou
 hiuv duqv ziux yie nyei ziouv
 hungh diex
 mangc yie zoux duqv horpc hungh diex nyei hnyouv
 weic zuqc hungh diex nqoi nzuih zoux ei meih nyei bou tov nyei waac
yo aapc ziouc jiez sin daaih mingh gesu
 dorh apc saa lom nzuonx ye lu saa lem
hungh diex gorngv
bun ninh mingh yiem ninh ganh nyei dinc
 maiv dungx bun ninh daaih yiem yie nyei nza hmien
 apc saa lom ziouc yiem ninh ganh nyei biauv
 maiv duqv aengx daaih yiem hungh diex nyei nza hmien
yiem gormx i saa laa en deic bung maiv maaih yietc dauh mienh ndongc apc saa lom nzueic
 duqv mienh ceng
 yiem ninh nyei m nqorngv baengh taux zaux ndoqv nyeiz bieiv maiv maaih dorngx nqemh
ninh nyei mba biei hniev haic
 oix zuqc yietc hnyangx japv nzunc
 japv daaih wuov zanc ninh ziux hungh diex nziang ga naaiv nyei hniev daauh nziang duqv yietc joih ziepc betv lungz
apc saa lom duqv buo dauh dorn caux yietc dauh sieqv
 mbuox heuc taamaa
 ninh se yietc dauh nzueic haic nyei sieqv
apc saa lom yiem ye lu saa lem buangv i hnyangx yaac maiv duqv mingh yiem hungh diex nyei nza hmien
apc saa lom paaiv mienh mingh heuc yo aapc daaih
 oix bun ninh mingh lorz hungh diex
 mv baac yo aapc ngaengc jienv maiv daaih
 apc saa lom aengx bun mienh mingh heuc yo aapc da nyeic nzunc mv baac ninh corc maiv daaih
apc saa lom ziouc mbuox ninh nyei bou
mangc maah
 yo aapc nyei ndeic caux yie nyei ndeic yiem nitv jienv nyei
 ndeic gu nyuoz maaih mbiauh mbaali
 meih mbuo mingh bungx douz buov maah
 apc saa lom nyei bou ziouc mingh buov aqv
yo aapc ziouc mingh apc saa lom nyei biauv naaic ninh
meih nyei bou fungc mingh buov yie nyei ndeic
apc saa lom dau yo aapc
yie paaiv mienh mingh lorz meih daaih
 oix meih mingh lorz hungh diex tengx yie gorngv
  yie weic haaix diuc yiem gesu nzuonx
 yie corc yiem naaic gauh longx
 ih zanc tov bun yie mingh yiem hungh diex nyei nza hmien
 se gorngv buatc yie maaih dorngc nyei dorngx
 gunv bun hungh diex daix yie daic
yo aapc ziouc mingh mbuox hungh diex
 hungh diex heuc apc saa lom daaih
 ninh ziouc daaih taux hungh diex nyei nza hmien puoqv njiec ndau
 hungh diex yaac zom apc saa lom
