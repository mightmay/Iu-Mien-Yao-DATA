sienx fim se sienx dingc mbuo maaih lamh hnamv oix duqv nyei za gengh oix duqv
 yaac sienx dingc mbuo mangc maiv buatc nyei za gengh maaih
loz hnoi mienh weic maaih sienx fim duqv tin hungh a hneiv ninh mbuo
weic mbuo maaih sienx fim mbuo cingx daaih mengh baeqc tin hungh kungx gorngv cuotv waac hnangv ziouc zeix cuotv maanc muotc daaih
 hnangv naaic
 mangc duqv buatc nyei se yiem mangc maiv buatc nyei zeix cuotv daaih
weic aa mbaen maaih sienx fim
 ninh longc ziec bun tin hungh nyei ga naaiv gauh longx kaa in nyei
 tin hungh yaac zipv aa mbaen ziec nyei ga naaiv ziouc bun cing aa mbaen zoux duqv horpc tin hungh nyei hnyouv
 weic ninh maaih sienx fim
 maiv gunv ninh daic mi aqv
 se hnangv ninh corc gorngv jienv waac nor
weic enokv maaih sienx fim
 tin hungh zipv ninh faaux mi aqv
 ninh maiv zuqc daic
 maiv maaih haaix dauh haih lorz duqv buatc ninh
 weic zuqc tin hungh zipv ninh faaux mi aqv
 ging sou gorngv
 tin hungh maiv gaengh zipv enokv faaux wuov zanc
 enokv zoux duqv horpc tin hungh nyei hnyouv
se gorngv mienh maiv maaih sienx fim
 maiv haih zoux bun tin hungh a hneiv
 weic zuqc haaix dauh daaih lorz tin hungh oix zuqc sienx za gengh maaih tin hungh nyei
 yaac sienx tin hungh ceix zingh nyeic bun longc hnyouv lorz ninh wuov deix mienh
weic noyaa maaih sienx fim
 tin hungh cingx mbuox ninh mbungh nqa haav hingv maiv gaengh buatc nyei sic
 noyaa taaih tin hungh ziouc ei jienv tin hungh mbuox nyei waac zoux
 ninh gapv poux nzangv daaih weic njoux ninh nyei hmuangv doic
 hnangv naaic
 weic noyaa maaih sienx fim
 ninh dingc baamh gen nyei zuiz
 yaac duqv siouc caux tin hungh horpc hnyouv nyei mienh duqv nyei buonc
weic apc laa ham maaih sienx fim
 tin hungh heuc ninh cuotv mingh taux laengz ceix bun ninh nzipc nyei deic bung
 ninh muangx tin hungh nyei waac
 ninh cuotv mingh
 zungv maiv hiuv duqv ninh mingh haaix
weic apc laa ham maaih sienx fim
 ninh ziouc yiem tin hungh laengz bun wuov norm deic bung hnangv zoux kaeqv mienh yiem ganh fingx mienh nyei deic bung nor
 ninh yiem ndopv liuh hnangv i sakc caux yaakopv
 dongh caux ninh siouc tin hungh laengz nyei waac wuov deix
apc laa ham zuov jienv maaih gorn ndoqv wuov norm zingh
 dongh tin hungh ganh daav za eix ceix yaac zoux zaangc mienh ceix jiez nyei zingh
weic maaih sienx fim
 maiv gunv apc laa ham gox haic
 saalaa yaac maiv haih maaih saeng yungz
 apc laa ham duqv zoux die
 weic zuqc ninh sienx tin hungh oix ziepc zuoqv nyei ei ninh laengz nyei waac zoux
weic naaiv
 maiv gunv apc laa ham zungv hnangv daic mi aqv nor
 yiem naaiv nduqc laanh mienh cuotv daaih nyei zeiv fun ndongc gu nguaaic lungh nyei hleix camv yaac ndongc koiv hlen nyei saa ziou camv
naaiv deix zuangx mienh daic nyei ziangh hoc ninh mbuo corc maaih sienx fim
 ninh mbuo maiv gaengh duqv zipv tin hungh laengz bun nyei buonc
 mv baac yiem go nyei mangc duqv buatc ziouc a hneiv
 ninh mbuo nyiemc ninh mbuo yiem naaiv baamh gen zoux ganh norm deic bung daaih nyei kaeqv mienh hnangv
gorngv naaiv deix waac nyei mienh bun cing ninh mbuo lorz norm deic bung benx ninh mbuo ganh nyei
se gorngv ninh mbuo jangx taux ninh mbuo leih wuov norm deic bung
 ninh mbuo zungv maaih qangx nzuonx nyei
mv baac ninh mbuo za gengh oix duqv norm gauh longx nyei deic bung
 se yiem wuov tin dorngh
 weic naaiv tin hungh maiv nyaiv ninh mbuo heuc ninh zoux ninh mbuo nyei tin hungh
 weic zuqc tin hungh zungv liuc leiz ziangx norm zingh bun ninh mbuo
weic apc laa ham maaih sienx fim
 tin hungh seix ninh wuov zanc
 apc laa ham zorqv ninh nyei dorn
 i sakc
 oix ziec bun tin hungh
 apc laa ham zipv tin hungh laengz nyei waac mv baac corc nyunc zorqv ninh nyei ndoqc dorn oix ziec bun tin hungh
maiv gunv zinh ndaangc tin hungh mbuox jiex ninh
meih nyei hoz doic zeiv fun oix yiem i sakc daaih
apc laa ham funx tin hungh haih bun daic mingh nyei mienh nangh daaih
 ninh yaac duqv ninh nyei dorn nzuonx daaih
 beiv hnangv i sakc daic mingh aengx nangh daaih nor
weic i sakc maaih sienx fim
 ninh cingx daaih buang waac bun yaakopv caux esaau nqa haav hingv duqv tin hungh nyei fuqv
weic yaakopv maaih sienx fim
 ninh aav lamh guei seix nyei ziangh hoc ninh buang waac bun yosepv nyei i dauh dorn
 yaac longc ninh nyei biaav mbiaac caengx jienv sin baaix tin hungh
weic yosepv maaih sienx fim
 ninh aav lamh guei seix nyei ziangh hoc ninh jaa ndaangc gorngv ziangx i saa laa en mienh oix cuotv i yipv deic bung nyei jauv louc
 yaac paaiv ziangx waac
 cuotv wuov zanc oix zuqc dorh jienv ninh nyei mbungv mingh
weic mose nyei diex maac maaih sienx fim
 mose cuotv seix wuov zanc
 ninh mbuo buatc ninh ziangh duqv nzueic haic
 ziouc zorqv ninh bingx buo hlaax nyieqc
 ninh mbuo yaac maiv gamh nziex hungh diex njiec nyei lingc
weic mose maaih sienx fim
 ninh hlo daaih wuov zanc ninh maiv oix ndaam mengh zoux faalo hungh nyei sieqv nyei dorn
ninh nyunc caux tin hungh nyei baeqc fingx zuqc siouc kouv yaac funx se gauh longx duqv caamx baav zuiz nyei njien youh
ninh funx weic giduc diev nyaiv gauh zic i yipv deic bung jaaix jiex nyei zinh zoih
 weic zuqc ninh hnamv taux nqa haav hingv oix duqv nyei zingh nyeic
weic mose maaih sienx fim
 ninh biaux cuotv i yipv yaac maiv gamh nziex hungh diex nouz
 ninh yaac maiv daaux nqaang weic zuqc ninh hnangv mangc duqv buatc dongh mienh nyei m zing mangc maiv buatc nyei tin hungh
weic mose maaih sienx fim
 ninh ziouc liepc jiez siex maengc zipv yaac hatc mienh longc nziaamv fuqv wuov gaengh ndaangc
 weic maiv bun daix mienh wuov dauh fin mienh daix i saa laa en mienh nyei mouz dauh dorn la gauv
weic i saa laa en mienh maaih sienx fim
 ninh mbuo jiex koiv siqv hnangv yangh jauv nqaai nor
 mv baac i yipv mienh seix jiex gaax
 ziouc zuqc wuom yiemx daic nzengc mi aqv
weic i saa laa en mienh maaih sienx fim
 ninh mbuo huing ye li ko zingh siec hnoi
 zingh laatc ziouc mbaang mi aqv
weic maaic buonv sin wuov dauh m sieqv dorn
 laa hapc
 maaih sienx fim
 ninh a hneiv zipv caaiv juoqv wuov deix i saa laa en mienh ziouc maiv caux maiv muangx tin hungh nyei waac wuov deix mienh zuqc daix
yie oix zuqc aengx gorngv jienv mingh fai
 yie maiv maaih ziangh hoc gorngv gi nde on
 mbaalaakv
 saem sanx
 yepv taa
 ndaawitv
 saa mu en caux tin hungh nyei zuangx douc waac mienh
weic ninh mbuo maaih sienx fim
 ziouc mborqv hingh camv norm guoqv
 liepc jiez baengh fim nyei leiz
 yaac duqv zipv tin hungh laengz bun nyei buonc
 ninh mbuo buang jienv sienh nyei nzuih baengx
mborqv daic domh douz
 biaux ndutv maiv zuqc nzuqc ndaauv daix
 ninh mbuo mau mv baac henv jiez daaih
 ninh mbuo zoux henv haic nyei mborqv jaax baeng mborqv mbaaix ganh guoqv nyei jun baeng
maaih deix m sieqv dorn weic maaih sienx fim duqv ninh mbuo daic mingh nyei mienh aengx nangh daaih
 aengx maaih deix mienh zuqc mienh zeix taux daic
 maiv nyiemc mau weic duqv bungx cuotv
 ninh mbuo hnangv naaiv nor zoux weic haih nangh daaih duqv gauh longx nyei maengc
maaih deix zuqc mienh guatc doqc jatv
 zuqc biaav bin mborqv
 aengx maaih deix zuqc limc ndoh jienv yaac zuqc wuonx loh
maaih deix zuqc mienh longc la bieiv zong
 maaih deix zuqc mienh njoux zoux i nqanx
 maaih deix zuqc mienh longc nzuqc ndaauv daix daic
 ninh mbuo buix ba gi yungh ndopv caux yungh ndopv dorngx lui houx yaac youh jienv mingh
 jomc duqv kouv haic
 zuqc mienh zoux doqc
 zuqc mienh hoic
naaiv norm baamh gen zungv maiv puix ninh mbuo yiem
 ninh mbuo youh jienv deic bung huaang
 youh jienv mbong mingh
 yiem mbaengx kuotv caux ndau kuotv
naaiv deix mienh duqv mengh dauh longx weic zuqc ninh mbuo maaih sienx fim
 mv baac tin hungh laengz bun nyei buonc ninh mbuo maiv gaengh duqv zipv
tin hungh weic mbuo dingc ziangx gauh longx nyei za eix
 se wuov deix mienh oix zuqc caux mbuo yietc jauv cingx daaih haih duqv dunh yunh nzoih
