ziouv nyei laengz ngaengc waac faang yiem fi li saa die mienh nyei guoqv siec hlaax nyieqc
fi li saa die mienh ziouc heuc sai mienh caux mbouv guaax mienh daaih naaic ninh mbuo
ziouv  nyei faang hnangv haaix nor
 yie mbuo oix zuqc hnangv haaix nor zoux
 tov mbuox yie mbuo
 yie mbuo oix zuqc longc haaix nyungc za eix fungx nzuonx taux ninh nyei loz dorngx
ninh mbuo dau
se gorngv meih mbuo oix fungx i saa laa en nyei tin hungh nyei faang nzuonx nor
 maiv dungx baeqc baeqc fungx mingh
 oix zuqc fungx deix ga naaiv weic fongc horc fiqv meih mbuo zoux dorngc nyei zuiz
 hnangv naaic meih mbuo nyei baengc ziouc longx
 meih mbuo ziouc hiuv duqv tin hungh weic haaix diuc corc dingc meih mbuo nyei zuiz
ninh mbuo aengx naaic
yie mbuo oix zuqc longc haaix nyungc ga naaiv bun ninh weic fongc horc fiqv zoux dorngc nyei zuiz
 wuov deix mienh dau
oix zuqc longc jiem zoux biaa norm jiem zueih caux biaa dauh jiem naauz ziux fi li saa die mienh nyei biaa dauh bieiv zeiv nyei soux mouc
 weic zuqc meih mbuo zuangx mienh caux meih mbuo nyei bieiv zeiv fih hnangv nyei zuqc naaiv nyungc baengc
hnangv naaiv meih mbuo zoux meih mbuo ziangh nyei zueih nyei fangx caux zoux waaic meih mbuo nyei deic bung wuov deix naauz nyei fangx
 yaac oix zuqc taaih i saa laa en nyei tin hungh
 nziex ninh haih guangc
 maiv dingc meih mbuo caux meih mbuo nyei zienh caux meih mbuo nyei deic bung nyei zuiz
meih mbuo weic haaix diuc oix zoux hnyouv ngaengc hnangv i yipv mienh caux faalo nor
 zoux hnyouv ngaengc
 tin hungh zoux ziex nyungc hniev nyei sic bun i yipv mienh
 ninh mbuo cingx bungx i saa laa en mienh mingh maiv zeiz
 ninh mbuo ziouc mingh mi aqv
ih zanc meih mbuo oix zuqc zoux jaax siang ngongh cie aengx lorz yietc doix dorh jienv dorn nyei ngongh nyeiz
 dongh maiv gaengh gaaz jiex ndiangx gaaz nyei ngongh nyeiz
 oix zuqc zorqv cie gaaz jienv ngongh nyeiz
 mv baac zorqv ninh mbuo nyei dorn nzuonx mingh wuonx jienv laanh
oix zuqc zorqv ziouv  nyei faang an jienv ngongh cie gu nguaaic
 aengx zorqv zoux daaih weic fiqv zoux dorngc zuiz wuov deix jiem ga naaiv dapv norm hlapv an jienv tin hungh nyei faang ga hlen
 nqa haav bungx ngongh nyeiz sueih ninh mbuo ganh tor jienv cie mingh aqv
mv baac oix zuqc mangc jienv
 se gorngv ngongh hungx jienv i saa laa en nyei deic
 se gan mingh mbetc semetv mungv wuov diuh jauv nor
 za gengh tin hungh zoux bun mbuo zuqc naaiv deix domh zeqc naanc
 se gorngv maiv hnangv naaic
 mbuo ziouc hiuv duqv butv naaiv deix baengc maiv zeiz tin hungh zoux bun mbuo butv
 se mbuo la guaih butv nyei baengc hnangv
fi li saa die mienh ziouc hnangv naaic zoux
 ninh mbuo zorqv yietc doix dorh jienv dorn nyei ngongh nyeiz gaaz jienv ngongh cie
 aengx zorqv ngongh dorn wuonx jienv laanh
ninh mbuo ziouc zorqv ziouv  nyei laengz ngaengc waac faang caux dapv jiem naauz
 jiem zueih nyei hlapv an jienv ngongh cie gu nguaaic
ngongh ziouc baeng zaqc gan domh jauv hungx jienv mbetc semetv mungv mingh
 yietc binc mingh
 yietc binc heuc
 maiv mingh zaaix maengx yaac maiv mingh mbiaauc
 fi li saa die mienh nyei bieiv zeiv yaac gan jienv ngongh cie nqa haav nqaang mingh taux mbetc semetv mungv nyei gapv jaaix
mbetc semetv mungv nyei mienh jang jang yiem wuov horngz gaatv mbiauh witv
 ninh mbuo cau hmien mangc buatc laengz ngaengc waac faang
 ziouc za gengh a hneiv haic
ngongh cie bieqc mbetc semetv mienh
 yo su waa
 nyei ndeic yaac dingh jienv wuov
 yiem wuov maaih norm domh la bieiv
 ninh mbuo ziouc zorqv wuov jaax ngongh cie piqv zoux zaangh aengx zorqv wuov doix ngongh nyeiz zoux fongc horc buov ziec bun ziouv  nyei ga naaiv
lewi mienh ziouc zorqv ziouv nyei faang caux yiem ga hlen dapv jiem fangx wuov norm hlapv don jienv domh la bieiv gu nguaaic
 dongh wuov hnoi mbetc semetv nyei mienh ziouc fongc horc buov ziec nyei ga naaiv yaac buov saeng kuv ziec bun ziouv
fi li saa die mienh nyei biaa dauh bieiv zeiv mangc buatc liuz
 dongh wuov hnoi ninh mbuo nzuonx e ko lon zingh mi aqv
naaiv deix jiem zueih se fi li saa die mienh fungx nzuonx fongc horc bun ziouv  weic zoux fiqv zoux dorngc zuiz nyei ga naaiv
 maaih norm jiem zueih se weic atc ndotc zingh
 maaih norm weic gaasaa zingh
 maaih norm weic atc ke lon zingh
 maaih norm weic gatc zingh
 aengx maaih norm weic e ko lon zingh
jiem naauz nyei soux mouc se ziux fi li saa die mienh nyei biaa dauh bieiv zeiv nyei zingh
 liemh maaih zingh laatc wuonv nyei zingh caux maiv maaih zingh laatc nyei laangz
 dongh ninh mbuo an ziouv nyei faang wuov norm domh la bieiv corc yiem mbetc semetv mienh
 yo su waa
 nyei ndeic zoux zorng zengx taux ih jaax hnoi
ziouv  daix mbetc semetv mienh laaix ninh mbuo mangc ziouv nyei faang gu nyuoz
 ninh daix cietv ziepc dauh mienh
 baeqc fingx nzauh nyiemv weic zuqc yiem zuangx mienh mbu ndongx ziouv  daix ninh mbuo camv haic
mbetc semetv mienh gorngv
haaix dauh haih yiem ziouv
 se cing nzengc tin hungh
 nyei nza hmien
 faang yiem naaiv
 oix zuqc dorh mingh bun haaix dauh
ninh mbuo ziouc paaiv fungx fienx mienh mingh mbuox ki li yaatv ye aa lim mungv nyei mienh
 ninh mbuo gorngv
fi li saa die mienh fungx ziouv  nyei faang nzuonx naaiv daaih aqv
 meih mbuo gunv daaih dorh faang mingh meih mbuo naaic
