naaiv se yaa ke nyei dorn
 aagu
 douc nyei waac
 naaiv laanh mienh gorngv mbuox i ti en
 se mbuox i ti en caux ukaan
beiv zuangx mienh yie gauh hngongx
 zungv maiv funx benx baamh mienh
 yie yaac maiv bieqc hnyouv hnangv baamh mienh bieqc hnyouv
yie maiv hoqc jiex cong mengh nyei jauv
 yie yaac maiv maaih wuonh zaang hiuv duqv cing nzengc wuov dauh
haaix dauh faaux lungh aengx njiec daaih
 haaix dauh zorqv nziaaux gapv zunv yiem ninh nyei buoz zaangv or
 haaix dauh longc lui beu wuom
 haaix dauh liepc ndau beih jomc nyei dorngx
 wuov dauh nyei mbuox heuc haaix nyungc
 ninh nyei dorn nyei mbuox heuc haaix nyungc
 meih zungv hiuv nyei saah
tin hungh nyei joux joux waac bun cing zien nyei
 ninh zoux torngv baaih beu ndaauh kaux ninh nyei mienh
maiv dungx jaa tipv haaix nyungc bieqc ninh nyei waac
 nziex ninh oix gorngv hemx meih yaac buatc meih benx gorngv baeqc nyei mienh
tin hungh aac
 yie oix tov i nyungc meih
 yie maiv gaengh daic
 naaiv deix i nyungc tov maiv dungx ngaengc
 maiv bun yie
tov bun gorngv baeqc caux jaav nyei waac leih go yie
 tov maiv dungx bun yie ba laqc jomc fai butv zoih
 tov bun yie gaux nyanc gaux hopv hnangv
nziex yie duqv nyanc beuv yaac maiv nyiemc ziouv ziouc gorngv
  ziouv  se haaix dauh
  fai nziex yie jomc daaih ziouc nimc ga naaiv
 bun yie nyei tin hungh nyei mengh maaih uix
maiv dungx daanh bou bun ninh nyei ziouv muangx
 nziex ninh zioux meih
 funx meih dorngc zuiz aqv
maaih deix mienh zioux ninh mbuo nyei die yaac maiv buang waac bun maa
maaih deix mienh ziux ganh nyei m zing mangc
 funx ganh cing nzengc
 mv baac ganh laih hlopv yaac maiv nzaaux nzengc
maaih deix mienh zoux maux
 m zing hlang
 ninh mbuo m zing jaax za gengh hlang haic
maaih deix mienh maaih nyaah hnangv nzuqc ndaauv
 maaih nyaah hnangv nzuqc
 ziouc naqv nzengc ndau beih nyei mienh jomc mienh
 se yiem zuangx mienh mbu ndongx nyei dangx donx mienh
wuom biom maaih i dauh sieqv
 ninh mbuo zanc zanc heuc jienv gorngv
  bun aqv
 bun aqv
yietc liuz maiv haih gaux maaih buo nyungc
 yietc liuz maiv gorngv
  gaux aqv
  maaih biei nyungc
se yiemh gen caux maiv haih maaih saeng yungz nyei m sieqv dorn
 caux ndau beih nqaai
 maiv duqv wuom gaux
 caux douz yietc liuz maiv gorngv
  gaux aqv
mienh huotv ninh nyei die
 mangc piex
 maiv muangx ninh nyei maa nyei waac
 ziouc zuqc horngz nyei norqc aa nyorqv ninh nyei m zing cuotv
 yaac zuqc domh jaangv ngongh nyanc ninh nyei sei
yie mbuoqc horngh jiex ndaangc nyei maaih buo nyungc
 yie maiv bieqc hnyouv nyei maaih biei nyungc
se domh jaangv hnangv haaix nor ndaix wuov lungh
 naang hnangv haaix nor luih la bieiv gu nguaaic
 nzangv hnangv haaix nor yangh domh koiv gu nyuoz
 dorn hnangv haaix nor caux sieqv jiu tong
hienx nqox nyei m sieqv dorn hnangv naaiv nor
 ninh nyanc liuz
 sortv nzuih
 ziouc gorngv
  yie maiv zoux dorngc haaix nyungc
bun ndau dongz maaih buo nyungc
 ndau beih ndaam maiv duqv nyei maaih biei nyungc
maaih nouh gauv duqv zoux hungh
 maaih mienh hngongx mienh duqv nyanc beuv
maaih maiv maaih mienh hnamv nyei sieqv duqv nqox longc
 yaac maaih nouh beiz duqv zoux ziouv div ninh nyei biauv ziouv maac
ndau beih maaih biei nyungc ga naaiv faix
 nyei
 mv baac za gengh
 cong mengh haic
nziouv qaqv faix
 mv baac nqaai gorng ninh mbuo liuc leiz nyanc hopv
yiem la bieiv nyei domh naauz yaac maiv henv
 mv baac ninh mbuo yiem la bieiv qangx zoux zunh
jopv nyeic maiv maaih hungh
 mv baac ninh mbuo haih mbaih jienv ziangh guanh nyei mingh
naang daqc dingx
 mienh longc buoz zorqv duqv nyei
 mv baac ninh haih yiem hungh dinc
laamx zaux nzueic maaih buo nyungc
 yangh jauv zorqv laangc maaih biei nyungc
maaih sienh
 beiv zuangx hieh zoih ninh henv jiex
 maiv weic haaix nyungc huin nqaang nzuonx
jai gorngx yangh jauv zorqv laangc
 yaac maaih yungh gouv
 aengx maaih hungh diex maaih ninh nyei baeng weih gormx
se gorngv meih zoux sic hngongx
 ceng ganh zoux hlo
 fai daav orqv nyei za eix
 oix zuqc longc buoz buang jienv nzuih
weic zuqc mienh qouv ngongh nyorx ziouc duqv nyorx hmei
 mborqv mba zorng ziouc cuotv nziaamv
 cuoqv mienh qiex jiez ziouc maaih nzaeng jaax nyei sic
