o ziouv aac
 tov meih betv nqoi lungh njiec daaih bun mbong yiem meih nyei nza hmien dongz
hnangv douz zieqc yietc ndui ndiangx nquaah nyang buov wuom mbueix
 weic bun meih nyei win wangv hiuv duqv meih nyei mengh
 ziouc bun maanc guoqv yiem meih nyei nza hmien sin zinx
meih zoux dongh yie mbuo hnamv maiv taux nyei mbuoqc horngh sic
 meih njiec daaih
 mbong yaac yiem meih nyei nza hmien dongz
yiem loz hnoi daaih maiv maaih haaix dauh haiz jiex
 fai haaix dauh nyei m normh duqv muangx jiex
 yaac maiv maaih haaix dauh nyei m zing buatc jiex haaix dauh tin hungh cuotv liuz meih
 dongh tengx zuov ninh wuov deix mienh
meih zipv a hneiv zoux horpc nyei mienh
 se jangx meih nyei jauv nyei mienh
 mangc maah
 meih qiex jiez weic zuqc yie mbuo baamz zuiz
 yie mbuo yiem zuiz gu nyuoz lauh nyei
 wuov nyungc yie mbuo haih duqv njoux fai
yie mbuo yietc zungv ziouc hnangv maiv cing nzengc nyei mienh
 yie mbuo zoux nyei yietc zungv kuv sic yaac hnangv laih hlopv nyei lui houx
 yie mbuo yietc zungv hnangv ndiangx normh nor
 nyaux nzengc
 yie mbuo nyei zuiz nipc yaac hnangv nziaaux nor
 buonc yie mbuo mingh
maiv maaih haaix dauh daux gaux jouh meih nyei mengh
 maiv maaih haaix dauh dongz sin nanv jienv meih
 weic zuqc meih buang meih nyei hmien
 maiv mangc yie mbuo
 yaac zorqv yie mbuo guangc jienv yiem yie mbuo nyei zuiz gu nyuoz
mv baac ziouv aac
 meih corc zoux yie mbuo nyei die
 yie mbuo zoux ba naih nie
 meih se nanv nie zaangc
 yie mbuo yietc zungv benx meih nyei buoz dauh zoux nyei gong
o ziouv aac
 maiv dungx qiex jiez camv jiex ndaangc
 maiv dungx yietc liuz jangx yie mbuo nyei zuiz
 yie mbuo tov meih mangc jienv yie mbuo weic zuqc yie mbuo yietc zungv benx meih nyei baeqc fingx
meih nyei cing nzengc zingh benx deic bung huaang
 liemh si on benx deic bung huaang
 ye lu saa lem benx baaic huaang nyei dorngx
yie mbuo cing nzengc
 nzueic haic nyei singx dinc
 dongh yie mbuo nyei ong taaix yiem weic ceng meih nyei dorngx
 zuqc douz buov qui
 yie mbuo funx jaaix nyei yietc zungv ga naaiv yaac zuqc baaic waaic nzengc mi aqv
ziouv aac
 maaih naaiv deix sic meih corc haih nyienz duqv jienv nyei fai
 meih corc maiv ko lo
 yaac bun yie mbuo zuqc siouc siem haic nyei naanc zingh fai
