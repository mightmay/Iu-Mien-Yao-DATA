naa aa maan zoux silie hungh nyei domh baeng bieiv
 ninh nyei ziouv funx ninh zoux longc jienv nyei mienh yaac taaih ninh
 weic zuqc ziouv  longc ninh tengx silie guoqv duqv hingh
 ninh benx yietc dauh mborqv jaax henv nyei mienh
 mv baac ninh butv gomh huv baengc
maaih nzunc silie nyei ziex guanh baeng mingh mborqv i saa laa en deic bung wuov zanc ninh mbuo caangv duqv dauh sieqv faix
 naaiv dauh sieqv faix fu sux naa aa maan nyei auv
wuov dauh sieqv gorngv mbuox ninh nyei ziouv
 naa aa maan nyei auv
feix duqv yie nyei ziouv mingh buangh yiem saa maa lie nyei douc waac mienh
 naaiv dauh mienh haih zorc ninh nyei baengc longx
naa aa maan ziouc mingh mbuox ninh nyei ziouv
 silie nyei hungh diex
 wuov dauh i saa laa en sieqv hnangv haaix nor gorngv
silie nyei hungh gorngv
meih gunv mingh aqv maah
 yie ziouc fungx fienx mingh bun i saa laa en nyei hungh
 naa aa maan ziouc cuotv jauv
 dorh jienv nyic baeqv ziepc joih nyaanh caux feix ziepc faam joih jiem caux ziepc yiemc lui houx mingh
ninh dorh mingh bun i saa laa en nyei hungh wuov zeiv fienx hnangv naaiv nor gorngv
yie fungx naaiv zeiv fienx caux yie nyei domh jien
 naa aa maan
 mingh meih naaic weic tov meih zorc ninh nyei ndopv huv baengc longx
i saa laa en nyei hungh doqc liuz naaiv zeiv fienx
 ninh betv ninh nyei lui yaac gorngv
yie zoux tin hungh
 haih bun mienh daic
 bun mienh nangh fai
 naaiv dauh mienh cingx fungx fienx heuc yie zorc naaiv dauh mienh nyei gomh huv baengc longx
 mangc maah
 ninh kungx lorz sic caux yie nzaeng hnangv
tin hungh nyei mienh
 e li saa
 haiz gorngv hungh diex betv ninh nyei lui
 ninh ziouc paaiv mienh mingh gorngv
meih weic haaix diuc betv meih nyei lui
 gunv heuc naaic dauh mienh daaih yie naaiv
 ninh ziouc hiuv duqv yiem i saa laa en deic bung maaih dauh douc waac mienh
naa aa maan ziouc dorh jienv ninh nyei yietc zungv maaz caux maaz cie mingh dingh jienv e li saa nyei gaengh ndaangc
e li saa heuc dauh douc fienx mienh cuotv mingh mbuox naa aa maan
mingh jor ndaen ndaaih nzaaux siec nzunc sin
 meih nyei orv ziouc longx hnangv loz wuov nor
 meih yaac cing nzengc mi aqv
mv baac naa aa maan qiex jiez jienv mingh mi aqv
 ninh gorngv
yie laaic ninh oix cuotv daaih lorz yie
 souv jienv daux gaux heuc ziouv
  ninh nyei tin hungh
 nyei mbuox
 yaac huangx buoz yiem butv baengc nyei dorngx gu nguaaic
 zorc yie nyei gomh huv baengc longx
ndaa matv gatc nyei ndaaih
 aa mbaa naa caux faan baa
 maiv zeiz gauh longx i saa laa en nyei diuh diuh wuom fai
 yie yiem wuov nzaaux yaac haih duqv cing nzengc daaih maiv zeiz
 ninh ziouc daaux sin qiex jiez jienv mingh mi aqv
mv baac naa aa maan nyei bou mingh taux ninh nyei nza hmien gorngv
domh gorx aac
 se gorngv wuov dauh douc waac mienh heuc meih zoux yietc nyungc hlo nyei sic
 domh gorx m daaih zoux nyei maiv zeiz
 hnangv naaic
 ninh mbuox domh gorx
  mingh nzaaux ziouc cing nzengc aqv
  maiv zeiz gauh oix zuqc zoux fai
naa aa maan ziouc ei jienv tin hungh nyei mienh nyei waac njiec jor ndaen ndaaih ziemx siec nzunc
 ninh nyei orv ziouc nzuonx loz hnangv fu jueiv nyei orv nor
 ninh yaac cing nzengc mi aqv
naa aa maan caux gan ninh nyei yietc zungv mienh nzuonx taux tin hungh nyei mienh wuov
 souv jienv e li saa nyei nza hmien gorngv
ih zanc yie hiuv duqv yiem lungh ndiev maiv maaih tin hungh cuotv liuz yiem i saa laa en deic bung
 ih zanc tov zipv yie
 meih nyei bou
 oix jiu bun nyei zingh nyeic
e li saa dau
yie ziangv jienv ziangh jienv nyei ziouv
 dongh yie fu sux wuov dauh laengz waac
 yie maiv zipv yietc nyungc
 maiv gunv naa aa maan qaqv tov ninh longc
 ninh ngaengc jienv maiv longc
naa aa maan gorngv
meih za gengh maiv longc nor
 tov meih bun gaux i dauh lorh tor nyei nie yie
 meih nyei bou
 weic zuqc yiem naaiv mingh meih nyei bou maiv fongc horc buov ziec nyei ga naaiv fai longc haaix nyungc ziec haaix dauh zienh cuotv liuz ziec bun ziouv
mv baac tov ziouv  guangc yie
 meih nyei bou
 zoux nyei naaiv yietc nyungc sic
 se yie nyei ziouv bieqc limmon zienh nyei miuc biauv ndoqv njiec baaix nyei ziangh hoc
 ninh yaac bangc yie nyei buoz bieqc
 yie yaac yiem wuov ndoqv njiec
 yie yiem limmon nyei miuc biauv ndoqv njiec nyei ziangh hoc
 tov ziouv guangc nqoi yie
 meih nyei bou
 nyei zuiz
e li saa gorngv
meih gunv baengh orn nyei nzuonx
 naa aa maan cuotv jauv mingh maiv gaengh go ndongc haaix
tin hungh nyei mienh
 e li saa nyei bou
 ge haa si
 yiem hnyouv hnamv
yie nyei ziouv ba laqc korv lienh naa aa maan
 maiv longc yietc nyungc ninh dorh daaih nyei ga naaiv
 yie ziangv jienv ziangh jienv nyei ziouv  laengz yie oix tiux mingh zunc zaaic tov deix ninh nyei ga naaiv
ge haa si ziouc gaanv jienv gan naa aa maan mingh
 naa aa maan buatc dauh mienh tiux jienv daaih
 ninh ziouc njiec cie zipv
 ninh gorngv
maaih haaix nyungc jauv fai
ge haa si dau
maiv maaih haaix nyungc lorqc
 yie nyei ziouv paaiv yie daaih gorngv
  a jang maaih i dauh wuov guanh douc waac mienh nyei mienh lunx mienh yiem e faa im nyei mbong aiv dorngx daaih
 tov bun nyic ziepc yietv joih nyaanh ninh mbuo caux i yiemc lui houx
naa aa maan gorngv
tov dorh feix ziepc nyeic joih nyaanh mingh maah
 ninh qaqv tov ge haa si longc ziouc zorqv feix ziepc nyeic joih nyaanh dapv i norm mbuoqc
 aengx zorqv i yiemc lui houx dapv jienv
 ninh yaac bun i dauh bou ndaam jienv mingh
 wuov deix bou ndaam jienv mingh ndaangc ge haa si
taux mbong aiv
 ge haa si zorqv bou ndaam nyei ga naaiv hietv jienv biauv ziouc heuc wuov deix bou nzuonx
 ninh mbuo yaac nzuonx mi aqv
nqa haav ninh bieqc mingh souv jienv ninh nyei ziouv
 e li saa
 nyei nza hmien
 e li saa naaic
ge haa si aac
 meih mingh haaix nzuonx
 ge haa si dau
 meih nyei bou
 maiv mingh haaix
mv baac e li saa gorngv mbuox ninh
wuov dauh mienh daaux sin daaih zipv meih nyei ziangh hoc
 yie nyei hnyouv maiv caux meih mingh fai
 ih zanc se taux ziangh hoc zipv nyaanh zipv lui houx fai zipv ga lanv huingx
 a ngunc huingx
 ngongh guanh
 ba gi yungh guanh
 nouh gauv nouh beiz nyei ziangh hoc fai
weic naaiv naa aa maan nyei gomh huv baengc ziouc jiex meih caux meih nyei zeiv fun yietc liuz oix butv
 ge haa si ziouc yiem e li saa nyei nza hmien cuotv mingh
 ninh butv gomh huv baengc
 ninh nyei ndopv mbopv baeqc nyei
 hnangv sorng nor
