wuov zanc goux meih nyei baeqc fingx wuov dauh domh fin mienh bieiv
 mi kaa en
 oix jiez daaih
 ziouc maaih domh zeqc naanc
 yiem liepc guoqv daaih taux wuov zanc
 maiv maaih jiex ndongc naaiv nzunc
 mv baac wuov zanc meih nyei guoqv nyei baeqc fingx
 da faanh maaih mbuox fiev jienv yiem wuov buonv sou daan
 ziouc duqv njoux
daic mingh nyei mienh camv nyei oix nangh daaih
 maaih deix ziouc duqv yietc liuz nyei maengc
 maaih deix yietc liuz zuqc baaic hmien diev nyaiv
maaih cong mengh nyei mienh oix ziux cuotv njang hnangv lungh zaangc nyei njang
 dorh mienh camv zoux duqv horpc wuov deix oix yietc liuz hnangv hleix njang taux maanc gouv maanc doic
ndaa ni en aac
 meih aeqv
 oix zuqc zorqv fiev jienv naaiv deix waac naaiv njunc sou mborqv yienx naetv jienv taux setv mueiz nyei ziangh hoc
 maaih mienh camv nyei tiux jiex naaiv tiux jiex wuov weic bun wuonh zaang hiaangx jienv faaux
wuov zanc yie
 ndaa ni en
 mangc buatc i dauh mienh souv jienv
 yietc dauh souv jienv naaiv bung ndaaih hlen
 yietc dauh souv wuov bung ndaaih hlen
maaih dauh gorngv mbuox zuqv jienv la maah ndie souv jienv ndaaih gu nguaaic wuov dauh
naaiv deix mbuoqc horngh nyei sic maaih ndongc haaix lauh cingx taux setv mueiz
zuqv jienv la maah ndie souv jienv ndaaih nyei wuom gu nguaaic wuov dauh sung mbiaauc jieqv buoz caux zaaix jieqv buoz hungx jienv lungh
 yie yaac haiz ninh ziangv jienv yietc liuz ziangh wuov dauh laengz waac gorngv
aengx maaih yietc caamx
 i caamx caux ndaamv caamx ziangh hoc cingx taux
 cing nzengc baeqc fingx nyei qaqv zutc wuov zanc
 naaiv deix yietc zungv sic taux setv mueiz aqv
yie muangx haiz mv baac maiv mengh baeqc yie ziouc gorngv
o yie nyei ziouv aac
 naaiv deix sic setv mueiz hnangv haaix nor
ninh gorngv
ndaa ni en aac
 gunv mingh aqv
 weic zuqc naaiv deix waac oix zuqc gem jienv
 nqaapv jienv yienx taux setv mueiz nyei ziangh hoc
maaih mienh camv saax ganh cing nzengc
 baeqc daaih hnangv sinx jiex nor
 mv baac orqv mienh oix zoux orqv jienv mingh
 yaac maiv maaih haaix dauh orqv mienh duqv bieqc hnyouv
 kungx maaih cong mengh nyei mienh bieqc hnyouv hnangv
yiem zuqc zorqv guangc zanc zanc fongc horc buov ziec nyei jauv taux liepc jiez zoux bun nyungc nyungc waaic wuov dauh domh hieh youx maaih yietc cin nyic baeqv juov ziepc hnoi
zuov duqv taux yietc cin faam baeqv faah ziepc hmz hnoi jiex liuz wuov deix maaih orn lorqc
ndaa ni en aac
 gunv mingh aqv
 zuov jienv taux setv mueiz
 meih ziouc duqv hitv kuonx
 taux setv mueiz meih duqv jiez daaih zipv paaiv bun meih nzipc nyei buonc
