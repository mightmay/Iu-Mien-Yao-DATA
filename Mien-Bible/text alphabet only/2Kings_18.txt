elaa nyei dorn
 ho se yaa
 zoux i saa laa en nyei hungh da faam hnyangx wuov hnyangx
 aa hatc nyei dorn
 he se ki yaa
 faaux weic zoux yu ndaa nyei hungh
faaux weic zoux hungh wuov zanc
 ninh duqv nyic ziepc hmz hnyangx
 ninh yiem ye lu saa lem gunv nyic ziepc juov hnyangx
 ninh nyei maa se se kaa li yaa nyei sieqv
 mbuox heuc aa mbi yaa
ziux ziouv  mangc
 he se ki yaa zoux duqv horpc hnangv ninh nyei ong taaix
 ndaawitv
 zoux nyei nyungc nyungc
ninh caeqv cuotv yiem hlang zaangc zienh nyei dorngx
 mborqv huv zaangc zienh nyei la bieiv dongc yaac goix aa se laa zienh nyeiz nyei ndiangx fangx
 ninh mborqv huv mose zoux daaih nyei dongh siqv naang
 weic zuqc taux wuov deix hnoi nyieqc i saa laa en mienh corc buov hung bun wuov diuh naang
 wuov diuh naang
 mienh heuc ne hutc taan
he se ki yaa kaux ziouv
  i saa laa en mienh nyei tin hungh
 hnangv naaic
 yiem yu ndaa nyei yietc zungv hungh
 maiv gunv zinh ndaangc nyei caux nqa haav nyei
 maiv maaih haaix dauh hnangv ninh
ninh kaux wuonv ziouv
  zanc zanc gan longx ninh
 maiv guangc
 he se ki yaa ei jienv ziouv  jiu bun mose nyei leiz latc
ziouv  caux ninh yiem
 ninh haaix zanc cuotv mingh zoux haaix nyungc
 ninh zoux duqv cuotv nyei
 ninh ngaengc jienv maiv fu sux atc si lie nyei hungh
ninh mborqv hingh fi li saa die mienh
 zungv mborqv taux gaasaa caux huing nzuonx nyei dorngx
 yiem maaih laauh nyei dorngx taux maaih zingh laatc weih wuonv nyei dorngx
he se ki yaa zoux hungh da feix hnyangx wuov hnyangx
 se elaa nyei dorn
 ho se yaa
 zoux i saa laa en nyei hungh da cietv hnyangx wuov hnyangx
 atc si lie nyei hungh
 saen maa ne se
 cuotv mingh weih jienv oix mborqv saa maa lie zingh
jiex liuz buo hnyangx wuov hnyangx
 atc si lie mienh caangv duqv wuov norm zingh mi aqv
 saa maa lie zuqc caangv wuov zanc
 he se ki yaa zoux ye lu saa lem nyei hungh da luoqc hnyangx
 ho se yaa zoux i saa laa en nyei hungh da juov hnyangx
atc si lie nyei hungh guaatv i saa laa en mienh mingh atc si lie guoqv
 bun ninh mbuo yiem haa laa aa caux gosaan deic nyei haa mbo ndaaih hlen caux mi ndie mienh nyei mungv
naaiv deix sic cuotv daaih weic zuqc ninh mbuo maiv muangx ziouv
  ninh mbuo nyei tin hungh
 nyei waac
 ninh mbuo ngaengc jienv ninh mbuo caux ninh laengz jiex nyei ngaengc waac
 dongh ziouv  nyei bou
 mose
 hatc nyei waac
 ninh mbuo maiv muangx yaac maiv ei jienv zoux
he se ki yaa zoux hungh ziepc feix hnyangx wuov hnyangx
 atc si lie nyei hungh
 sen naa ke lipv
 daaih mborqv yu ndaa maaih zingh laatc wuonv nyei yietc zungv zingh yaac caangv duqv mi aqv
yu ndaa nyei hungh
 he se ki yaa
 ziouc paaiv mienh mingh laakitv taux atc si lie nyei hungh wuov
 ninh gorngv
yie zoux dorngc mi aqv
 tov meih tuix nqoi maiv dungx mborqv yie
 meih oix yie buih mbu ziex yie ziouc bun aqv
 atc si lie nyei hungh ziouc heuc yu ndaa nyei hungh
 he se ki yaa
 cuotv juqv cin yietc baeqv juov ziepc joih nyaanh caux luoqc baeqv ziepc juov joih jiem
he se ki yaa ziouc zorqv yiem zaangc ziouv  nyei biauv caux hungh dinc siou jaaix nyei ga naaiv nyei dorngx nyei yietc zungv nyaanh fungx bun ninh
wuov zanc yu ndaa nyei hungh
 he se ki yaa
 maeqv nzengc dongh ninh buang jienv zaangc ziouv  nyei biauv nyei gaengh caux gaengh zouc nyei jiem
 fungx bun atc si lie nyei hungh
atc si lie nyei hungh paaiv buo dauh ninh nyei hlo jiex nyei baeng bieiv caux jienv baeng guanh camv nyei yiem laakitv mingh taux ye lu saa lem
 he se ki yaa hungh wuov
 mingh taux ye lu saa lem
 ninh mbuo dingh jienv yiem wuov jiex bung nyei wuom domh nyei zuonx
 nyomc ndie nyei ciangv wuov diuh jauv
ninh mbuo heuc hungh diex wuov zanc maaih goux hungh dinc nyei domh jien
 hin ki yaa
 nyei dorn
 e li yaa kim
 caux sepv naa sou biuv caux aasaapc nyei dorn
 fiev sou daan nyei jien wuov dauh yo aa
 cuotv mingh buangh ninh mbuo
maaih dauh wuov deix domh baeng bieiv gorngv mbuox ninh mbuo
oix zuqc mbuox he se ki yaa
+ domh ziuh hungh
 atc si lie nyei hungh
 hnangv naaiv nor gorngv
meih kaux haaix nyungc
meih hnamv daaih kungx longc baeqc waac hnangv haih maaih za eix
 maaih qaqv mborqv jaax fai
 meih kaux haaix dauh cingx daaih ngaengc yie
mangc maah
 meih kaux i yipv se hnangv kaux luoqc diqc guaengv mbaaix zoux biaav mbiaac yangh jauv nor
 haih baqv zuqc buoz mun
 i yipv nyei faalo hungh yaac hnangv naaiv nor zoux bun yietc zungv bangc ninh nyei mienh
se gorngv meih mbuox yie
  yie mbuo kaux ziouv
  yie mbuo nyei tin hungh
  he se ki yaa caeqv guangc wuov deix yiem hlang zaangc zienh nyei dorngx caux ziec dorngh se naaiv dauh tin hungh nyei maiv zeiz
 he se ki yaa corc gorngv mbuox yu ndaa caux ye lu saa lem nyei mienh
  meih mbuo oix zuqc yiem ye lu saa lem naaiv norm ziec dorngh ziec
+ ih zanc meih caux yie nyei ziouv
 atc si lie nyei hungh
 ndouv gaax
 se gorngv meih lorz duqv mienh gaux geh nor
 yie bun i cin dauh maaz meih
se gorngv meih kaux i yipv nyei mborqv jaax maaz cie caux geh maaz baeng
 meih fungc haih mborqv duqv hingh yie nyei ziouv nyei yietc dauh gauh faix jiex nyei baeng bieiv
maiv daan mbuoqc naaiv
 yie daaih mborqv baaic naaiv norm deic bung se maiv maaih ziouv  caux yie daaih fai
 ziouv  ganh gorngv mbuox yie cuotv mingh mietc naaiv norm deic bung maah
hin ki yaa nyei dorn
 e li yaa kim
 caux sepv naa caux yo aa gorngv mbuox wuov dauh domh baeng bieiv
tov longc aalam waac caux yie mbuo
 meih nyei bou
 gorngv waac weic zuqc yie mbuo bieqc hnyouv nyei
 maiv dungx longc yu ndaa mienh nyei waac bun yiem zingh laatc gu nguaaic nyei baeqc fingx haih muangx haiz
mv baac wuov dauh baeng bieiv gorngv
yie nyei ziouv paaiv yie daaih kungx oix yie caux meih nyei ziouv caux meih mbuo ganh gorngv fai
 se liemh zueiz jienv zingh laatc wuov deix oix zuqc caux meih mbuo nyanc ninh mbuo ganh nyei nqaiv
 hopv ninh mbuo ganh nyei yiez maiv zeiz
wuov dauh domh baeng bieiv ziouc souv jiez daaih longc yu ndaa mienh nyei waac heuc jienv gorngv
oix zuqc muangx domh ziuh hungh
 se atc si lie nyei hungh
 nyei waac maah
hungh diex hnangv naaiv nor gorngv
  maiv dungx muangx he se ki yaa nduov meih mbuo
 ninh maiv haih njoux meih mbuo leih ndutv yie nyei buoz ndiev
maiv dungx muangx he se ki yaa nduov meih mbuo kaux ziouv
  ninh oix gorngv
ziouv  ndongc haaix zungv oix njoux yie mbuo
 ninh maiv zorqv naaiv norm zingh jiu bun yiem atc si lie hungh nyei buoz ndiev
maiv dungx muangx he se ki yaa nyei waac
 atc si lie nyei hungh gorngv
  cuotv daaih lorz yie maah
 caux yie gorngv horpc
 gorqv mienh ziouc duqv nyanc gorqv mienh nyei a ngunc hmei nyei biouv
 gorqv mienh duqv nyanc gorqv mienh nyei ngongh nyorx ndiangx nyei biouv yaac hopv ganh nyei siou wuom kuotv nyei wuom
zuov yie dorh meih mbuo mingh taux norm deic bung hnangv meih mbuo ganh nyei deic bung nor
 se maaih laangh ziqc
 maaih siang a ngunc diuv nyei deic bung
 maaih njuov
 maaih a ngunc huingx nyei deic bung
 maaih ga lanv ndiangx caux mueiz dorngh nyei deic bung
 weic bun meih mbuo maaih maengc ziangh
 maiv zeiz zuqc daic
he se ki yaa gorngv
  ziouv  zungv oix njoux yie mbuo
  wuov deix waac meih mbuo maiv dungx muangx weic zuqc ninh kungx nduov meih mbuo hnangv
maaih haaix norm guoqv nyei haaix dauh zienh njoux jiex ganh nyei guoqv biaux ndutv atc si lie hungh nyei buoz ndiev
haamatv caux aanbatc mungv nyei zienh yiem haaix
 se faan waa im
 henaa caux ipc waa mungv nyei zienh yiem haaix
 ninh mbuo njoux saa maa lie leih ndutv yie nyei buoz ndiev fai
se gorngv naaiv deix guoqv nyei yietc zungv zienh maiv maaih haaix dauh njoux duqv ninh nyei guoqv biaux ndutv yie nyei buoz ndiev
 wuov nyungc ziouv  fungc haih njoux ye lu saa lem cuotv yie nyei buoz ndiev
mv baac baeqc fingx sekv nzieqc nyei
 maiv dau yietc joux
 weic zuqc hungh diex hatc ninh mbuo
maiv dungx dau ninh
goux hungh dinc wuov dauh jien
 hin ki yaa nyei dorn
 e li yaa kim
 caux sepv naa sou biuv caux aasaapc nyei dorn
 fiev sou daan nyei jien wuov dauh yo aa
 ziouc betv ganh nyei lui houx aengx mingh taux he se ki yaa wuov
 yaac dorh wuov dauh domh baeng bieiv nyei waac mingh gorngv mbuox ninh
