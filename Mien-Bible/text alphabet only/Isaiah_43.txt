o yaakopv aac
 zeix meih daaih wuov dauh
 o i saa laa en aac
 nanv meih daaih nyei ziouv
  ih zanc hnangv naaiv nor gorngv
maiv dungx gamh nziex weic zuqc yie zuoqc meih nzuonx daaih aqv
 yie ziux meih nyei mbuox heuc meih
 meih benx yie nyei mi aqv
meih jiex wuom nyei ziangh hoc
 yie caux meih yiem
 meih jiex ndaaih
 ndaaih nyei wuom yaac maiv yiemx meih
 meih yangh douz jiex
 meih maiv zuqc douz buov
 douz mbietc yaac maiv zieqc meih
weic zuqc yie se ziouv
 meih nyei tin hungh
 se i saa laa en nyei cing nzengc tin hungh
 meih nyei njoux ziouv
 yie zorqv i yipv zoux zuoqc meih nyei jaax zinh
 yaac zorqv e ti o bie caux se mbaa longc tiuv meih
weic zuqc ziux yie nyei m zing mangc
 meih se jaaix haic
 yie taaih meih yaac hnamv meih
 yie ziouc zorqv mienh longc tiuv meih
 yaac zorqv ziex fingx mienh yienc meih nyei maengc
maiv dungx gamh nziex weic zuqc yie caux meih yiem
 yie oix dorh meih nyei zeiv fun yiem dong bung daaih
 yaac yiem fai bung dorh meih nyei mienh daaih gapv zunv
yie oix mbuox baqv bung
  bungx ninh mbuo maah
  yaac oix mbuox naamh bung
  maiv dungx nzaeng ninh mbuo
  yie oix dorh yie nyei dorn mbuo yiem go nyei daaih
 yaac yiem lungh gorn dorh yie nyei sieqv nzuonx
se da faanh gan yie nyei mbuox heuc nyei mienh
 dongh yie zeix daaih weic bun yie duqv njang laangc
 se yie nanv daaih zeix daaih nyei mienh
oix zuqc dorh maaih m zing mv baac maengh nyei
 maaih m normh mv baac ndung nyei mienh cuotv daaih
maanc guoqv mienh oix zuqc gapv zunv
 zuangx fingx oix zuqc lomh nzoih daaih
 yiem ninh mbuo mbu ndongx maaih haaix dauh jaa ndaangc gorngv naaiv deix sic yaac gorngv jiex daaih nyei sic bun yie mbuo muangx
 bun ninh mbuo dorh ninh mbuo nyei zorng zengx mienh cuotv daaih bun cing ninh mbuo horpc
 mienh ziouc muangx haiz yaac gorngv
naaiv za gengh zien nyei
ziouv gorngv
meih mbuo se yie nyei zorng zengx mienh
 yaac zoux yie nyei bou
 dongh yie ginv wuov dauh
 weic bun meih mbuo haih hiuv duqv yaac sienx yie
 yaac mengh baeqc yie se ziouv
  cuotv liuz yie maiv maaih ganh dauh zienh
 zinh ndaangc maiv maaih
 nqa haav yaac maiv maaih
 se yie ganh
 zoux ziouv
  cuotv liuz yie maiv maaih ganh dauh njoux ziouv
yie bun meih mbuo hiuv
 yaac njoux meih mbuo yaac gorngv mbuox meih mbuo
 se yie
 maiv zeiz yiem meih mbuo mbu ndongx nyei nyiec nyei zienh
   ziouv gorngv
meih mbuo zoux yie nyei zorng zengx mienh
 yie se tin hungh
yiem loz
 hnoi daaih yie m daaih yietc liuz zoux tin hungh
 maiv maaih haaix dauh haih njoux mienh biaux ndutv yie nyei buoz
 yie zoux nyei haaix nyungc
 maiv maaih haaix dauh haih goiv yienc
i saa laa en nyei cing nzengc tin hungh
 dongh zuoqc meih mbuo wuov dauh ziouv
  hnangv naaiv nor gorngv
weic meih mbuo nyei gorn yie paaiv jun baeng guanh mingh mbaa mbi lon
 mborqv baaic ninh mbuo nyei yietc zungv zingh gaengh
 mbaa mbi lon mienh njien youh heuc nyei qiex ziouc tiuv benx nzauh nyiemv nyei qiex
yie se ziouv
 meih mbuo nyei cing nzengc tin hungh
 dongh zeix i saa laa en wuov dauh
 meih mbuo nyei hungh diex
ziouv  hnangv naaiv nor gorngv
   ziouv  koi tong koiv nyei jauv
 koi diuh jauv yiem domh wuom gu nyuoz
ninh bun mborqv jaax nyei cie caux maaz
 bun jun baeng caux mborqv jaax henv nyei baeng cuotv daaih
 ninh mbuo bueix njiec
 yietc liuz maiv haih jiez sin
 ninh mbuo zutc nzengc
 hnangv dang cov nyei douz daic nor
ziouv  hnangv naaiv nor gorngv
maiv dungx jangx jiex daaih nyei sic
 yaac maiv dungx nzamc loz hnoi nyei jauv
mangc maah
 yie oix zoux yietc nyungc siang sic
 ih zanc cuotv daaih aqv
 meih mbuo maiv buatc fai
 yie oix yiem deic bung huaang koi jauv
 yaac bun deic bung haanz cuotv ndoqv
lomc nyei hieh zoih oix taaih yie
 hieh juv caux norqc lorh torh yaac taaih yie
 weic zuqc yie bun deic bung huaang maaih wuom
 yaac bun deic bung haanz maaih ndoqv
 weic bun yie nyei baeqc fingx
 yie ginv daaih nyei mienh
 maaih wuom hopv
se weic yie ganh zeix daaih nyei mienh
 ninh mbuo ziouc haih ceng yie
o yaakopv aac
 maiv gunv hnangv naaic meih corc maiv heuc yie
 o i saa laa en aac
 meih maiv weic yie diev kouv yietc deix
meih maiv dorh ba gi yungh daaih ziec yie
 yaac maiv longc meih ziec nyei ga naaiv taaih yie
 yie maiv bun meih weic fongc horc nyei ga naaiv kouv
 yaac maiv zanc zanc tov hung bun meih kouv haic
meih maiv longc nyaanh maaiz gamh ziex bun yie
 fai longc ziec nyei ga naaiv nyei hmei bun yie buangv hnyouv
 daaux nzuonx meih bun yie weic meih nyei zuiz kouv
 meih zoux dorngc baamz nyei zuiz bun yie za gengh kouv haic
kungx maaih yie weic ganh sortv guangc meih zoux dorngc nyei sic
 yaac maiv jangx meih nyei zuiz
wetv cuotv jiex daaih nyei sic bun yie muangx
 bun mbuo lomh nzoih daaih luonx
 gunv gorngv meih nyei jauv bun cing meih maiv dorngc
meih nyei daauh dauh ong taaix ngaeqv baamz zuiz
 meih nyei bieiv zeiv yaac ngaengc yie
yie oix bun yiem singx dinc zoux hlo wuov deix maaih uix
 zorqv yaakopv jiu bun zuqc mietc nzengc
 yaac bun i saa laa en zuqc mienh huotv
