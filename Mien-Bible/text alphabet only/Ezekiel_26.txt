yiem yie mbuo zuqc caangv mingh ziepc yietv hnyangx
 ziepc yietv hlaax
 saeng yietv wuov hnoi
 yie duqv zipv ziouv nyei waac gorngv
baamh mienh aah
 weic zuqc tailaqv gorngv ye lu saa lem zingh
  aav haah
 maanc fingx nyei zingh gaengh waaic mi aqv
 se dorng jienv yie koi nqoi mi aqv
 ninh benx baaic huaang nyei dorngx
 yie ziouc duqv longx jienv faaux
weic naaiv ziouv tin hungh gorngv
  o tailaqv zingh aah
 ih zanc yie caux meih zoux win wangv aqv
 yie ziouc dorh camv guoqv mienh daaih mborqv meih
 hnangv koiv jiez laangc nor
ninh mbuo oix mborqv waaic tailaqv nyei zingh laatc
 yaac caeqv nzengc ninh nyei zingh laauh
 yie oix guaaih nzengc ninh nyei nie bun benx njang nyei la bieiv zorng
ninh ziouc benx yiem koiv gu nyuoz pui mungz nyei dorngx
 ninh yaac benx maanc guoqv mienh daaih luv nyei dorngx
 weic zuqc yie
 ziouv tin hungh
  gorngv liuz aqv
tailaqv nyei mienh
 dongh yiem ndau jangv nyei dorngx
 oix zuqc nzuqc ndaauv daix
 ninh mbuo ziouc hiuv duqv yie se ziouv
weic zuqc ziouv tin hungh  hnangv naaiv gorngv
  yie oix dorh mbaa mbi lon nyei hungh
 ne mbu katv netv saa
 se maanc hungh nyei hungh
 daaih mborqv tailaqv
 ninh oix dorh jienv maaz caux maaz cie caux geh maaz baeng caux jun baeng guanh camv nyei yiem baqv bung daaih
ninh oix longc nzuqc ndaauv yiem ndau jangv nyei dorngx daix meih nyei mienh
 ninh oix zoux laatc weih jienv mborqv jaax
 wetv nie ndui jienv
 bouh torngv baaih torngv jienv m nqorngv daaih mborqv meih
ninh oix liepc zong zingh laatc nyei jaa sic zong tong zingh laatc
 yaac longc hlieqv jaa sic mborqv meih nyei zingh laauh njiec
ninh nyei maaz camv
 haic
 zungv bun nie mbung faaux daaih opv jienv meih
 ninh bieqc zingh gaengh wuov zanc hnangv yangh zong tong nyei kuotv bieqc
 geh maaz baeng caux mborqv jaax nyei maaz cie caux tor ga naaiv nyei maaz cie nyei qiex mbui
 zungv ndanc dongz meih nyei zingh laatc
ninh nyei maaz nyei deih oix caaiv meih nyei yietc zungv jauv
 ninh oix longc nzuqc ndaauv daix meih nyei baeqc fingx
 meih wuonv haic nyei ndiouh zungv oix mbaang njiec ndau
meih nyei zinh zoih oix zuqc caangv mingh
 meih nyei huox zuqc luv nzengc
 meih nyei zingh laatc yaac oix zuqc mborqv waaic
 meih nzueic haic nyei biauv yaac zuqc caeqv waaic
 meih nyei la bieiv caux ndiangx caux mborqv huv nyei ga naaiv zungv zuqc zoi njiec koiv gu nyuoz
yie ziouc bun meih baaux nzung nyei qiex sekv
 meih nyei daanh baah nyei qiex maiv duqv aengx haiz
yie oix bun meih benx njang nyei la bieiv zorng
 zoux pui mungz nyei dorngx
 meih yietc liuz maiv duqv aengx ceix jiez
 weic zuqc yie
 ziouv
  gorngv liuz aqv
 naaiv se ziouv tin hungh  gorngv nyei waac
ziouv tin hungh hnangv naaiv gorngv mbuox tailaqv
  yiem meih mbu ndongx zuqc daix zuqc mun nyei mienh njunh jienv wuov zanc
 laaix meih zuqc mbaang nyei qiex
 koiv hlen zungv oix zuqc ndanc dongz maiv zeiz
wuov zanc bangc koiv nyei zuangx jien ziouc njiec ninh mbuo nyei weic
 jaiv nqoi ninh mbuo maaih nyei lui ndaauv
 jaiv nqoi congx daaih nyei lui biangh
 sin zinx nyanh nyanh nyei
 ninh mbuo ziouc zueiz njiec ndau sin zinx jienv maiv dingh
 yaac tengx meih gamh nziex haic
ninh mbuo oix weic meih baaux diuh naanc zingh nzung gorngv taux meih
 ziouc hnangv naaiv gorngv
meih naaiv norm maaih mengh hoc nyei zingh aah
 meih yiem wuov koiv zuqc mietc nzengc
 meih yiem koiv zoux wuonv nyei dorngx
 meih caux meih nyei mienh zoux bun yiem wuov koiv nyei yietc zungv mienh gamh nziex haic
ih zanc yiem meih mbaang nyei hnoi koiv nzou nyanh nyanh nyei
 yiem koiv nyei zuangx koiv nzou gamh nziex haic weic zuqc meih jiex mi aqv
ziouv tin hungh hnangv naaiv gorngv
  tailaqv zingh aah
 yie bun meih benx zingh huaang
 hnangv maiv maaih mienh yiem nyei zingh
 yie dorh koiv nyei wuom daaih yiemx meih
 aengx bun domh wuom gomv jienv meih
wuov zanc yie oix fongv meih njiec bieqc yiemh gen
 bun meih caux loz hnoi nyei mienh yiem ndau ndiev ndo nyei dorngx
 yiem jienv loz hnoi mbaang waaic nyei dorngx
 se caux jienv njiec mingh yiem yiemh gen wuov deix mienh yiem
 weic maiv bun haaix dauh yiem meih gu nyuoz
 meih yaac maiv duqv yiem yaangh gen
yie oix bun meih nyei setv mueiz hnoi kouv
 yangh naaiv jiex ziouc maiv maaih meih aqv
 maiv gunv mienh lorz meih
 ninh mbuo yietc liuz lorz maiv buatc meih
  naaiv se ziouv tin hungh  gorngv nyei waac
