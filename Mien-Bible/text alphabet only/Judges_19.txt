wuov jaax lungh ndiev i saa laa en mienh corc maiv maaih hungh diex wuov zanc
 maaih dauh lewi mienh yiem e faa im mbong aiv
 yiem norm go nyei dorngx
 ninh longc dauh yu ndaa deic
 mbetc le hem mungv nyei sieqv zoux jaav zeih auv
mv baac naaiv dauh jaav zeih auv hienx nqox
 ninh ziouc guangc jienv ninh nyei nqox biaux nzuonx yu ndie saengv
 mbetc le hem mungv
 ninh nyei die nyei biauv wuov
 yiem biei hlaax nyieqc nyei dorngx
ninh nyei nqox ziouc jiez daaih dorh yietc dauh bou caux i dauh lorh mingh lorz ninh
 oix longc waac longx nyei kuinx ninh nzuonx daaih
 wuov dauh m sieqv dorn dorh ninh bieqc ninh nyei die nyei biauv
 ninh nyei die buatc naaiv dauh mienh ziouc a hneiv zipv
naaiv dauh mienh nyei ong daa
 se naaiv dauh sieqv nyei die
 liouh ninh yiem
 ninh ziouc yiem wuov buo hnoi
 ninh mbuo nyanc yaac hopv aengx hitv jienv wuov
taux da feix hnoi naaiv dauh lewi mienh jiez sin nziouv nyei
 oix nzuonx biauv aqv
 mv baac wuov dauh sieqv nyei die gorngv mbuox ninh nyei sieqv laangh
nyanc dangh hnaangx bun hnyouv kuh yiem deix manc daaih mingh
ninh mbuo i ong daa laangh ziouc zueiz njiec nyanc yaac hopv
 sieqv nyei die gorngv mbuox ninh nyei laangh
tov aengx bueix muonz bun hnyouv kuh yiem deix
naaiv dauh mienh jiez sin oix cuotv jauv wuov zanc
 ninh nyei ong daa aengx qaqv liouh njiec
 ninh ziouc aengx dingh njiec naaic
taux da hmz hnoi ninh jiez sin nziouv nyei oix cuotv jauv mingh aqv
 sieqv nyei die gorngv
tov nyanc dangh hnaangx bun hnyouv kuh yiem
 da nyeic aanx manc daaih nzuonx
 ninh mbuo i ong daa laangh ziouc nyanc yaac hopv
lewi mienh caux ninh nyei jaav zeih auv caux jienv ninh nyei bou jiez sin oix cuotv jauv mingh aqv
 ninh nyei ong daa
 se naaiv dauh sieqv nyei die
 gorngv mbuox ninh nyei laangh
ih zanc lungh maanz
 aav lamh hmuangx aqv
 aengx bueix muonz naaiv njien youh nyei yiem maah
 naaiv norm hnoi aav lamh deix jiex aqv
 njang hnoi nziouv nziouv nyei jiez sin daaih cuotv jauv nzuonx biauv aqv
mv baac wuov dauh mienh maiv kangv aengx hitv muonz
 ninh ziouc jiez sin cuotv jauv mingh taux ye mbutc zingh
 se ye lu saa lem
 nyei doix ngaanc
 ninh dorh jienv i dauh buic jienv orn nyei lorh
 ninh nyei jaav zeih auv yaac caux jienv mingh
ninh mbuo taux fatv deix ye mbutc zingh wuov zanc aav lamh deix hmuangx aqv
 wuov dauh bou ziouc gorngv mbuox ninh nyei ziouv
mbuo bieqc ye mbutc mienh nyei zingh hitv muonz orqc
ninh nyei ziouv dau
mbuo maiv bieqc ganh fingx mienh nyei zingh weic zuqc ninh mbuo maiv zeiz i saa laa en mienh
 mbuo oix zuqc aengx jiex mingh taux gi mbe aa zingh
ninh aengx gorngv mbuox ninh nyei bou
daaih maah
 mbuo mangc gaax haih mingh duqv taux gi mbe aa zingh fai laamaa hitv naaiv deix nyei yietc norm dorngx
ninh mbuo ziouc jiex mingh taux fatv deix mben yaa min nyei gi mbe aa zingh wuov zanc mba hnoi muotv mi aqv
ninh mbuo bieqc gi mbe aa zingh mingh oix yiem wuov hitv muonz
 ninh ziouc zueiz jienv wuov domh zuangx zaamc weic zuqc maiv maaih haaix dauh zipv ninh mbuo bieqc biauv bueix
zoux gau aav lamh hmuangx aqv
 maaih dauh mienh gox mienh mingh ndeic zoux gong nzuonx
 ninh se e faa im mbong aiv dorngx nyei mienh daaih yiem mben yaa min mienh nyei gi mbe aa zingh
 wuov norm mungv nyei mienh se mben yaa min fingx nyei mienh
naaiv dauh mienh gox mienh buatc jiex jauv nyei mienh zueiz jienv zingh nyei domh zuangx zaamc ziouc naaic ninh
meih yiem haaix daaih
 meih oix mingh haaix
wuov dauh lewi mienh dau
yie mbuo yiem yu ndaa deic
 mbetc le hem mungv daaih
 oix nzuonx e faa im mbong aiv go nyei dorngx
 yie m daaih yiem wuov nyei mienh
 mingh yu ndaa deic
 mbetc le hem mungv nzuonx
 oix nzuonx ganh nyei biauv
 daaih taux naaiv maiv maaih haaix dauh zipv yie mbuo bieqc ninh mbuo nyei biauv
yie mbuo maaih mbiauh nqaauv caux uix lorh nyei ga naaiv
 yaac maaih njuov caux a ngunc diuv
 se weic yie caux naaiv dauh sieqv yaac caux gan yie naaiv dauh mienh lunx mienh
 yie mbuo maiv caa yietc nyungc
wuov dauh mienh gox mienh gorngv
tov bun meih baengh orn aqv
 meih mbuo qiemx longc nyei haaix nyungc tov bun yie liuc leiz bun
 mv baac tov maiv dungx bueix naaiv domh zuangx zaamc
ninh ziouc dorh wuov dauh m jangc dorn bieqc biauv mingh
 yaac uix ninh nyei lorh
 ninh mbuo nzaaux liuz zaux ziouc nyanc yaac hopv
ninh mbuo a hneiv nyei nziaauc wuov zanc
 maaih deix wuov norm mungv nyei mienh waaic mienh daaih weih jienv wuov norm biauv
 qaqv ngaengv gaengh heuc biauv ziouv
 wuov dauh mienh gox mienh
dorh dongh bieqc meih nyei biauv wuov dauh mienh cuotv daaih bun yie mbuo caa ninh maah
wuov dauh biauv ziouv cuotv daaih gorngv mbuox ninh mbuo
yie nyei gorx youz aah
 maiv dungx zoux naaiv deix waaic haic nyei orqv sic
 naaiv dauh mienh daaih yiem yie nyei biauv zoux kaeqv mienh
 maiv dungx zoux naaiv deix waaic haic nyei sic bun ninh
mangc maah
 yie maaih dauh maiv gaengh bueix jiex dorn nyei sieqv caux naaiv dauh mienh nyei jaav zeih auv
 yie ih zanc oix dorh ninh mbuo cuotv daaih bun meih mbuo
 meih mbuo gunv longc yaac sueih eix zoux bun ninh mbuo
 mv baac tov meih mbuo maiv dungx zoux laih hlopv nyei orqv sic bun naaiv dauh mienh
mv baac wuov deix mienh maiv muangx biauv ziouv nyei waac
 wuov dauh lewi mienh ziouc zorqv ninh nyei jaav zeih auv fongv cuotv mingh bun ninh mbuo
 ninh mbuo ziouc ziangh muonz caa nyei caa
 hoic nyei hoic
 taux lungh aav lamh njang cingx daaih bungx ninh
lungh mbiouz mbiouz njang nyei ziangh hoc
 wuov dauh m sieqv dorn nzuonx daaih taux ninh nyei ziouv yiem wuov norm biauv
 ziouc king njiec wuov gaengh ndaangc
 yaac yiem naaic taux lungh njang longx
lungh ndorm nziouv wuov dauh m sieqv dorn nyei ziouv jiez sin daaih koi gaengh
 oix cuotv jauv mingh ziouc buatc ninh nyei jaav zeih auv bueix jienv wuov gaengh ndaangc
 buoz lorngx jienv gaengh mbaeqv
ninh gorngv mbuox wuov dauh m sieqv dorn
jiez sin daaih maah
 mbuo mingh aqv
 mv baac maiv haiz naaiv dauh m sieqv dorn dau
 ninh ziouc hlorpv ninh nyei jaav zeih auv daapv jienv lorh diqc daanz
 ziouc cuotv jauv nzuonx ninh ganh nyei biauv aqv
nzuonx taux biauv wuov zanc ninh zorqv nzuqc daaih nqen ninh nyei auv dorn nyei sei benx ziepc nyeic deix
 fungx mingh gormx i saa laa en deic bung nyei norm norm dorngx
da faanh duqv buatc nyei mienh gorngv
yiem i saa laa en mienh cuotv i yipv deic bung wuov hnoi taux ih zanc
 maiv maaih jiex yaac maiv maaih haaix dauh buatc jiex naaiv nyungc sic
 oix zuqc longx longx hnamv
 yaac caangh laangh mangc gaax
 mbuo oix zuqc hnangv haaix nor zoux
