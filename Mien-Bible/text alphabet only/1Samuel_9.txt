maaih dauh mben yaa min fingx nyei mienh
 mbuox heuc kitv
 kitv zoux aa mbi en nyei dorn
 selo nyei fun
 mbe ko latv nyei faqv
 mbe ko latv zoux mben yaa min fingx
 aa fi yaa nyei dorn
 kitv se butv zoih mienh
ninh maaih dauh dorn
 mbuox heuc saulo
 ziangh duqv longx
 ziangh duqv nzueic
 yiem i saa laa en mienh mbu ndongx maiv maaih yietc dauh m jangc dorn ziangh duqv ndongc ninh nzueic
 yietc zungv baeqc fingx mbaengc ninh nyei mba dauh hnangv
saulo nyei die
 kitv
 nyei ziex dauh lorh nyeiz dingx laaih mingh
 kitv ziouc gorngv mbuox ninh nyei dorn
 saulo
dorh yietc dauh bou caux jienv meih mingh lorz wuov deix lorh maah
ninh mbuo i dauh ziouc yangh e faa im nyei mbong aiv dorngx yaac jiex saa li saa deic mv baac lorz maiv buatc
 ninh mbuo aengx jiex saa aa lim deic mv baac lorh maiv yiem naaic
 ninh mbuo aengx bieqc mben yaa min nyei deic yaac lorz maiv buatc wuov deix lorh
ninh mbuo mingh taux supc deic wuov zanc
 saulo gorngv mbuox gan ninh nyei bou
mbuo oix zuqc nzuonx biauv aqv
 nziex yie nyei die maiv nzauh lorh aqv
 daaux nzuonx ninh nzauh mbuo
mv baac wuov dauh bou dau saulo
yiem naaiv norm mungv maaih dauh tin hungh nyei mienh
 mienh za gengh taaih haic ninh
 da faanh ninh gorngv nyei nyungc nyungc zungv cuotv daaih doix nzengc
 mbuo mingh ninh wuov orqc
 nziex ninh haih mbuox mbuo yangh haaix diuh jauv mingh
saulo gorngv mbuox ninh nyei bou
se gorngv mingh lorz ninh
 mbuo maaih haaix nyungc dorh mingh bun wuov laanh mienh
 weic zuqc yiem mbuo nyei mbuoqc nyei bienh fuix nzengc mi aqv
 mbuo maiv maaih haaix nyungc zoux zingh nyeic bun tin hungh nyei mienh
 mbuo maaih deix haaix nyungc fai
ninh nyei bou dau saulo
yie maaih norm nyaanh lengx yie oix bun tin hungh nyei mienh
 tov ninh mbuox jauv mbuo
loz hnoi yiem i saa laa en deic bung se gorngv haaix dauh mienh oix mingh naaic tin hungh nor
 wuov dauh mienh gorngv
daaih maah
 mbuo mingh lorz hiuv duqv zinh hoz nyei sic wuov laanh mienh
 dongh ih jaax hnoi mbuo heuc douc waac mienh
 loz hnoi ninh mbuo heuc hiuv duqv zinh hoz nyei mienh
saulo ziouc gorngv mbuox ninh nyei bou
longx aqv
 daaih maah
 mbuo mingh aqv
 ninh mbuo i dauh ziouc mingh tin hungh nyei mienh yiem wuov norm zingh
ninh mbuo faaux mbong aiv oix bieqc zingh wuov zanc
 ninh mbuo buangh deix sieqv cuotv daaih zaangh wuom
 ziouc naaic ninh mbuo
hiuv duqv zinh hoz wuov laanh mienh yiem naaiv fai
wuov deix sieqv dau
ninh yiem nyei
 ninh jang jang bieqc mingh
 se gorngv meih mbuo mingh siepv deix zungv zunc zaaic ninh
 ninh coqv hoqc bieqc zingh weic zuqc ih hnoi baeqc fingx yiem wuov jiex nyei ziec dorngh fongc horc ziec
meih mbuo i dauh yietv bieqc zingh mingh
 meih mbuo ziouc duqv buangh ninh ndaangc ninh faaux taux yiem hlang zaangc zienh nyei dorngx nyanc hnaangx
 weic zuqc ninh maiv gaengh taux
 baeqc fingx zungv maiv nyanc
 ninh oix zuqc mingh weic ziec nyei ga naaiv tov fuqv ndaangc
 nqa haav cingv daaih nyei kaeqv mienh cingx daaih nyanc
 ih zanc gunv faaux mingh aqv
 meih mbuo ziouc siepv siepv nyei duqv buangh ninh
ninh mbuo i dauh ziouc faaux mingh taux wuov norm zingh
 ninh mbuo yietv bieqc zingh wuov zanc
 buatc saa mu en jang jang yiem zingh cuotv
 hungx jienv ninh mbuo daaih
 oix faaux mingh wuov jiex nyei ziec dorngh
saulo maiv gaengh taux
 zinh ndaangc wuov hnoi
 ziouv zungv bun saa mu en hiuv mi aqv
 ziouv  gorngv
njang hnoi leih maiv go naaiv norm ziangh hoc
 yie oix bun dauh mben yaa min deic nyei mienh daaih meih naaiv
 meih oix zuqc longc youh orn ninh zoux yie nyei baeqc fingx
 i saa laa en mienh
 nyei bieiv zeiv
 ninh oix njoux yie nyei baeqc fingx biaux ndutv fi li saa die mienh nyei buoz ndiev
 yie buatc yie nyei baeqc fingx zuqc siouc kouv weic zuqc ninh mbuo heuc jienv tov nyei waac taux yie nyei m normh aqv
saa mu en buatc saulo wuov zanc
 ziouv  gorngv mbuox ninh
naaiv se dongh yie gorngv mbuox meih wuov laanh mienh
 ninh se dongh oix gunv yie nyei baeqc fingx wuov dauh
saulo mingh taux saa mu en nyei nza hmien
 zingh gaengh wuov
 naaic ninh
tov mbuox yie
 hiuv duqv zinh hoz nyei sic wuov laanh mienh nyei biauv yiem haaix
saa mu en dau saulo
yie se dongh hiuv duqv zinh hoz nyei mienh
 meih gunv mingh ndaangc yie aqv
 faaux mingh yiem hlang zaangc zienh nyei dorngx
 weic zuqc ih hnoi meih oix zuqc caux yie nyanc hnaangx
 njang ndorm yie bun meih nzuonx yaac zorqv meih yiem hnyouv hnamv taux nyei nyungc nyungc sic mbuox meih aqv
meih nyei lorh
 dongh dingx laaih duqv buo hnoi wuov deix
 meih maiv zuqc guaax hnyouv aqv
 zungv lorz buatc daaih aqv
 i saa laa en nyei zuangx mienh maaih hnyouv oix longc nyei se haaix dauh
 se dongh meih caux meih nyei die nyei douh zong maiv zeiz
saulo dau
yie mben yaa min fingx nyei mienh
 yiem i saa laa en nyei fingx gu nyuoz gauh faix jiex nyei fingx maiv zeiz
 yiem mben yaa min fingx gu nyuoz yie nyei bungh buonc gauh faix jiex maiv zeiz
 meih weic haaix diuc caux yie hnangv naaiv nor gorngv
saa mu en ziouc dorh saulo caux saulo nyei bou bieqc yietc qongx biauv hlo nyei yaac bun ninh mbuo zueiz jienv kaeqv mienh yiem wuov norm dorngx nyei dieh gorn
 maaih kaeqv mienh leih maiv go faah ziepc dauh
saa mu en gorngv mbuox zouh mienh
dongh yie gorngv
  ganh ca lengc liouh jienv  wuov deix orv gunv dorh daaih aqv
zouh mienh ziouc dorh zaux zuih an jienv saulo nyei nza hmien
 saa mu en gorngv
naaiv se liouh daaih bun meih
 yaac an jienv meih nyei nza hmien
 gunv nyanc maah
 weic zuqc yie cingv kaeqv mienh daaih wuov zanc naaiv deix orv liouh jienv taux dingc daaih nyei ziangh hoc bun meih
 wuov hnoi saulo ziouc caux saa mu en nyanc aqv
ninh mbuo yiem wuov jiex nyei ziec dorngh njiec daaih bieqc zingh wuov zanc
 saa mu en caux saulo yiem biauv ngorh gu nguaaic gorngv waac
ninh mbuo i dauh nyie nziouv nyei
 lungh mbiouz mbiouz njang
 saa mu en yiem biauv ngorh heuc saulo
jiez sin daaih
 yie oix fungx meih mbuo cuotv jauv
 saulo ziouc jiez sin
 ninh caux saa mu en cuotv jauv aqv
ninh mbuo njiec taux zingh hlen wuov zanc
 saa mu en gorngv mbuox saulo
gunv mbuox meih nyei bou mingh ndaangc mbuo
 zuov ninh jiex mingh
 meih ganh dingh dangh naaiv zuov yie zorqv tin hungh nyei waac gorngv mbuox meih
