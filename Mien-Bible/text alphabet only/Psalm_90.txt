ziouv aac
 maanc gouv maanc doic meih zoux yie mbuo yiem nyei dorngx
zinh ndaangc meih maiv gaengh zeix cuotv mbong
 yaac maiv gaengh zeix ndau beih caux baamh gen
 yiem loz
 hnoi taux nqa haav hingv meih m daaih zoux tin hungh taux yietc liuz
meih bun mienh nzuonx benx nie mbung
 meih gorngv
baamh mienh nyei naamh nyouz aac
 oix zuqc nzuonx benx nie mbung
weic zuqc ziux meih mangc
 yietc cin hnyangx se hnangv jiex liuz nyei yietc hnoi
 fai hnangv lungh muonz zanc yietc gaeng nor
meih guaatv mienh mingh mi aqv
 ninh mbuo hnangv mbeix norm mbeix nor
 yaac hnangv lungh ndorm nziouv cuotv daaih nyei miev
lungh ndorm nziouv baetv cuotv hlo daaih
 lungh maanz hmuangx nyaux
 kou nqaai mi aqv
yie mbuo zuqc meih qiex jiez
 mietc nzengc yie mbuo
 zuqc meih nouz ziouc haeqv yie mbuo gamh nziex haic
meih zorqv yie mbuo nyei zuiz baaiv jienv meih nyei nza hmien
 zorqv yie mbuo bingx jienv zoux nyei zuiz an meih nyei nza hmien
 njang nyei dorngx
yie mbuo ziangh jienv nyei yietc zungv hnoi nyieqc zuqc meih nouz
 yie mbuo ziangh nyei hnyangx daauh jiex liuz hnangv tauv nzunc qiex ndoqc nor
yie mbuo nyei hnyangx daauh ziangh duqv taux cietv ziepc
 henv nyei nor
 haih ziangh taux betv ziepc
 mv baac naaiv deix ziangh hoc gu nyuoz kungx laauh luic
 nzauh kouv hnangv
 maiv lauh jiex liuz aqv
 yie mbuo yaac fih hnangv nyei jiex mi aqv
haaix dauh mengh baeqc meih qiex jiez nyei qaqv
 haaix dauh hiuv meih nouz nyei jauv hnangv taaih meih nyei mienh
tov njaaux yie mbuo saauv ganh nyei hnoi nyieqc
 weic bun yie mbuo haih maaih cong mengh nyei hnyouv
o ziouv aac
 meih oix qiex jiez ndongc haaix lauh
 tov huin nzuonx daaih
 tov korv lienh meih nyei bou
tov bun yie mbuo ndorm ndorm buangv eix meih ziepc zuoqv hnamv nyei hnyouv
 weic bun yie mbuo yietc seix njien youh a hneiv
tov bun yie mbuo duqv njien youh ndongc meih bun yie mbuo zuqc kouv nyei hnoi nyieqc lauh
 yaac ndongc yie mbuo zuqc ciouv nyei zeqc naanc nyei hnyangx daauh
tov bun meih nyei bou buatc meih zoux nyei sic
 yaac bun ninh mbuo nyei zeiv fun buatc meih nyei njang laangc nyei qaqv
tov ziouv
 yie mbuo nyei tin hungh
 bun yie mbuo duqv longx
 tov liepc wuonv yie mbuo nyei buoz zoux nyei gong
 tov za gengh liepc wuonv yie mbuo nyei buoz zoux nyei gong
