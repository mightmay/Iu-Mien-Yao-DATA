yesu heuc ninh nyei ziepc nyeic dauh sai gorx daaih zunv
 jiu hatc maaz bun ninh mbuo haih zunc hieh guaiv mienv cuotv yaac haih zorc nyungc nyungc baengc longx
naaiv deix ziepc nyeic dauh gong zoh nyei mbuox se maaih hnangv naaiv
 da yietv dauh heuc simon
 aengx maaih norm mbuox heuc bide
 aengx maaih ninh nyei youz
 an ndaa lu
 maaih se mbe ndi nyei dorn
 yaagorpc
 caux yaagorpc nyei youz
 yo han
maaih filipv caux mbaa to lo miu
 maaih tomatv caux siou nzou wuov dauh matv taai
 maaih an fe atc nyei dorn
 yaagorpc
 caux tatv nde atc
maaih hnamv guoqv zaangc wuov dauh simon
 yaac maaih maaic yesu wuov dauh yu ndaatc i saa kaa li otc
yesu paaiv naaiv deix ziepc nyeic dauh gong zoh cuotv mingh wuov zanc
 ninh yaac njaaux ziangx
 ninh gorngv
maiv dungx mingh haaix fingx janx nyei deic bung
 yaac maiv dungx bieqc saa maa lie deic bung nyei haaix norm mungv
kungx oix zuqc mingh lorz i saa laa en mienh
 ninh mbuo se hnangv dingx laaih nyei ba gi yungh nor
meih mbuo yietc binc mingh yietc binc zunh mbuox mienh
  tin hungh daaih zoux ziouv gunv mienh nyei ziangh hoc taux fatv aqv
oix zuqc zorc baengc
 heuc daic mingh nyei mienh nangh daaih
 zorc longx butv gomh huv baengc nyei mienh
 yaac zunc mienv cuotv
 meih mbuo baeqc baeqc duqv daaih nyei yaac oix zuqc baeqc baeqc bun
meih mbuo nyei nyaanh mbuoqc
 maiv dungx dapv jiem fai nyaanh fai dongh zinh dorh mingh
cuotv jauv
 maiv zuqc dorh mbuoqc dapv ga naaiv
 maiv dungx dorh lui yienc
 fai heh
 fai biaav mbiaac
 gong mienh horpc zuqc duqv ninh qiemx longc nyei ga naaiv
meih mbuo bieqc haaix norm laangz
 haaix norm mungv
 oix zuqc samx mangc gaax
 yiem wuov maaih haaix dauh puix duqv meih mbuo hitv ninh nyei biauv
 hitv haaix dauh nyei biauv
 oix zuqc hitv taux aengx cuotv wuov norm dorngx
bieqc biauv wuov zanc
 oix zuqc tov tin hungh bun baengh orn wuov buonc mienh
se gorngv wuov buonc mienh a hneiv zipv meih mbuo nor
 bun meih mbuo tov nyei baengh orn yiem wuov norm biauv
 se gorngv ninh mbuo maiv zipv meih mbuo nor
 oix zuqc siou meih mbuo tov nyei baengh orn nzuonx
haaix norm biauv fai haaix norm mungv maiv zipv meih mbuo fai maiv muangx meih mbuo nyei waac
 oix zuqc cuotv wuov norm dorngx yaac fengx guoqv zaux nyei nie mbung guangc wuov
yie gorngv zien mbuox meih mbuo
 taux siemv zuiz wuov hnoi
 so ndom zingh caux go mo laa zingh oix zuqc dingc zuiz zungv gauh heng wuov norm mungv
muangx longx oc
 yie paaiv meih mbuo cuotv mingh
 se hnangv bungx ba gi yungh bieqc hieh juv guanh gu nyuoz nor
 meih mbuo oix zuqc hnangv naang nor guai
 yaac hnangv baeqc gopv nor suonc
oix zuqc faix fim
 mienh oix zorqv meih mbuo dorh mingh gunv sic wuic
 yiem ninh mbuo nyei wuic dorngh ninh mbuo yaac oix longc biaav bin mborqv meih mbuo
meih mbuo laaix yie oix zuqc mienh dorh meih mbuo mingh yiem zungx caux hungh diex nyei nza hmien weic kuv fienx zoux zorng zengx bun ninh mbuo caux janx muangx
ninh mbuo dorh mingh zaah naaic wuov zanc
 maiv dungx nzauh oix zuqc gorngv haaix nyungc fai oix zuqc hnangv haaix nor gorngv
 taux ziangh hoc
 dongh meih mbuo oix zuqc gorngv nyei waac
 tin hungh oix bun meih mbuo gorngv
weic zuqc maiv zeiz meih mbuo ganh hnamv cuotv waac gorngv
 meih mbuo nyei zaangc diex nyei singx lingh ganh longc meih mbuo gorngv
muoz dorn doic
 laanh oix zorqv laanh jiu bun mienh daix
 die yaac oix zorqv ninh nyei fu jueiv jiu bun mienh daix
 fu jueiv caux diex maac yaac oix benx win
 ziouc jiu bun mienh daix
weic yie
 zuangx mienh oix nzorng meih mbuo
 mv baac haaix dauh diev duqv taux daauh ziouc duqv njoux aqv
meih mbuo yiem yietc norm mungv zuqc mienh zoux doqc
 oix zuqc biaux mingh ganh norm mungv
 yie gorngv zien mbuox meih mbuo
 meih mbuo mingh i saa laa en deic bung nyei norm norm laangz zoux meih mbuo nyei gong maiv gaengh ziangx
 yie
 baamh mienh nyei dorn
 ziouc taux aqv
horqc saeng maiv gauh hlo ninh nyei fin saeng
 nouh maiv gauh hlo ninh nyei ziouv
se gorngv horqc saeng haih duqv hnangv ninh nyei fin saeng
 nouh haih duqv hnangv ninh nyei ziouv
 oix zuqc buangv hnyouv aqv
 se gorngv biauv ziouv zuqc mienh heuc zoux mbe en se mbun mienv
 biauv zong mienh yietc zei oix zuqc mienh heuc gauh waaic jiex nyei mbuox
hnangv naaic
 maiv dungx gamh nziex mienh
 maiv maaih haaix nyungc gem jienv maiv zuqc cuotv yaangh
 maiv maaih haaix nyungc bingx jienv
 mienh maiv haih hiuv
yie yiem hmuangx zong bingx jienv mbuox meih mbuo nyei sic
 meih mbuo oix zuqc yiem njang zong gorngv cuotv daaih
 meih mbuo yiem m normh gorn haiz nyei waac sapv
 oix zuqc yiem wuov biauv ngorh zunh mbuox mienh
maiv dungx gamh nziex mienh
 ninh mbuo haih daix sin mv baac maiv haih daix lingh wuonh
 daaux nzuonx oix zuqc gamh nziex tin hungh
 tin hungh haih bun liemh sin liemh lingh wuonh ndortv deic nyuoqc zuqc mietc
i norm norqc meix maaic duqv yietc norm dongh zinh hnangv
 mv baac cuotv liuz meih mbuo nyei zaangc diex nyei eix
 yietc norm norqc meix maiv ndortv njiec ndau
liemh meih mbuo nyei mba biei zungv saauv nzengc mi aqv
hnangv naaic maiv dungx gamh nziex
 meih mbuo zungv gauh jaaix jiex norqc meix camv
haaix dauh dorng zuangx nyiemc yie
 yie yiem yie nyei tin dorngh diex nyei nza hmien yaac oix nyiemc wuov dauh
mv baac haaix dauh dorng zuangx maiv nyiemc yie
 yie yiem yie nyei tin dorngh diex nyei nza hmien yaac maiv nyiemc wuov dauh
maiv dungx hnamv yie daaih weic bun baamh gen taaix baengh
 yie maiv zeiz daaih weic bun baamh gen taaix baengh
 yie dorh nzuqc ndaauv daaih
yie daaih weic bun 
+ dorn caux die maiv horpc
 sieqv caux maa maiv horpc
 mbuangz caux maa buoc maiv horpc
biauv zong mienh ziouc benx ganh nyei win wangv aqv
haaix dauh hnamv diex maac gauh camv ninh hnamv yie
 se maiv puix gan yie zoux sai gorx
 haaix dauh hnamv ninh nyei naamh nyouz gauh camv ninh hnamv yie
 wuov dauh yaac maiv puix zoux yie nyei sai gorx
haaix dauh maiv ndaam jienv ninh ganh nyei ziepc nzaangc jaax gan jienv yie mingh
 wuov dauh maiv puix zoux yie nyei sai gorx
haaix dauh kungx oix goux ninh ganh nyei maengc
 wuov dauh ziouc zuqc guangc ninh nyei maengc
 mv baac haaix dauh weic yie guangc ninh nyei maengc
 wuov dauh ziouc duqv maengc ziangh aqv
haaix dauh zipv meih mbuo
 ninh yaac zipv yie
 haaix dauh zipv yie
 ninh yaac zipv paaiv yie daaih wuov dauh
haaix dauh zipv dauh douc waac mienh weic zuqc ninh zoux douc waac mienh
 wuov dauh ziouc duqv zipv zingh nyeic hnangv douc waac mienh zipv nyei zingh nyeic nor
 haaix dauh zipv kuv mienh weic zuqc ninh zoux kuv mienh
 wuov dauh ziouc duqv zipv zingh nyeic hnangv kuv mienh zipv nor
yie gorngv zien mbuox meih mbuo
 haaix dauh bun korqv wuom namx yietc dauh naaiv deix faix jiex nyei sai gorx hopv weic zuqc ninh zoux yie nyei sai gorx
 wuov dauh nyei zingh nyeic za gengh maiv haih ndortv
