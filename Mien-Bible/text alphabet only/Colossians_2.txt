yie oix meih mbuo hiuv duqv yie weic meih mbuo caux lau ndi sie mienh caux yietc zungv maiv buatc jiex yie nyei hmien nyei mienh zoux gong ndongc haaix kouv
yie hnangv naaiv nor zoux weic tengx ninh mbuo zungx qaqv
 horpc fim dongh eix nyei laanh hnamv laanh
 ziouc bun ninh mbuo haih sienx dingc
 za gengh bieqc hnyouv nzengc
 hiuv duqv tin hungh bun mbiaangx yaangh cuotv daaih nyei sic
 se giduc ganh
tin hungh jaaix nyei cong mengh caux hnyouv zoih yaac gem jienv yiem giduc gu nyuoz
yie hnangv naaiv nor gorngv weic maiv bun nzuih mbiaangc nyei mienh gorngv kuh muangx nyei waac nduov meih mbuo
weic zuqc maiv gunv yie nyei sin maiv caux meih mbuo yiem
 yie nyei hnyouv caux meih mbuo yiem nyei
 buatc meih mbuo yiem duqv sung saangv nyei yaac sienx wuonv giduc
 yie ziouc a hneiv nyei
weic naaiv
 meih mbuo hnangv haaix nor zipv liuz giduc yesu zoux ziouv
 ziouc oix zuqc hnangv wuov nor caux ninh juangc maengc ziangh jienv
oix zuqc yiem ninh gu nyuoz hnangv njiec nzungh nor
 ceix jiez daaih sienx duqv wuonv
 hnangv mienh njaaux jiex meih mbuo nor
 yaac oix zuqc zanc zanc laengz zingh tin hungh
oix zuqc faix fim
 maiv dungx bun haaix dauh longc baamh mienh nyei cong mengh hnamv cuotv daaih nyei leiz fai kungx waac wakc meih mbuo
 se nduov meih mbuo gan baamh mienh nyei eih douh caux yiem gunv ndaamv lungh nyei mienv daaih nyei leiz
 maiv zeiz yiem giduc daaih
weic zuqc tin hungh nyei fiem fingx yiem giduc nyei sin nzoih nzengc
meih mbuo caux giduc juangc maengc ziangh ziouc nyungc nyungc maaih nzoih
 giduc yaac gunv yietc zungv yiem ndaamv lungh maaih lingc maaih qaqv gunv sic wuov deix
meih mbuo caux giduc juangc maengc ziangh ziouc jiex liuz gaatv nyei leiz aqv
 maiv zeiz mienh nyei buoz gaatv
 se giduc ganh tengx meih mbuo gaatv weic bun meih mbuo jaiv ndutv meih mbuo baamz zuiz nyei sin
meih mbuo jiex wuom nyei leiz wuov zanc
 meih mbuo se caux giduc juangc biopv
 aengx caux ninh nangh daaih
 weic zuqc meih mbuo sienx kaux tin hungh nyei qaqv
 dongh yesu daic mingh mv baac bun ninh nangh daaih wuov dauh nyei qaqv
zinh ndaangc laaix meih mbuo baamz zuiz
 yaac laaix meih mbuo maiv jiex gaatv nyei leiz guangc baamz zuiz nyei fiem fingx
 meih mbuo se dorngx daic mi aqv
 mv baac ih zanc tin hungh bun meih mbuo caux giduc nangh daaih yaac guangc mbuo nyei yietc zungv zuiz
ninh betv guangc dingc mbuo nyei zuiz nyei zaeqv daan
 dongh fiev jienv caux mbuo doix dekc nyei leiz latc
 ninh zorqv mingh ding jienv ziepc nzaangc jaax mi aqv
yiem ziepc nzaangc jaax giduc hingh jiex yiem ndaamv lungh maaih lingc maaih qaqv gunv sic wuov deix
 aengx dorng zuangx dorh ninh mbuo mingh hnangv zuqc caangv nyei mienh nor
 bun cing giduc hingh mi aqv
weic naaiv maiv dungx bun haaix dauh weic meih mbuo nyanc nyei hopv nyei
 fai jiex zipv nyei leiz
 fai bieqc siang hlaax nyei leiz
 fai dingh gong hnoi nyei leiz
 daanh meih mbuo
naaiv deix sic kungx zoux dongh linh biux mengh nqa haav oix daaih nyei sic hnangv
 mv baac zien nyei se giduc
maaih deix mienh zoux eix leiz hnangv nyiemc ganh zoux faix
 baaix fin mienh
 kungx nzamc ninh mbuo buatc hinc yaangh nyei sic hnangv
 yaac ei baamh mienh nyei eix ceng ganh hlo
 maiv dungx bun naaiv nyungc mienh nduov meih mbuo
 bun meih mbuo nyei zingh nyeic ndortv
wuov nyungc mienh yaac maiv kaux giduc zoux m nqorngv
 m nqorngv zoux gorn yungz sin bun sin daaux duqv horpc
 nyatv daaux nyatv
 jaan daaux jaan
 ziangh sin ziouc ei tin hungh nyei za eix hlo daaih
meih mbuo caux giduc daic
 leih ndutv gunv ndaamv lungh nyei mienv mi aqv
 wuov nyungc
 meih mbuo weic haaix diuc corc hnangv guei baamh gen nyei mienh yiem
 meih mbuo weic haaix diuc gan baamh mienh liepc daaih nyei leiz
ninh mbuo gorngv
maiv dungx muoqv
 maiv dungx ndiemv mueix
 maiv dungx hluo
mv baac naaiv deix yietc zungv ga naaiv se longc liuz ziouc baac mi aqv
 naaiv deix leiz kungx benx baamh mienh liepc daaih nyei leiz caux njaaux nyei waac hnangv
mienh buatc hnangv maaih cong mengh weic zuqc bun mienh ei gan hnamv cuotv nyei za eix baaix
 yaac zoux hnangv nyiemc ganh zoux faix
 yaac zoux hoic ganh nyei sin
 mv baac naaiv deix leiz yietc zungv maiv lamh longc
 maiv tengx mienh gunv duqv sin zaangc hanc oix zoux nyei
