naaiv se ndaawitv nyei dorn
 i saa laa en nyei hungh
 saa lo morn
 nyei cong mengh waac
 naaiv deix cong mengh waac se
weic bun mienh hiuv duqv cong mengh caux njaaux nyei jauv
 yaac bieqc hnyouv tengx mienh mengh baeqc nyei waac
weic njaaux mienh yiem naaiv seix zaangc longc cong mengh
 zoux duqv horpc
 zoux duqv baengh fim
 hnyouv zingx nyei
weic bun maiv hiuv haaix nyungc nyei mienh haih guai
 yaac bun mienh lunx mienh guai
 maaih hnyouv haih samx duqv cuotv
weic bun cong mengh mienh muangx yaac haih jaa hoqc hiuv camv
 bieqc hnyouv nyei mienh yaac haih maaih banh zeic
weic bun mienh haih mengh baeqc cong mengh waac caux meiv jienv gorngv nyei waac
 yaac bieqc hnyouv cong mengh mienh nyei waac caux ninh mbuo nyei waac ormv
wuonh zaang nyei gorn se oix zuqc taaih ziouv
  mienh hngongx mienh mangc piex cong mengh caux njaaux nyei waac
yie nyei dorn aah
 oix zuqc muangx meih nyei die kuinx nyei waac
 yaac maiv dungx guangc meih nyei maa njaaux nyei jauv
weic zuqc naaiv deix i nyungc benx nzueic haic nyei ningv ndongx jienv meih nyei m nqorngv
 yaac hnangv diuh jiem limc dangh jienv meih nyei jaang nor
yie nyei dorn aah
 se gorngv zuiz mienh yuoqc meih
 maiv dungx gan ninh mbuo
se gorngv ninh mbuo gorngv
daaih maah
 caux yie mbuo mingh zuov jienv daix mienh
 mbuo dangv jienv maiv zoux dorngc nyei mienh
mbuo oix zorqv ninh mbuo liemh nangh naqv hnangv njiec yiemh gen
 oix zorqv ninh mbuo ziangh dauh naqv hnangv njiec ndo haic nyei kuotv wuov deix mienh
mbuo ziouc duqv nyungc nyungc jaaix nyei ga naaiv
 yaac zorqv luv daaih nyei ga naaiv dapv buangv mbuo nyei biauv
meih gunv caux yie mbuo maaih buonc
 mbuo ziouc juangc yietc norm nyaanh mbuoqc
yie nyei dorn aah
 maiv dungx gan ninh mbuo mingh
 maiv dungx bun meih nyei zaux caaiv ninh mbuo yangh nyei jauv
weic zuqc ninh mbuo nyei zaux tiux mingh zoux orqv
 ninh mbuo beqv jienv oix daix mienh
 bun nziaamv liouc cuotv
norqc buatc jienv mienh zaeng mungz se maiv lamh longc
naaiv deix mienh zuov jienv bun ganh zuqc daic
 ninh mbuo zaeng mungz zorqv ganh nyei maengc
da faanh longc orqv nyei jauv lorz zinh nyaanh yaac hnangv naaiv nor
 zungv hoic nyaanh ziouv guangc maengc
cong mengh se hnangv dauh m sieqv dorn yiem jaai horngc heuc
 yiem domh zuangx zaamc ninh heuc qiex hlo nyei
ninh yiem nauc nyitc nyei jaai daauh heuc
 yaac yiem bieqc zingh gaengh nyei dorngx gorngv waac
ninh gorngv
meih mbuo maiv hiuv haaix nyungc nyei mienh aah
 meih mbuo oix a hneiv maiv hiuv haaix nyungc taux haaix zanc
 huotv mienh nyei mienh a hneiv huotv ndongc haaix lauh
 mienh hngongx mienh oix nzorng wuonh zaang ndongc haaix lauh
yie gorngv njaaux meih mbuo
 meih mbuo oix zuqc muangx
 yie ziouc bun meih mbuo hiuv duqv yie hnamv nyei jauv
 yaac bun meih mbuo hiuv duqv yie nyei waac
weic zuqc yie heuc meih mbuo
 meih mbuo yaac maiv kangv muangx
 yie sung buoz yaapv
 mienh yaac maiv guen maiv sic nyei
meih mbuo nqemh yie kuinx nyei yietc zungv waac
 yie gorngv njaaux
 meih mbuo yaac maiv kangv muangx
meih mbuo zuqc zeqc naanc yie ziouc jatv
 meih mbuo zuqc domh heiv sic haeqv meih mbuo
 yie yaac huotv meih mbuo
meih mbuo zuqc domh heiv sic hnangv domh nziaaux
 meih mbuo zuqc nyei zeqc naanc hnangv nziaaux zunc
 meih mbuo zuqc kouv
 zuqc hnyouv mun nyei ziangh hoc yie yaac huotv meih mbuo
wuov zanc meih mbuo oix heuc yie
 yie yaac maiv dau
 meih mbuo oix zimh lorz yie
 yaac lorz maiv buatc
weic zuqc meih mbuo nzorng wuonh zaang
 meih mbuo yaac maiv ginv taaih ziouv
yie kuinx nyei waac meih mbuo maiv muangx yietc deix
 daaux nzuonx meih mbuo mangc piex yie gorngv njaaux nyei yietc zungv waac
weic naaiv meih mbuo ziouc duqv puix meih mbuo zoux nyei sic
 yaac zuqc ziux ganh daav nyei za eix gaux haic aqv
maiv hiuv haaix nyungc nyei mienh nqemh cong mengh ziouc zuqc daic
 mienh hngongx mienh maiv guen maiv sic ziouc zuqc mietc
mv baac haaix dauh muangx yie
 wuov dauh ziouc baengh orn nyei yiem
 ninh duqv yiem longx
 maiv gamh nziex zuqc zeqc naanc
