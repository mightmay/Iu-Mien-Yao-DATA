hnangv naaic
 meih mbuo horpc zuqc funx yie mbuo zoux giduc nyei bou
 yaac duqv ziux goux tin hungh gem jienv nyei zien leiz
zoux naaiv nyungc bou gauh longc jienv jiex se oix zuqc ziepc zuoqv nyei zoux
weic yie nor
 meih mbuo fai haaix dauh longc haaix nyungc baamh mienh nyei leiz siemv yie
 yie funx se faix fiuv nyei sic
 liemh yie ganh yaac maiv siemv yie ganh aqv
ei yie ganh nyei hnyouv haiz
 yie maiv maaih dorngc nyei dorngx
 mv baac naaiv maiv zeiz bun cing yie maiv dorngc
 kungx ziouv ganh haih dingc yie dorngc fai maiv dorngc
hnangv naaic
 siemv nyei ziangh hoc maiv gaengh taux
 maiv dungx dingc haaix dauh nyei zuiz
 oix zuqc zuov ziouv aengx daaih wuov zanc
 ninh cingx daaih siemv dingc
 ninh oix zorqv bingx jienv yiem hmuangx gu nyuoz nyei sic cuotv daaih yiem njang
 mienh yiem hnyouv hnamv nyei sic ninh yaac oix bun cuotv nzengc daaih
 taux wuov zanc ei tin hungh buatc gorqv mienh puix duqv ceng
 tin hungh ziouc ceng aqv
gorx youz aac
 gorngv liuz naaiv deix yietc zungv sic
 yie zorqv daaih beiv yie ganh caux aa bor lo weic zoux nyungc zeiv bun meih mbuo hiuv duqv
 maiv dungx jiex ndaangc ging sou nyei waac
 hnangv naaic
 meih mbuo ziouc maiv zoux maux
 taaih naaiv dauh
 mangc piex wuov dauh
haaix dauh bun meih zoux gauh hlo ganh dauh
 meih maaih haaix nyungc maiv zeiz meih zipv daaih
 wuov nyungc
 se gorngv meih zipv daaih
 meih weic haaix diuc bungx waac maux hnangv maiv zeiz zipv daaih nor
meih mbuo nyungc nyungc maaih nzoih nzengc aqv orqc
 meih mbuo butv zoih nzengc aqv orqc
 meih mbuo ganh duqv zoux hungh hnangv aqv orqc
 yie mbuo maiv duqv zoux
 feix duqv meih mbuo za gengh zoux hungh
 yie mbuo ziouc duqv caux jienv meih mbuo zoux
yie hnamv daaih tin hungh bun yie mbuo gong zoh yiem nqa haav jiex
 hnangv zuqc dingc zuiz dorng zuangx daix daic nyei mienh nor
 weic bun yietc zungv fin mienh caux baamh mienh mangc a nziaauc
weic giduc yie mbuo zoux mienh hngongx mienh
 mv baac meih mbuo caux giduc juangc maengc ziangh ziouc maaih cong mengh aqv orqc
 yie mbuo mau mv baac meih mbuo henv orqc
 yie mbuo zuqc mienh mangc piex mv baac mienh taaih meih mbuo orqc
taux ih zanc yie mbuo hnyouv sie
 jaang nqaatv
 yie mbuo zuqv lui houx huv
 yie mbuo zuqc mienh mborqv yaac maiv maaih dingh zepv dorngx
yie mbuo longc ganh nyei buoz zoux gong kouv weic yungz ganh nyei maengc
 zuqc mienh zioux
 yie mbuo buang waac ninh mbuo
 zuqc mienh zoux doqc
 yie mbuo diev jienv
zuqc mienh gorngv waac huv
 yie mbuo gorngv longx bun ninh mbuo
 taux ih zanc yie mbuo zoux baamh mienh nyei la fapv zaa
 yaac zoux baamh gen nyei ga naaiv dienh
yie fiev naaiv deix waac maiv zeiz weic bun meih mbuo nyaiv
 meih mbuo se hnangv zoux yie ganh nyei fu jueiv nor
 yie ziouc fiev fienx kuinx meih mbuo
maiv gunv maaih yietc waanc dauh fin saeng dorh meih mbuo gan giduc
 meih mbuo kungx maaih nduqc dauh die hnangv
 meih mbuo caux giduc yesu juangc maengc ziangh
 yie ziouc duqv benx meih mbuo nyei die
 weic zuqc yie dorh kuv fienx daaih mbuox meih mbuo
hnangv naaic
 yie tov meih mbuo zuotc yie nyei nyungc zeiv zoux
weic naaiv yie paaiv ti mo tai mingh meih mbuo naaic
 ninh se hnangv zoux yie nyei dorn hnamv yaac kaux ziouv zoux ziepc zuoqv nyei mienh
 ninh oix tengx meih mbuo jangx yie caux giduc yesu juangc maengc ziangh zoux nyei jauv
 se hnangv yie yiem norm norm dorngx nyei jiu baang njaaux nor
yiem meih mbuo naaic maaih deix laaic yie maiv haih taux meih mbuo naaic ziouc zoux maux
mv baac se gorngv ei ziouv nyei eix
 maiv lauh yie taux meih mbuo naaic aqv
 taux wuov zanc yie ziouc duqv buatc wuov deix zoux maux nyei mienh
 mangc gaax ninh mbuo nyei qaqv hnangv haaix nor
 maiv zeiz kungx muangx ninh mbuo gorngv nyei waac
weic zuqc tin hungh zoux ziouv gunv mienh bun cing yiem mienh maaih singx lingh nyei qaqv
 maiv zeiz yiem mienh gorngv nyei waac
meih mbuo oix yie hnangv haaix nor zoux
 oix yie dorh jienv biaav bin daaih fai oix yie maaih hnyouv hnamv mienh
 suonc zingh suonc eix nyei daaih fai
