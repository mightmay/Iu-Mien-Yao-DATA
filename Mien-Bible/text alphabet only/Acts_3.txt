maaih hnoi njiec aanx buo norm ziangh hoc
 se doix zuqc mingh daux gaux nyei ziangh hoc
 bide caux yo han mingh zaangc tin hungh nyei biauv
maaih dauh yiem toi waaic
 zaux mbai nyei mienh
 mienh hnoi hnoi dorh ninh mingh zueiz jienv zaangc tin hungh nyei biauv nyei gaengh ndaangc
 dongh mienh heuc 
gaengh nzueic
 wuov dauh gaengh
 gan bieqc zaangc tin hungh nyei biauv nyei mienh tov nyaanh
buatc bide caux yo han oix bieqc zaangc tin hungh nyei biauv
 ninh ziouc gan ninh mbuo tov nyaanh
ninh mbuo nuqv nuqv nyei mangc jienv zaux mbai nyei mienh
 bide gorngv
mangc yie mbuo maah
ninh ziouc mangc
 laaic ninh mbuo oix bun haaix nyungc mv bei
mv baac bide aengx gorngv mbuox ninh
jiem nyaanh yie maiv maaih oc
 mv baac yie maaih nyei
 yie oix bun meih
 dengv naa saa letv mungv nyei yesu giduc nyei mbuox
 jiez sin daaih yangh jauv maah
bide ziouc nanv jienv wuov laanh mienh nyei mbiaauc jieqv buoz
 ken ninh jiez sin daaih souv jienv
 zaux benv caux zaux mueic liemh zeih henv daaih maaih qaqv
ninh biu jiez sin daaih jiez gorn yangh jauv aqv
 ninh ziouc gan bide caux yo han bieqc zaangc tin hungh nyei biauv
 yangh jienv mingh
 biu jienv mingh
 ceng jienv tin hungh mingh
zuangx mienh buatc ninh yangh jienv jauv ceng tin hungh
ninh mbuo zieqv duqv se dongh aah loc yiem gaengh nzueic nyei gaengh ndaangc tov nyaanh wuov laanh mienh
 zuangx mienh za gengh
 mbuoqc horngh haic
 hnamv maiv mengh baeqc naaiv laanh mienh nyei jauv louc
naaiv laanh mienh corc nanv jienv bide caux yo han wuov zanc
 zuangx mienh mbuoqc horngh haic ziouc tiux jienv mingh lorz ninh mbuo yiem zaangc tin hungh nyei biauv ga nyiec wuov qongx
 mbuox heuc 
saa lo morn nyei bingx laangh dorngx
bide buatc zuangx mienh hnangv naaiv nor daaih mangc ziouc gorngv mbuox ninh mbuo
meih mbuo weic haaix diuc mbuoqc horngh naaiv deix sic
 meih mbuo qaqv mangc yie mbuo
 laaic yie mbuo longc yie mbuo ganh nyei qaqv fai yie mbuo gan duqv longx tin hungh cingx daaih haih bun naaiv laanh mienh yangh jauv fai
maiv zeiz
 se apc laa ham
 i sakc caux yaakopv nyei tin hungh
 yaac zoux mbuo nyei ong taaix nyei tin hungh wuov dauh
 bun ninh nyei bou
 yesu
 duqv njang laangc
 meih mbuo yaac zorqv ninh jiu bun mienh daix
 bilaatv dingc hnyouv bungx yesu mv baac meih mbuo yiem bilaatv nyei nza hmien ngaengc jienv
meih mbuo nqemh maiv longc cing nzengc
 baengh fim nyei wuov dauh
 daaux nzuonx tov bilaatv bungx daix mienh wuov dauh bun meih mbuo
meih mbuo daix bun mienh maaih ziangh maengc wuov dauh
 mv baac tin hungh bun ninh aengx nangh daaih
 yie mbuo ziouc weic naaiv deix sic zoux zorng zengx
se ninh nyei mbuox nyei qaqv bun naaiv laanh zaux mbai nyei mienh henv daaih
 meih mbuo buatc nyei caux hiuv nyei yiem naaiv laanh mienh cuotv daaih nyei sic se weic sienx yesu nyei mbuox
 weic sienx kaux yesu naaiv laanh mienh cingx daaih longx nzengc
 hnangv meih mbuo yietc zungv buatc jienv nor
zuangx gorx youz aah
 yie hiuv duqv meih mbuo caux meih mbuo nyei jien zoux bun yesu se laaix meih mbuo maiv hiuv cingx daaih zoux
zinh ndaangc tin hungh nyei zuangx douc waac mienh gorngv giduc oix zuqc siouc kouv
 ih zanc ninh longc naaiv nyungc za eix bun naaiv deix waac cuotv daaih zien nyei
weic naaiv
 meih mbuo oix zuqc goiv hnyouv nzuonx daaih lorz tin hungh
 bun ninh sortv guangc meih mbuo nyei zuiz
 ziouv ziouc bun meih mbuo nyei hnyouv maaih ziangh hoc nyiemz
 fingv jiez daaih
yaac oix paaiv yesu daaih
 dongh ninh weic meih mbuo ginv ziangx zoux giduc
 wuov dauh
giduc zungv oix zuqc yiem tin dorngh zuov taux tin hungh liepc nyungc nyungc siang nyei ziangh hoc
 hnangv loz hnoi tin hungh bun ninh nyei cing nzengc douc waac mienh douc daaih gorngv nor
mose gorngv
  ziouv
 meih mbuo nyei tin hungh
 oix paaiv dauh douc waac mienh hnangv yie nor
 ninh yaac zoux dauh meih mbuo ganh nyei mienh
 ninh mbuox haaix nyungc meih mbuo
 meih mbuo oix zuqc muangx nzengc ninh nyei waac
haaix dauh maiv muangx ninh nyei waac ziouc zuqc pai guangc
 mietc nzengc
 maiv bun caux tin hungh nyei mienh yiem aqv
zuangx douc waac mienh yiem saa mu en njiec daaih
 da faanh douc tin hungh nyei waac wuov deix
 gorngv taux naaiv deix hnoi nyieqc cuotv daaih nyei sic
tin hungh bun ninh nyei douc waac mienh douc daaih nyei waac caux meih mbuo nyei ong taaix laengz jiex nyei ngaengc waac
 meih mbuo yaac duqv juangc jienv nzipc
 hnangv ninh gorngv mbuox apc laa ham
  yie oix longc meih nyei zeiv fun ceix fuqv bun lungh ndiev maanc fingx
tin hungh bun ninh nyei bou nangh daaih
 ninh paaiv daaih lorz meih mbuo ndaangc
 ceix fuqv bun meih mbuo
 bun meih mbuo dauh dauh goiv hnyouv guangc meih mbuo zoux waaic nyei jauv
