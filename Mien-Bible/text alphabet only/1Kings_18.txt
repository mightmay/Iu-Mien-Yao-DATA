jiex daaih lauh nyei
 taux lungh haanz nyei da faam hnyangx
 ziouv  gorngv mbuox e li yaa
mingh buangh aa hapc hungh aqv
 yie ziouc bun lungh duih mbiungc njiec ndau beih
e li yaa ziouc mingh buangh aa hapc
 wuov zanc saa maa lie zuqc domh huaang domh ngorc
aa hapc heuc goux ninh nyei hungh dinc wuov dauh o mbaa ndi daaih
o mbaa ndi za gengh taaih ziouv
ye se mben daix ziouv  nyei douc waac mienh wuov zanc
 o mbaa ndi dorh yietc baeqv dauh douc waac mienh bingx jienv i norm mbaengx kuotv
 yietc norm mbaengx kuotv hmz ziepc dauh
 ninh yaac dorh njuov caux wuom mingh juang ninh mbuo
aa hapc gorngv mbuox o mbaa ndi
oix zuqc saau gormx naaiv norm deic bung maaih wuom zingv nyei dorngx caux norm norm horngz mangc gaax
 nziex haih lorz duqv deix miev yungz lorh maaz
 njoux lorh maaz nyei maengc
 bun maiv zuqc daic
ninh mbuo ziouc bun nqoi yietc dauh mingh yietc bung ndau
 aa hapc ganh mingh bung
 o mbaa ndi mingh bung
o mbaa ndi yangh jauv mingh wuov zanc
 e li yaa buangh zuqc ninh
 o mbaa ndi zieqv duqv ninh ziouc mbaapv njiec ndau gorngv
yie nyei ziouv
 e li yaa aah
 za gengh dongh meih fai
e li yaa dau
zeiz nyei
 dongh yie
 mingh mbuox meih nyei ziouv
  e li yaa yiem naaiv
o mbaa ndi gorngv
yie zoux dorngc haaix nyungc meih cingx zorqv yie
 meih nyei bou
 jiu bun aa hapc hungh daix yie
yie ziangv jienv yietc liuz ziangh nyei ziouv
  maiv maaih haaix fingx mienh fai haaix norm guoqv yie nyei ziouv maiv paaiv mienh mingh lorz meih
 haaix fingx mienh fai haaix norm guoqv nyei mienh gorngv meih maiv yiem naaic
 hungh diex bun ninh mbuo houv waac gorngv ninh mbuo za gengh lorz maiv buatc meih
ih zanc meih heuc yie mingh lorz yie nyei ziouv gorngv
  e li yaa yiem naaiv
yie yietv leih nqoi meih
 ziouv  nyei singx lingh oix dorh meih mingh haaix norm dorngx yie maiv hiuv
 se gorngv yie mingh mbuox aa hapc
 ninh yaac lorz maiv buatc meih
 ninh ziouc daix yie aqv
 maiv gunv yiem yie
 meih nyei bou
 lunx nyei ziangh hoc taux ih zanc yie taaih ziouv
yie nyei ziouv aac
 maiv maaih haaix dauh mbuox meih
 ye se mben daix ziouv  nyei douc waac mienh wuov zanc yie hnangv haaix nor zoux
 yie dorh yietc baeqv dauh ziouv  nyei douc waac mienh bingx i norm mbaengx kuotv
 yietc norm kuotv hmz ziepc dauh
 yie yaac dorh njuov caux wuom mingh juang ninh mbuo
ih zanc meih mbuox yie mingh lorz yie nyei ziouv
 gorngv
  e li yaa yiem naaiv
  ninh zungv oix daix yie
e li yaa gorngv
yie ziangv jienv yietc liuz ziangh nyei ziouv
 se nernh jiex nyei ziouv
  dongh yie fu sux wuov dauh
 laengz waac
 ih hnoi yie ndongc haaix zungv oix mingh buangh aa hapc
o mbaa ndi ziouc mingh buangh aa hapc yaac mbuox ninh
 aa hapc ziouc mingh buangh e li yaa
ninh buatc e li yaa wuov zanc ninh gorngv
se dongh meih
 dongh bun i saa laa en mienh zuqc kouv wuov dauh fai
e li yaa dau
se maiv zeiz yie bun i saa laa en mienh zuqc kouv
 se meih caux meih nyei die nyei douh zong
 weic zuqc meih guangc ziouv  nyei leiz latc mingh zaangc mbaa an zienh
ih zanc meih oix zuqc heuc i saa laa en nyei zuangx mienh gapv zunv yiem kaanmen mbong buangh yie
 yaac oix zuqc dorh mbaa an zienh nyei feix baeqv hmz ziepc dauh douc waac mienh caux aa se laa zienh nyeiz nyei feix baeqv dauh
 dongh juangc ye se mben hungh maac nyei dieh nyanc wuov deix douc waac mienh
aa hapc bun waac mingh taux i saa laa en nyei zuangx mienh yaac bun yietc zungv douc waac mienh gapv zunv yiem kaanmen mbong
e li yaa mingh nitv fatv zuangx mienh
 dorng jienv ninh mbuo gorngv
meih mbuo nyei hnyouv oix mbungh mbienv naaiv deix i diuc jauv taux haaix zanc
 se gorngv ziouv  se tin hungh
 gan ninh maah
 mv baac se gorngv mbaa an se tin hungh
 gunv gan ninh aqv
 zuangx baeqc fingx maiv dau yietc joux
e li yaa gorngv mbuox mienh
zoux ziouv  nyei douc waac mienh kungx zengc yie ganh nduqc dauh hnangv
 mv baac maaih mbaa an nyei douc waac mienh feix baeqv hmz ziepc dauh
tov dorh i dauh ngongh gouv daaih bun yie mbuo
 bun mbaa an nyei douc waac mienh ginv dauh yaac hngaqv benx yietc nqanx yietc nqanx
 an jienv zaangh gu nguaaic mv baac maiv dungx diemv douz
 yie yaac liuc leiz yietc dauh an jienv zaangh gu nguaaic mv baac maiv diemv douz
meih mbuo heuc meih mbuo nyei zienh nyei mbuox
 yie yaac heuc ziouv  nyei mbuox
 haaix dauh longc douz dau
 wuov dauh se tin hungh aqv
 zuangx baeqc fingx dau
hnangv naaiv gorngv se longx nyei
e li yaa gorngv mbuox mbaa an nyei douc waac mienh
meih mbuo ginv dauh ngongh liuc leiz ziangx ndaangc weic zuqc meih mbuo mienh camv
 gunv heuc meih mbuo nyei zienh nyei mbuox
 mv baac maiv dungx diemv douz
ninh mbuo ziouc zorqv yietc dauh
 dongh dorh daaih bun ninh mbuo nyei ngongh gouv
 liuc leiz ziangx nzengc
 yiem lungh ndorm ninh mbuo heuc mbaa an nyei mbuox taux lungh aanx
 ninh mbuo heuc
o mbaa an aah
 dau yie mbuo maah
 mv baac maiv maaih haaix nyungc qiex
 maiv maaih haaix dauh dau
 ninh mbuo yaac huing jienv ninh mbuo nyei ziec dorngh cangx heix
ziangx lungh aanx
 e li yaa jiez gorn huotv ninh mbuo
 ninh gorngv
aengx heuc gauh hlo deix maah
 ninh benx yietc dauh zienh
 nziex ninh nyei hnyouv hnamv jienv ganh diuc jauv fai la nyauv haaix nyungc
 fai cuotv jauv mingh haaix ndau
 nziex ninh bueix m njormh
 oix zuqc heuc ninh nyie
ninh mbuo ziouc heuc gauh mbui deix
 ninh mbuo yaac ei jienv ninh mbuo nyei leiz longc nzuqc caux cang nangv guetv ninh mbuo nyei sin bun nziaamv liouc cuotv
njiec aanx ninh mbuo njoh njoh njaaiz njaaiz nyei heuc jienv mingh taux lungh maanz hmuangx
 ziec nyei ziangh hoc
 mv baac maiv maaih haaix nyungc qiex mbui
 maiv maaih haaix dauh dau
 yaac maiv maaih haaix dauh muangx
e li yaa gorngv mbuox baeqc fingx
daaih yie naaiv maah
 ninh mbuo ziouc mingh ninh wuov
 e li yaa ziouc zorc ziouv nyei ziec dorngh weic zuqc ziec dorngh mbaang mi aqv
e li yaa zorqv ziepc nyeic norm la bieiv ziux yaakopv nyei dorn bun njiec nyei fingx
 se dongh ziouv  gorngv mbuox naaiv dauh yaakopv
meih nyei mbuox oix zuqc heuc i saa laa en
e li yaa longc naaiv deix la bieiv weic ziouv  nyei mengh ceix norm ziec dorngh
 ninh aengx wetv zuonx huing gormx ziec dorngh gaux an ziepc hmz gorngc wuom
ninh zorqv zaangh an jienv ziec dorngh gu nguaaic
 zorqv ngongh hngaqv benx yietc nqanx yietc nqanx
 an jienv zaangh gu nguaaic
 ninh ziouc gorngv mbuox mienh
zaangh biei tongv wuom daaih dox ziec nyei ga naaiv caux zaangh gu nguaaic
ninh yaac gorngv
aengx dox nzunc
 ninh aengx gorngv
aengx dox da faam nzunc
wuom ziouc liouc njiec ziec dorngh
 liemh zuonx maaih wuom buangv nzengc
taux lungh maanz hmuangx ziec nyei ziangh hoc
 douc waac mienh
 e li yaa
 mingh nitv ziec dorngh fatv daux gaux gorngv
o ziouv
  apc laa ham
 i sakc
 caux yaakopv nyei tin hungh aac
 tov meih biux mengh meih se i saa laa en nyei tin hungh
 yaac biux mengh yie zoux meih nyei bou yaac ei jienv meih paaiv nyei waac zoux naaiv deix yietc zungv sic
tov meih dau yie
 o ziouv  aah
 tov dau yie weic bun naaiv deix mienh hiuv duqv meih
 ziouv
  se tin hungh
 meih yaac bun ninh mbuo goiv hnyouv nzuonx daaih
ziouv  ziouc bun douz njiec daaih buov ziec nyei ga naaiv caux zaangh caux la bieiv caux nie qui nzengc
 yaac buov yiem zuonx nyei wuom nqaai
zuangx baeqc fingx buatc liuz naaiv deix sic
 ninh mbuo puoqv njiec ndau gorngv
ziouv  se tin hungh
 ziouv  se tin hungh
e li yaa mbuox ninh mbuo
zorqv mbaa an nyei douc waac mienh aqv
 maiv dungx bun yietc dauh biaux ndutv
 zuangx mienh ziouc zorqv ninh mbuo
 e li yaa dorh ninh mbuo mingh taux kison ndoqv
 yiem wuov daix nzengc ninh mbuo
e li yaa gorngv mbuox aa hapc
gunv mingh nyanc mingh hopv aqv
 weic zuqc ih zanc maaih domh mbiungc nyei qiex
aa hapc ziouc mingh nyanc
 mingh hopv
 mv baac e li yaa faaux wuov jiex kaanmen mbong ningv mingh gueic njiec ndau
 hmien yiem i bung cingh mborqc mbu ndongx
ninh mbuox ninh nyei bou
meih mingh hungx jienv koiv wuov bung mangc
 ninh nyei bou mingh mangc yaac nzuonx daaih gorngv
maiv maaih haaix nyungc
 e li yaa aengx gorngv siec nzunc
aengx mingh mangc maah
da cietv nzunc wuov nzunc ninh nyei bou gorngv
maaih dorv mbuonx faix nyei
 lomh mienh nyei buoz zaangv yiem koiv faaux
 e li yaa ziouc gorngv
mingh mbuox aa hapc
  liuc leiz maaz cie njiec mingh aqv
 nziex mbiungc haih dangv jienv meih
aav deix dangh hnangv lungh hmuangx
 maaih mbuonx jieqv
 maaih domh mbiungc nziaaux
 aa hapc ziouc zueiz cie mingh yitv le en
ziouv nyei qaqv njiec e li yaa
 ninh ziouc baeng domh lui faaux fapv jienv houx hlaang
 tiux njiec ndaangc aa hapc taux yitv le en
