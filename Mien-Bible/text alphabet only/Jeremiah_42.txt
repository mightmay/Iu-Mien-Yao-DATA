jun baeng nyei zuangx baeng bieiv caux kaa le aa nyei dorn
 yo haa nan
 caux ho saa yaa nyei dorn
 aa saa li yaa
 caux jienv yietc zungv baeqc fingx yiem zoux faix jiex taux zoux hlo jiex nyei mienh
 bieqc daaih fatv
yaac gorngv mbuox douc waac mienh
 ye le mi
tov muangx yie mbuo jouh nyei waac
 yaac tov tengx yie mbuo daux gaux jouh ziouv
 meih nyei tin hungh
 se weic yie mbuo yietc zungv zengc njiec nyei mienh
 zinh ndaangc yie mbuo camv mv baac ih zanc zoqc hnangv meih nyei m zing buatc jienv nyei nor
tov ziouv
 meih nyei tin hungh
 bun yie mbuo hiuv duqv yie mbuo horpc zuqc yangh nyei jauv
 yie mbuo yaac oix zuqc zoux haaix nyungc
douc waac mienh
 ye le mi
 gorngv mbuox ninh mbuo
yie muangx haiz meih mbuo mi aqv
 ziux meih mbuo jouh nyei waac yie oix daux gaux tov ziouv
 meih mbuo nyei tin hungh
 ziouv hnangv haaix nor dau
 yie zungv mbuox meih mbuo
 yie maiv bingx yietc nyungc meih mbuo
ninh mbuo gorngv mbuox ye le mi
se gorngv yie mbuo maiv ei ziouv
 meih nyei tin hungh
 paaiv meih nyei yietc zungv waac zoux
 tov ziouv zoux zien nyei
 ziepc zuoqv nyei zorng zengx ziouc caux yie mbuo doix dekc
maiv gunv longx fai ciouv
 yie mbuo oix muangx ziouv
 yie mbuo nyei tin hungh nyei waac
 dongh yie mbuo heuc meih lorz wuov dauh
 yie mbuo muangx ziouv
  yie mbuo nyei tin hungh nyei waac yie mbuo ziouc haih duqv longx
jiex liuz ziepc hnoi
 ye le mi duqv zipv ziouv  nyei waac
ninh ziouc heuc kaa le aa nyei dorn
 yo haa nan
 caux jun baeng nyei zuangx baeng bieiv caux yietc zungv baeqc fingx yiem zoux faix jiex taux zoux hlo jiex
ninh gorngv mbuox ninh mbuo
ziouv
  i saa laa en nyei tin hungh
 dongh meih mbuo paaiv yie mingh lorz weic dorh meih mbuo jouh nyei waac
 hnangv naaiv gorngv
se gorngv meih mbuo yiem jienv naaiv norm deic bung
 yie ziouc ceix jiez meih mbuo
 maiv zeiz caeqv meih mbuo njiec
 yie zuangx meih mbuo
 yaac maiv baeng meih mbuo cuotv
 weic zuqc yie goiv hnyouv maiv bun meih mbuo zuqc ciouv nyei zeqc naanc hnangv zuqc jiex nor
maiv dungx gamh nziex mbaa mbi lon hungh
 dongh meih mbuo gamh nziex wuov dauh
  weic zuqc ziouv gorngv
  maiv dungx gamh nziex ninh weic zuqc yie caux meih mbuo yiem
 oix njoux meih mbuo
 bun meih mbuo biaux ndutv ninh nyei buoz ndiev
yie oix korv lienh meih mbuo
 weic bun ninh korv lienh meih mbuo yaac bun meih mbuo nzuonx meih mbuo ganh nyei deic bung
mv baac se gorngv meih mbuo gorngv
  yie mbuo maiv yiem naaiv norm deic bung aqv
  ziouc maiv muangx ziouv
 meih mbuo nyei tin hungh
 nyei waac
aengx gorngv
  yie mbuo maiv yiem aqv
 yie mbuo oix mingh i yipv deic bung
 yiem wuov maiv buatc mborqv jaax nyei sic
 maiv haiz jorng nyei qiex
 yaac maiv ngorc hnaangx
 yie mbuo ziouc yiem wuov
o meih mbuo zengc njiec nyei yu ndaa mienh aah
 oix zuqc muangx ziouv  nyei waac
 nernh jiex nyei ziouv
  i saa laa en nyei tin hungh
 hnangv naaiv gorngv
  se gorngv meih mbuo dingc hnyouv bieqc i yipv deic bung yiem
dongh meih mbuo gamh nziex nyei nzuqc ndaauv oix yiem i yipv zunc zaaic meih mbuo
 meih mbuo gamh nziex ngorc hnaangx nyei jauv
 mv baac ngorc hnaangx nyei jauv oix gan jienv meih mbuo mingh i yipv
 meih mbuo ziouc yiem wuov daic
da faanh dingc hnyouv mingh yiem i yipv nyei mienh ziouc zuqc nzuqc ndaauv
 zuqc ngorc hnaangx
 zuqc wuon baengc daic
 ninh mbuo maiv zengc yietc laanh haih biaux duqv ndutv
 yie oix bun ninh mbuo zuqc ciouv nyei zeqc naanc
weic zuqc nernh jiex nyei ziouv
  i saa laa en nyei tin hungh
 hnangv naaiv gorngv
  yie hnangv haaix nor nouz haic
 ga qiex baetv cuotv bun yiem ye lu saa lem nyei baeqc fingx
 meih mbuo mingh i yipv deic bung nyei ziangh hoc
 yie nyei ga qiex yaac oix hnangv wuov nor baetv cuotv bun meih mbuo
 meih mbuo ziouc zuqc mienh youx
 benx gamh nziex nyei ga naaiv
 benx zioux nyei waac
 yaac zuqc mienh huotv
 meih mbuo maiv duqv aengx buatc naaiv norm dorngx
zengc njiec nyei yu ndaa mienh aah
 ziouv  gorngv mbuox meih mbuo
  maiv dungx mingh i yipv deic bung
  meih mbuo oix zuqc hiuv dingc
 ih hnoi yie donv jienv meih mbuo gorngv
meih mbuo mingh dorngc jauv ziouc zuqc guangc maengc aqv
 weic zuqc meih mbuo tov yie mingh lorz ziouv
 meih mbuo nyei tin hungh
 gorngv
  tov weic yie mbuo daux gaux jouh ziouv
 yie mbuo nyei tin hungh
 ziouv
 yie mbuo nyei tin hungh gorngv haaix nyungc tov mbuox yie mbuo
 yie mbuo ziouc ei jienv zoux aqv
ih hnoi yie zorqv naaiv deix waac mbuox meih mbuo
 se ziouv
  meih mbuo nyei tin hungh
 paaiv yie daaih mbuox meih mbuo nyei waac
 mv baac meih mbuo maiv muangx
ih zanc meih mbuo oix zuqc hiuv dingc
 meih mbuo oix mingh yiem nyei dorngx meih mbuo oix zuqc nzuqc ndaauv
 zuqc ngorc hnaangx
 zuqc wuon baengc daic
