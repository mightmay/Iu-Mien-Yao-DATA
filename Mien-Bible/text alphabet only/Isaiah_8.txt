ziouv  gorngv mbuox yie
zorqv kuaaiv ga naaiv hlo nyei daaih fiev pou tong nyei nzaangc gorngv
  maa he saalaan hatc mbatc 
yie yaac heuc i dauh kaux duqv wuonv nyei mienh tengx yie zoux zorng zengx
 se u li yaa sai mienh caux ye mbe le ki yaa nyei dorn
 se kaa li yaa
yie ziouc mingh yie nyei auv wuov
 ninh ziouc maaih jienv sin
 yungz duqv dauh dorn
 ziouv  gorngv mbuox yie
oix zuqc tengx ninh cuotv mbuox heuc maa he saalaan hatc mbatc
naaiv dauh dorn maiv gaengh haih heuc  aa dae
 aa maa  nyei ziangh hoc
 ndaa matv gatc nyei zinh zoih caux yiem saa maa lie luv daaih nyei ga naaiv ziouc zuqc atc si lie nyei hungh caangv mingh nzengc
ziouv  aengx gorngv mbuox yie
weic zuqc yie nyei baeqc fingx nqemh si lo aa liouc nyei wuom sienc
 yaac a hneiv lesin caux le maa li yaa nyei dorn
weic naaiv
 yie
 ziouv
 oix bun yu fe ditc ndaaih henv haic nyei wuom yiemx
 se atc si lie hungh caux ninh nyei yietc zungv njang laangc
 wuom ziouc mienz cuotv liouc njiec ndaaih nyei diuh diuh ndoqv
 caux i bung kamx
aengx guaatv bieqc yu ndaa
 yiemx nzengc nyungc nyungc aengx jiex mingh zungv faaux taux jaang
 ninh oix yang ndaatv buangv meih nyei deic bung gu nguaaic
 o i maa nu en
maanc guoqv mienh aah
 liuc leiz mborqv jaax
 meih mbuo ziouc zuqc mborqv huv yaac gamh nziex
 yiem go nyei yietc zungv guoqv nyei mienh aah
 oix zuqc baeng m normh muangx
 liuc leiz mborqv jaax meih mbuo ziouc zuqc mborqv huv yaac gamh nziex
 liuc leiz mborqv jaax
 meih mbuo ziouc zuqc mborqv huv yaac gamh nziex
meih mbuo gunv daav za eix
 mv baac maiv haih zoux maiv cuotv
 gunv caangh laangh
 mv baac zoux maiv cuotv
 weic zuqc tin hungh caux mbuo yiem
ziouv longc ninh henv haic nyei qaqv caux yie gorngv
 ninh kuinx yie maiv dungx gan naaiv deix baeqc fingx nyei jauv
 ninh hnangv naaiv gorngv
naaiv deix mienh gorngv benx beic ndiev daav nyei za eix
 meih maiv dungx gorngv nyungc nyungc benx beic ndiev daav nyei za eix
 ninh mbuo gamh nziex nyei meih maiv dungx gamh nziex
 yaac maiv dungx bun haeqv zuqc ganh
se nernh jiex nyei ziouv  meih oix zuqc funx cing nzengc
 se dongh ninh meih oix zuqc taaih
 yaac dongh ninh meih oix zuqc gamh nziex
ninh ziouc benx norm singx dinc mv baac weic i saa laa en caux yu ndaa nyei i fingx mienh
 ninh benx nziangc zaux nyei la bieiv
 yaac benx domh la bieiv bun mienh ndiqv zuqc ndorpc
 benx mungz benx hlaang zorqv yiem ye lu saa lem nyei mienh
mienh camv zungv ndiqv zuqc wuov norm la bieiv
 ninh mbuo ziouc ndorpc huv muonc nzengc
 ninh mbuo yaac zuqc hlaang hlopv
 zuqc zorqv mingh
zorqv zoux zorng zengx nyei sou ndoh jienv
 zorqv njaaux nyei waac mborqv jienv yienx
 jiu bun yie nyei sai gorx
yie oix zuov jienv ziouv
  ninh buang ninh nyei hmien maiv bun yaakopv nyei zeiv fun buatc
 yie yaac oix kaux ninh maaih lamh hnamv dorngx
mangc maah
 yie caux ziouv  jiu bun yie nyei naamh nyouz yiem i saa laa en mienh mbu ndongx zoux yiem si on mbong
 nernh jiex nyei ziouv
  bun daaih nyei jangx hoc caux beiv nyei jauv
se gorngv maaih mienh gorngv mbuox meih mbuo
mingh naaic mbouv guaax mienh fai gaanv hei mienh
 se gorngv waac sapv
 gorngv waac njomc nyei mienh
 baeqc fingx maiv zeiz oix zuqc lorz naaic ninh mbuo nyei tin hungh fai
 horpc zuqc weic mienh nangh mienh lorz daic mingh nyei mienh fai
oix zuqc muangx tin hungh njaaux nyei waac caux zorng zengx waac
 se gorngv maiv ei naaiv deix waac nyei mienh zungv maiv duqv buatc lungh ndorm nziouv nyei njang
ninh mbuo oix zuqc kuonx naanh
 hnyouv sie jienv youh deic bung
 ninh mbuo ngorc nyei ziangh hoc ninh mbuo ziouc qiex jiez haic
 cau hmien mangc gu nguaaic lungh
 yaac zioux ninh mbuo nyei hungh diex caux ninh mbuo nyei tin hungh
wuov zanc ninh mbuo oix mangc ga ndiev ndau mv baac buatc maaih nzauh kouv caux hmuangx nyei sic hnangv
 caux hmuangx nyei kouv naanc
 ninh mbuo yaac oix zuqc zunc bieqc mapv maengh mapv hmuangx nyei dorngx
