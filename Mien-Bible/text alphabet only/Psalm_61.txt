tin hungh aah
 tov muangx yie heuc nyei qiex
 tov muangx yie daux gaux nyei waac
yie nyei hnyouv maiv lamh hnamv nyei ziangh hoc
 yie yiem jomc lungh ndiev heuc meih
 tov dorh yie mingh taux gauh hlang jiex yie nyei la bieiv
weic zuqc meih zoux yie ndaauh kaux nyei dorngx
 zoux yie wuonv haic nyei laauh weic biaux ndutv win wangv
tov bun yie yietc liuz yiem meih nyei ndopv liuh
 tov bun yie yiem meih nyei ndaatv ga ndiev bingx jienv
 selaa
o tin hungh aah
 meih muangx haiz yie laengz nyei ngaengc waac
 meih zorqv dongh taaih meih nyei mienh nzipc nyei buonc ceix bun yie
tov jaa hungh diex nyei siouc nyuonh ndaauv
 bun ninh nyei hnyangx jeiv ziangh duqv maanc doic
tov bun ninh yietc liuz zueiz weic yiem tin hungh nyei nza hmien
 tov meih hnyouv zingx caux ziepc zuoqv hnamv nyei jauv beu jienv ninh
hnangv naaic
 yie oix yietc liuz baaux nzung ceng meih nyei mengh
 yaac hnoi jiex hnoi jaauv sung yie laengz nyei ngaengc waac
