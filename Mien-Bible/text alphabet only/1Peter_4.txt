weic zuqc giduc nyei sin zuqc siouc kouv
 meih mbuo ganh yaac oix zuqc caux ninh dongh nyungc hnamv weic zoux wuoqc ginc
 weic zuqc haaix dauh nyei sin zaangc zuqc siouc kouv
 wuov dauh ziouc guangc
 maiv zoux zuiz aqv
hnangv naaic
 meih mbuo yiem seix zaangc zengc njiec nyei ziangh hoc oix zuqc ei tin hungh nyei eix zoux
 maiv ei baamh mienh nyei hnyouv hanc zoux
jiex daaih nyei ziangh hoc meih mbuo zoux hnangv maiv sienx nyei mienh oix zoux nyei sic gaux aqv
 wuov zanc kungx sueih ganh nyei hnyouv hanc zoux orqv sic
 hanc sieqv hanc dorn
 diuv nquin
 gapv zunv nyanc beuv hopv nquin
 ceux lunc yaac zoux gamh nziev nyei sic baaix miuc fangx
maiv sienx nyei mienh hnamv maiv mengh baeqc meih mbuo ih zanc maiv mingh caux ninh mbuo ceux lunc zoux waaic sic
 ninh mbuo ziouc gorngv doqc meih mbuo
mv baac maaih hnoi ninh mbuo oix zuqc gorngv mengh ninh mbuo zoux nyei sic mbuox tin hungh
 dongh liuc leiz ziangx siemv ziangh jienv nyei mienh caux daic mingh nyei mienh wuov dauh
weic naaiv
 liemh daic mingh nyei mienh duqv kuv fienx zunh bun ninh mbuo
 hnangv naaic
 maiv gunv ninh mbuo yiem seix zaangc zuqc siemv hnangv zuangx baamh mienh zuqc siemv nor
 ninh mbuo nyei lingh wuonh duqv ziux tin hungh nyei za eix ziangh jienv
maanc muotc nyei setv mueiz hnoi taux fatv aqv
 meih mbuo oix zuqc gunv jienv ganh
 ging jienv hnyouv daux gaux
gauh longc jienv jiex se oix zuqc jorm hnyouv laanh hnamv laanh
 weic zuqc laanh hnamv laanh ziouc haih guangc nqoi mienh nyei zuiz camv nyei
oix zuqc a hneiv laanh zipv laanh zoux kaeqv
 yaac maiv dungx la ngopv
dauh dauh duqv zipv tin hungh nyei zingh nyeic yaac oix zuqc goux longx
 haaix dauh zipv haaix nyungc zingh nyeic oix zuqc longc tengx zuangx mienh
haaix dauh zunh doz oix zuqc za gengh douc tin hungh nyei waac
 haaix dauh cuotv fim tengx mienh oix zuqc longc tin hungh bun daaih nyei qaqv fu sux
 hnangv naaic meih mbuo zoux nyei nyungc nyungc ziouc bun mienh dengv yesu giduc nyei mbuox ceng tin hungh
 yesu giduc yietc liuz maaih njang laangc
 maaih qaqv taux maanc gouv maanc doic
 aamen
hnamv nyei gorx youz aac
 maiv dungx hnamv maiv mengh baeqc meih mbuo zuqc buangh kouv haic nyei sic seix meih mbuo hnangv zuqc douz buov nor
 yaac maiv dungx funx meih mbuo buangh nyei sic se ganh nyungc
daaux nzuonx oix zuqc a hneiv weic zuqc meih mbuo duqv caux giduc juangc siouc kouv
 hnangv naaic giduc nyei njang laangc hinc cuotv wuov zanc meih mbuo ziouc njien youh orn lorqc haic
se gorngv weic sienx giduc meih mbuo zuqc mienh gorngv doqc
 meih mbuo ziouc maaih orn lorqc aqv
 weic zuqc tin hungh njang laangc nyei singx lingh caux meih mbuo yiem
maiv dungx bun meih mbuo haaix dauh laaix daix mienh
 zoux zaqc
 zoux waaic sic
 fai laamh zouh mienh nyei sic zuqc siouc kouv
mv baac se gorngv meih mbuo laaix sienx giduc zuqc siouc kouv
 maiv dungx nyaiv
 oix zuqc ceng tin hungh weic zuqc meih mbuo duqv ndaam giduc nyei mengh
tin hungh jiez gorn siemv zuiz nyei ziangh hoc taux aqv
 tin hungh ganh nyei mienh oix zuqc siemv ndaangc
 se gorngv yiem mbuo jiez gorn zuqc siemv
 maiv sienx tin hungh nyei kuv fienx wuov deix
 setv mueiz hnangv haaix nor
hnangv ging sou gorngv nor
se gorngv kuv mienh duqv njoux se ndongc naaic aqc
 maiv sienx tin hungh wuov deix caux zuiz mienh oix hnangv haaix nor
hnangv naaic
 ei tin hungh nyei za eix zuqc siouc kouv nyei mienh oix zuqc aengx zoux jienv kuv sic mingh yaac zorqv ganh jiu bun tin hungh
 dongh zeix ninh mbuo daaih yaac kaux duqv wuonv wuov dauh
