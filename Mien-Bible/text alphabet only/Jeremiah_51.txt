ziouv  hnangv naaiv gorngv
yie oix bun zoux mietc nyei nziaaux buonc daaih zoux bun mbaa mbi lon
 caux ken ndie mienh
yie yaac oix paaiv mienh mingh nyomx mbaa mbi lon
 ninh mbuo ziouc nyomx ninh aqv
 taux kouv naanc nyei hnoi ninh mbuo yiem bung bung daaih zoux bun ninh wuov zanc
 ninh mbuo ziouc bun ninh nyei deic bung kungx nzengc
maiv dungx bun buonv juang zinx nyei mienh baeng juang zinx
 yaac maiv dungx bun ninh zuqv hlieqv lui souv jienv
 maiv dungx liouh ninh nyei mienh lunx mienh nyei maengc
 oix zuqc mietc nzengc ninh nyei yietc zungv jun baeng
ken ndie mienh yiem ganh nyei deic bung zuqc daix daic
 yaac yiem wuov jaai horngc zuqc mun
weic zuqc i saa laa en mienh caux yu ndaa mienh maiv zuqc nernh jiex nyei ziouv
  ninh mbuo nyei tin hungh
 guangc ninh mbuo
 maiv gunv ninh mbuo nyei deic bung baamz zuiz zoux dorngc i saa laa en nyei cing nzengc tin hungh
yiem mbaa mbi lon gu nyuoz biaux maah
 gorqv mienh njoux gorqv mienh nyei maengc
 maiv dungx laaix ninh zuqc dingc zuiz weic zuqc naaiv se ziouv jaauv win nyei ziangh hoc taux aqv
 ziux mbaa mbi lon zoux nyei oix winh bun ninh
zinh ndaangc mbaa mbi lon hnangv norm jiem zaanv yiem ziouv  nyei buoz
 bun lungh ndiev mienh nquin mingh
 maanc guoqv mienh hopv ninh nyei a ngunc diuv
 ninh mbuo ziouc butv ndin mi aqv
mbaa mbi lon liemh zeih mbaang njiec huv nzengc
 oix zuqc weic ninh nyiemv
 dorh ndie laangh hietv ninh mun nyei dorngx
 nziex ninh haih zorc longx daaih
+ yie mbuo oix zorc mbaa mbi lon mv baac zorc maiv longx
 oix zuqc guangc ninh aqv
 gorqv mienh nzuonx gorqv mienh nyei guoqv
 weic zuqc ninh zuqc siemv zuiz mbaengc lungh
 zungv ndui jienv taux ndaamv lungh
ziouv  bun cing yie mbuo horpc
 daaih maah
 mbuo oix zuqc mingh si on zunh gorngv   ziouv
 yie mbuo nyei tin hungh
 zoux nyei gong
oix zuqc nzioux laic forng cang
 nanv jienv torngv baaih
   ziouv dongz zuqc mi ndie mienh nyei hungh
 weic zuqc gorngv taux mbaa mbi lon
   ziouv  nyei eix se oix mietc nzengc
 weic zuqc naaiv se ziouv  jaauv win
 se weic ninh nyei biauv jaauv win
oix zuqc liepc geh mborqv mbaa mbi lon nyei zingh laatc
 bun zuov nyei baeng jaa henv
 paaiv ziangx siouv gaeng nyei baeng
 yaac liuc leiz ziangx bingx jienv zuov nyei mienh
 weic zuqc ziouv daav za eix yaac zoux ziangx ziux ninh ziangv jienv gorngv mbaa mbi lon mienh nyei waac
meih yiem wuom camv nyei ga hlen
 maaih zinh zoih camv nyei mienh aah
 meih nyei setv mueiz taux aqv
 meih ziangh wuov diuh maengc taux bouc aqv
nernh jiex nyei ziouv  ziangv jienv ninh ganh houv waac gorngv
 yie ndongc haaix zungv oix bun meih maaih mienh buangv ndongc jopv nyeic camv
 ninh mbuo ziouc nauc jienv weic mborqv hingh meih
tin hungh longc ninh nyei qaqv zeix ndau
 longc ninh nyei cong mengh liepc baamh gen
 longc ninh mengh baeqc nyei jauv corng lungh
ninh yietv cuotv qiex
 yiem wuov lungh maaih wuom nyei qiex mbui zoz zoz nyei
 ninh bun mouc yiem lungh gorn faaux
 ninh bun mba lingc gan mbiungc
 yaac bun nziaaux yiem ninh siou nyei dorngx cuotv daaih
dauh dauh baamh mienh se hngongx nyei
 maiv maaih wuonh zaang
 mouz dauh jiem zaangc laaix ninh mbuo zoux nyei miuc fangx zuqc nyaiv
 weic zuqc ninh nyei miuc fangx se jaav nyei
 maiv maaih yietc deix qiex tauv
miuc fangx maiv maaih jaax zinh
 zoux daaih benx jaav nyei ga naaiv hnangv
 taux ninh mbuo zuqc dingc zuiz nyei ziangh hoc
 ninh mbuo ziouc zuqc mietc
yaakopv nyei buonc maiv hnangv naaiv deix
 weic zuqc ninh se zeix maanc muotc wuov dauh
 i saa laa en se ninh nzipc daaih nyei fingx
 ninh nyei mbuox heuc nernh jiex nyei ziouv
meih se yie longc mborqv jaax nyei hlieqv zueih caux wuoqc ginc
 yie longc meih mborqv muonc ziex fingx
 yie longc meih mietc camv norm guoqv
yie longc meih mborqv muonc maaz caux geh maaz mienh
 yie longc meih mborqv muonc mborqv jaax maaz cie caux zaangv cie nyei mienh
yie longc meih mborqv muonc m jangc m sieqv
 yie longc meih mborqv muonc mienh gox mienh caux mienh lunx mienh
 yie longc meih mborqv muonc houh saeng caux sieqv dorn
yie longc meih mborqv muonc goux ba gi yungh nyei mienh caux ninh nyei ba gi yungh guanh
 yie longc meih mborqv muonc zoux ndeic nyei mienh caux ninh nyei yietc doix ngongh
 yie longc meih mborqv muonc saengv ziouv caux zoux hlo nyei jien
ziouv gorngv
yie oix dorng jienv meih mbuo nyei m zing jaauv win bun mbaa mbi lon caux yiem ken ndie deic bung nyei yietc zungv baeqc fingx weic ninh mbuo yiem si on zoux nyei yietc zungv orqv sic
ziouv gorngv
zoux mietc nyei mbong aah
 se mietc lungh ndiev wuov norm mbong
 yie caux meih doix dekc aqv
 yie oix sung yie nyei buoz cuotv zoux bun meih
 bun meih yiem mbaengx ningv njangx njiec mingh
 bun meih benx buov qui nyei mbong
mienh maiv yiem meih naaiv zorqv la bieiv fai zoux biauv gorqv nyei la bieiv
 yaac maiv longc haaix norm zoux gorn ndoqv nyei la bieiv
 meih zungv oix zuqc benx yietc liuz baaic huaang nyei dorngx
   ziouv  hnangv naaiv gorngv
yiem ndau beih liepc geh
 yiem maanc fingx mbu ndongx biomv jorng
 heuc maanc guoqv mienh liuc leiz daaih mborqv mbaa mbi lon
 heuc naaiv deix guoqv daaih mborqv ninh
 se aa laa latv
 minni caux atc ke natv
 paaiv jun baeng bieiv daaih mborqv ninh
 paaiv maaz faaux daaih hnangv jopv nyeic guanh
liuc leiz maanc guoqv mienh daaih mborqv mbaa mbi lon
 heuc mi ndie mienh nyei hungh caux ninh mbuo nyei saengv ziouv caux saengv ziouv nyei borng buoz mienh
 caux mi ndie gunv nyei norm norm deic bung
ndau dongz
 laaix mun yaac niouv niouv nyei
 weic zuqc ziouv dingc zoux bun mbaa mbi lon nyei za eix corc yiem nyei
 se oix bun mbaa mbi lon benx ndau huaang
 maiv maaih mienh yiem
mbaa mbi lon mborqv jaax henv nyei baeng dingh njiec maiv mborqv
 ninh mbuo yiem jienv ninh mbuo wuonv nyei dorngx
 ninh mbuo nyei qaqv tuix mi aqv
 ninh mbuo ziouc hnangv m sieqv dorn nor
 mbaa mbi lon yiem nyei dorngx maaih douz zieqc jienv
 ninh nyei gaengh sorn yaac nauv mi aqv
douc fienx mienh yietc dauh tiux mingh nzipc yietc dauh
 fungx fienx nyei mienh nzipc jienv fungx njiec yietc dauh
 mingh mbuox mbaa mbi lon hungh
 ninh nyei biei bung zingh zuqc caangv mi aqv
jiex nyei jauv bouc zuqc caangv mi aqv
 weih wuonv nyei dorngx zuqc douz buov
 jun baeng yaac lunc nzengc
weic zuqc nernh jiex nyei ziouv
  i saa laa en nyei tin hungh
 hnangv naaiv gorngv
mbaa mbi lon mienh se hnangv mborqv mbiauh ciangv doix zuqc caaiv nyei ziangh hoc
 aav dangh hnangv
 siou ninh nyei mbiauh nyei ziangh hoc taux aqv
mbaa mbi lon nyei hungh
 ne mbu katv netv saa
 naqv yie
 yaac ngatv jienv yie
 ninh bun yie zoux kungx nyei jaa dorngx
 ninh naqv yie hnangv domh mbiauz
 yie maaih haaix nyungc kuv nyei ninh nyanc buangv ga sie
 yaac tuiv yie cuotv mingh
bun si on nyei baeqc fingx gorngv
ninh zoux doqc yie aengx hoic yie nyei cien ceqv
 tov bun ndortv zuqc mbaa mbi lon
 bun ye lu saa lem gorngv
tov bun liouc yie nyei nziaamv cuotv nyei zuiz ndortv zuqc ken ndie mienh
weic naaiv ziouv  hnangv naaiv gorngv
yie oix tengx meih mbuo caengx sic
 aengx tengx meih mbuo jaauv win
 yie oix bun mbaa mbi lon nyei koiv nqaai
 yaac bun ninh nyei wuom zingv nqaai
mbaa mbi lon ziouc benx mbaang waaic nyei ga naaiv ndui
 benx hieh juv yiem nyei dorngx
 bun mienh gamh nziex
 bun mienh huotv
 yaac maiv maaih mienh yiem
ninh mbuo oix lomh nzoih njunh hnangv sienh nor
 ninh mbuo yaac oix hnangv sienh dorn nor heuc
ninh mbuo jorm jienv zoux nyei ziangh hoc
 yie oix weic ninh mbuo mbenc hnaangx hlo nyei
 bun ninh mbuo diuv nquin taux ninh mbuo meih muangv
 yaac yietc liuz m njormh
 maiv nyie
   ziouv  hnangv naaiv gorngv
yie oix dorh ninh mbuo njiec daaih hnangv dorh mingh daix nyei ba gi yungh dorn
 hnangv ba gi yungh gouv caux yungh gouv
mbaa mbi lon zuqc caangv mi aqv
 lungh ndiev mienh ceng nyei dorngx zuqc caangv mi aqv
 mbaa mbi lon yiem maanc guoqv mbu ndongx benx mienh gamh nziex nyei dorngx
koiv nyei wuom faaux yiemx mbaa mbi lon
 ninh zuqc koiv beqv nyei wuom laangc nqomz jienv ninh
ninh nyei zingh benx gamh nziex nyei dorngx
 benx deic bung haanz
 deic bung huaang
 maiv maaih mienh yiem nyei deic bung
 yaac maiv maaih baamh mienh jiex mingh
yie oix dingc yiem mbaa mbi lon nyei mben zienh nyei zuiz
 ninh naqv njiec nyei ga naaiv yie oix bun ninh lov cuotv
 maanc guoqv mienh maiv duqv aengx mingh lorz ninh
 mbaa mbi lon nyei zingh laatc mbaang mi aqv
yie nyei baeqc fingx aah
 meih mbuo oix zuqc yiem ninh biaux cuotv
 gorqv mienh oix zuqc njoux gorqv mienh nyei maengc
 biaux ndutv ziouv ciouv haic nyei ga qiex
maiv dungx bun meih nyei hnyouv mau
 maiv dungx gamh nziex
 weic meih haiz deic bung gu nyuoz nyei fienx
 dongh naaiv hnyangx maaih fienx daaih
 da nyeic hnyangx aengx maaih fienx daaih
 deic bung gu nyuoz yaac maaih doqc nyei sic
 zoux hlo gunv nyei mienh laanh caux laanh doix dekc
weic naaiv mangc maah
 hnoi nyieqc oix taux
 yie oix dingc mbaa mbi lon miuc fangx nyei zuiz
 ninh nyei ziangh norm deic bung ziouc nyaiv
 ninh nyei yietc zungv zuqc daix daic nyei mienh ziouc yiem ninh gu nyuoz king njiec
wuov zanc lungh caux ndau caux yiem lungh ndau gu nyuoz nyei yietc zungv ga naaiv ziouc weic mbaa mbi lon njien youh nyei heuc weic zuqc zoux mietc nyei mienh oix yiem baqv bung daaih mborqv ninh mbuo
   ziouv  hnangv naaiv gorngv
mbaa mbi lon oix zuqc mbaang laaix bun i saa laa en mienh daic
 hnangv lungh ndiev mienh zuqc mbaa mbi lon daix daic
meih mbuo biaux ndutv nzuqc ndaauv nyei mienh aah
 oix zuqc gaanv mingh
 maiv dungx ngaih
 yiem go nyei dorngx jangx ziouv
  yaac bun meih mbuo nyei hnyouv jangx ye lu saa lem
yie mbuo muangx haiz huotv nyei waac yie mbuo ziouc zuqc nyaiv
 yaac bun yie mbuo za gengh zuqc baaic hmien
 weic zuqc ganh fingx mienh daaih bieqc zaangc ziouv  nyei biauv
 cing nzengc nyei dorngx
ziouv  gorngv
weic naaiv mangc maah
 hnoi nyieqc oix taux
 yie oix dingc mbaa mbi lon nyei miuc fangx nyei zuiz
 yiem gormx ninh nyei deic bung zuqc mun nyei mienh oix njunh jienv yiem
maiv gunv mbaa mbi lon faaux taux lungh
 yaac maiv gunv ninh ceix ninh hlang jiex nyei dorngx wuonv
 yie oix bun zoux mietc nyei mienh daaih mietc ninh
   ziouv  hnangv naaiv gorngv
muangx maah
 maaih qiex yiem mbaa mbi lon heuc
 yiem ken ndie mienh nyei deic bung maaih zuqc mietc nyei domh qiex mbui
weic zuqc ziouv zoux bun mbaa mbi lon benx ndau huaang
 bun ninh mbui nyei domh qiex sekv
 ninh mbuo nyei win wangv hnangv wuom camv nyei wuom laangc mbui
 ninh mbuo nyei qiex mbiouh mbiouh nyei cuotv
zoux mietc wuov dauh daaih mborqv
 se daaih mborqv mbaa mbi lon
 ninh mborqv jaax henv nyei baeng zuqc caangv mingh
 ninh mbuo nyei juang zinx nauv muonc
 weic zuqc ziouv se jaauv win nyei tin hungh
 ninh ndongc haaix zungv oix jaauv win
yie oix bun ninh nyei jien caux ninh nyei cong mengh mienh
 ninh nyei saengv ziouv caux saengv ziouv nyei borng buoz mienh
 caux ninh henv haic nyei baeng diuv nquin
 ninh mbuo ziouc m njormh mingh
 yietc liuz m njormh maiv nyie
 hungh diex
 dongh maaih mbuox heuc nernh jiex nyei ziouv
  hnangv naaiv gorngv
nernh jiex nyei ziouv  hnangv naaiv gorngv
mbaa mbi lon jangv nyei zingh laatc zungv oix zuqc mbaang njiec ndau
 ninh hlang nyei zingh gaengh yaac oix zuqc douz buov
 zuangx baeqc fingx zoux gong yaac maiv lamh longc
 maanc guoqv mienh laauh luic zoux nyei kungx zuqc douz buov
se nde ki yaa zoux yu ndaa nyei hungh da feix hnyangx wuov hnyangx
 mingh mbaa mbi lon nyei ziangh hoc
 maa se yaa nyei fun
 ne li yaa nyei dorn
 se lai aa
 caux ninh mingh
 se lai aa zoux bieiv zeiv mbenc ninh mbuo hitv nyei dorngx
 naaiv se douc waac mienh
 ye le mi
 paaiv se lai aa dorh mingh nyei waac
ye le mi zorqv mbaa mbi lon oix zuqc buangh nyei yietc zungv ciouv nyei zeqc naanc fiev njiec sou
 naaiv deix yietc zungv waac gorngv taux mbaa mbi lon
ye le mi gorngv mbuox se lai aa
meih mingh taux mbaa mbi lon meih zungv oix zuqc doqc naaiv deix yietc zungv waac
yaac gorngv
  ziouv aac
 meih gorngv taux naaiv norm dorngx
 se meih oix pai guangc ziouc liemh mienh
 liemh saeng kuv
 maiv maaih haaix nyungc yiem
 oix zuqc yietc liuz benx ndau huaang
meih doqc liuz naaiv njunc sou oix zuqc zorqv sou bangc norm la bieiv ndoh jienv zoi yu fe ditc ndaaih gu nyuoz
oix zuqc gorngv
mbaa mbi lon oix zuqc hnangv naaiv nor zemh njiec
 yietc liuz maiv haih mbiouh faaux
 laaix yie bun ninh zuqc ciouv nyei zeqc naanc
 ye le mi gorngv nyei waac zengc njiec mbuoqc naaiv
