ziouv  gorngv mbuox mose
i saa laa en mienh nyei mouz dauh dorn la gauv oix zuqc fungx bun yie
 maiv gunv mienh nyei fai saeng kuv nyei
 da faanh gouv wuov deix daauh toi dorn
 oix zuqc fungx bun yie
mose gorngv mbuox i saa laa en mienh
oix zuqc jangx jienv naaiv norm hnoi
 dongh meih mbuo cuotv i yipv
 zuqc zoux nouh nyei deic bung
 wuov norm hnoi
 ziouv  longc ninh nyei domh qaqv dorh meih mbuo cuotv daaih
 maiv dungx nyanc haaix nyungc an bingv nyei ga naaiv
aa mbipc hlaax
 naaiv norm hnoi
 meih mbuo cuotv aqv
ziouv  dorh meih mbuo bieqc kaa naa an mienh
 hitv tai mienh
 aa mo lai mienh
 hiwai mienh
 ye mbutc mienh yiem nyei deic bung
 se dongh ziouv  caux meih mbuo nyei ong taaix houv jienv laengz jiu bun meih mbuo wuov norm ndau touv longx nyei deic bung
 hnyangx hnyangx taux naaiv norm hlaax meih mbuo oix zuqc jiex naaiv norm zipv
siec hnoi gu nyuoz oix zuqc nyanc maiv an bingv nyei njuov
 da cietv hnoi wuov hnoi oix zuqc jiex zipv houc ziouv
naaiv deix siec hnoi gu nyuoz oix zuqc nyanc maiv an bingv nyei njuov
 yiem meih mbuo mbu ndongx yaac maiv dungx maaih haaix nyungc an bingv nyei ga naaiv
 liemh maiv dungx maaih bingv yiem meih mbuo nyei deic jaaix gu nyuoz
dongh wuov hnoi oix zuqc gorngv mbuox meih mbuo nyei dorn
  naaiv se aa die cuotv i yipv deic bung wuov zanc
 ziouv  weic aa die zoux nyei sic
naaiv norm zipv se hnangv norm jangx hoc naetv jienv meih mbuo nyei buoz
 nyatv jienv meih mbuo nyei biorngh
 weic bun meih mbuo gorngv ziouv  nyei leiz latc
 weic zuqc ziouv  longc ninh henv haic nyei buoz dorh meih mbuo cuotv i yipv deic bung
meih mbuo oix zuqc hnyangx hnyangx taux dingc ziangx nyei ziangh hoc jiex naaiv norm zipv
ziouv  ziux ninh caux meih mbuo yaac caux meih mbuo nyei ong taaix houv jienv laengz dorh meih mbuo bieqc kaa naa an mienh nyei deic bung
 zorqv wuov norm deic bung jiu bun meih mbuo wuov zanc
meih mbuo oix zuqc zorqv mouz dauh dorn la gauv caux saeng kuv nyei daauh toi dorn
 gouv wuov deix
 fungx bun ziouv
oix zuqc longc dauh ba gi yungh dorn zuoqc daauh dauh lorh gouv dorn
 se gorngv maiv zuoqc nzuonx nor
 oix zuqc mborqv ninh nyei jaang nauv
 da faanh yiem meih mbuo mbu ndongx nyei yietc zungv daauh dauh dorn yaac oix zuqc zuoqc
nqa haav hingv meih mbuo nyei dorn naaic gaax
  weic haaix diuc hnangv naaiv nor zoux
  oix zuqc mbuox ninh
  ziouv longc ninh nyei domh qaqv dorh yie mbuo yiem i yipv deic bung zuqc zoux nouh nyei dorngx cuotv daaih
faalo hungh hnyouv ngaengc
 maiv kangv bungx yie mbuo cuotv wuov zanc
 ziouv  daix i yipv mienh nyei yietc zungv daauh dauh dorn
 liemh mienh nyei
 liemh saeng kuv nyei daauh toi dorn
 gouv wuov deix
 ninh daix
 hnangv naaic yie mbuo zorqv yietc zungv saeng kuv nyei daauh toi dorn
 gouv wuov deix
 ziec bun ziouv
  mv baac yie mbuo nyei yietc zungv daauh dauh dorn yie mbuo zuoqc nzuonx
gan naaiv nyungc leiz se hnangv zoux jangx hoc naetv jienv meih mbuo nyei buoz fai nyatv jienv meih mbuo nyei biorngh
 tengx yie mbuo jangx ziouv longc ninh henv haic nyei buoz dorh yie mbuo cuotv i yipv deic bung
faalo hungh bungx i saa laa en baeqc fingx mingh wuov zanc
 tin hungh maiv dorh ninh mbuo yangh fi li saa die mienh nyei deic bung wuov diuh jauv jiex
 maiv gunv wuov diuh jauv gauh zaqc
 tin hungh gorngv
nziex baeqc fingx buangh zuqc mborqv jaax nyei sic ziouc tiuv hnyouv aengx daaux sin nzuonx i yipv deic bung
tin hungh ziouc dorh ninh mbuo wingc yangh deic bung huaang
 mingh koiv siqv wuov diuh jauv
 cuotv i yipv deic bung wuov zanc
 i saa laa en mienh dorh jienv mborqv jaax nyei wuoqc ginc mingh
mose yaac dorh jienv yosepv nyei mbungv mingh
 weic zuqc zinh ndaangc yosepv heuc i saa laa en mienh houv jienv laengz ngaengc waac
 ninh gorngv
tin hungh ndongc haaix zungv oix daaih tengx meih mbuo
 taux wuov zanc meih mbuo oix zuqc dorh jienv yie nyei mbungv cuotv naaiv norm dorngx
i saa laa en mienh cuotv sukc kotv mingh corng ndopv liuh yiem deic bung huaang ga hlen
 etaam wuov
lungh hnoi zanc ziouv yiem ninh mbuo nyei wuov ndaangc maengx
 mbuonx ndiouh gu nyuoz
 dorh ninh mbuo nyei jauv
 lungh muonz zanc ninh yiem douz ndiouh ziux njang ninh mbuo
 bun ninh mbuo lungh hnoi fai lungh muonz haih yangh jauv mingh
lungh hnoi zanc mbuonx ndiouh
 lungh muonz zanc douz ndiouh zungv maiv leih naaiv deix baeqc fingx nyei wuov ndaangc maengx
