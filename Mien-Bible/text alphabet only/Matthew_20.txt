tin hungh zoux ziouv gunv mienh se hnangv dauh a ngunc huingx nyei ziouv nor
 lungh ndorm nziouv nyei
 ninh cuotv mingh lorz mienh tengx ninh zoux a ngunc huingx nyei gong
caux gong mienh dingc ziangx bun horpc mienh pou tong cingv yietc hnoi nyei gong zinh
 huingx ziouv ziouc paaiv ninh mbuo mingh wuov huingx zoux gong
lungh domh ndorm nduoh norm ziangh hoc
 huingx ziouv aengx mingh wuov hei buatc deix mienh souv jienv wuov
 maiv zoux haaix nyungc
ninh ziouc gorngv
  meih mbuo yaac mingh yie nyei huingx zoux gong maah
 gong zinh horpc zuqc mbu ziex yie ziouc bun mbuoqc wuov meih mbuo
  ninh mbuo ziouc mingh aqv
lungh ziangx aanx ziepc nyeic norm ziangh hoc
 aengx caux njiec aanx buo norm ziangh hoc
 ninh fih hnangv nyei lorz mienh zoux gong
lungh maanz hmuangx deix
 aav lamh biaa norm ziangh hoc
 huingx ziouv aengx mingh wuov hei buatc deix mienh souv jienv wuov
 ninh ziouc gorngv
  meih mbuo weic haaix diuc ziangh hnoi souv jienv naaic henh henh nyei
 maiv zoux haaix nyungc
ninh mbuo dau
  weic zuqc maiv maaih mienh cingv yie mbuo zoux gong
huingx ziouv ziouc gorngv
  wuov nyungc
 meih mbuo yaac mingh wuov huingx zoux gong maah
aav lamh hmuangx
 huingx ziouv mbuox ninh nyei gunv gong mienh
  heuc gong mienh daaih koi gong zinh bun ninh mbuo aqv
 dongh daaih zoux nqa haav wuov deix oix zuqc bun ndaangc
 daaih ndaangc wuov deix oix zuqc bun nqa haav
dongh biaa norm ziangh hoc cingx duqv jiez gorn zoux gong wuov deix duqv buangv yietc hnoi nyei gong zinh
hnangv naaic
 cingv ndaangc wuov deix laaic oix duqv gauh camv
 mv baac ninh mbuo fih hnangv nyei duqv buangv yietc hnoi nyei gong zinh hnangv
ninh mbuo zipv gong zinh mingh yaac ngopv huingx ziouv
ninh mbuo gorngv
  nqa haav daaih wuov deix kungx zoux nduqc norm ziangh hoc nyei gong hnangv niaa
 nyaanh meih corc bun caux yie mbuo fih mbuoqc nyei
 yie mbuo ziangh hnoi zuqc nyutc pui yaac zoux gong gauh kouv ninh mbuo
huingx ziouv ziouc dau dauh wuov deix gong mienh
  youz aac
 yie maiv zeiz pienx meih lorqc
 meih maiv zeiz caux yie gorngv dingc ziux gong hnoi nyei gong zinh fai
dorh jienv meih nyei gong zinh nzuonx aqv oc
 nqa haav cingv naaiv dauh yie oix bun caux meih fih mbuoqc
yie ganh nyei nyaanh maiv zeiz sueih yie ganh longc
 buatc yie zoux hnyouv longx meih mueic jieqv fai
yesu aengx gorngv setv mueiz waac
hnangv naaic
 nqa haav wuov deix oix duqv yiem wuov ndaangc
 yiem wuov ndaangc nyei oix zuqc yiem nqa haav
yesu yangh jauv mingh ye lu saa lem zingh wuov zanc
 ninh dorh ninh nyei ziepc nyeic dauh sai gorx mingh pien deix gorngv mbuox ninh mbuo
muangx oc
 mbuo mingh ye lu saa lem zingh
 taux wuov
 baamh mienh nyei dorn
 ziouc zuqc jiu bun sai mienh bieiv caux njaaux leiz nyei fin saeng
 ninh mbuo oix dingc daix ninh
nqa haav zorqv ninh jiu bun janx
 janx ziouc guatc doqc jatv
 longc biaav bin mborqv
 aengx zorqv ninh ding ziepc nzaangc jaax
 mv baac nqa haav buo hnoi
 tin hungh oix bun ninh nangh daaih
wuov zanc se mbe ndi nyei auv dorh ninh nyei i dauh dorn daaih yesu wuov
 gueic njiec baaix
 tov yietc nyungc
yesu naaic
meih oix longc haaix nyungc
 ninh dau
ziouv aac
 tov meih laengz meih duqv zoux hungh nyei ziangh hoc oix zuqc bun yie nyei i dauh dorn
 yietc dauh zueiz meih nyei mbiaauc maengx
 yietc dauh zueiz zaaix maengx
yesu dau wuov deix i dauh dorn
meih mbuo tov nyei meih mbuo maiv hiuv
 meih mbuo haih hopv dongh yie oix zuqc hopv wuov norm zaanv nyei fai
 ninh mbuo dau
yie mbuo haih hopv nyei
yesu mbuox ninh mbuo
yie hopv nyei zaanv meih mbuo za gengh oix zuqc hopv
 mv baac yie maiv maaih leiz paaiv haaix dauh zueiz yie nyei mbiaauc maengx fai zaaix maengx
 yie nyei die liuc leiz ziangx bun haaix dauh zueiz
 wuov deix ziouc duqv zueiz aqv
wuov deix ziepc dauh sai gorx haiz liuz naaiv deix sic ziouc qiex jiez haic naaiv deix i muoz
yesu heuc ninh mbuo yietc zungv daaih nzoih yaac gorngv
meih mbuo hiuv duqv janx maaih domh jien gunv ninh mbuo
 zoux hlo nyei wuov deix maaih lingc hatc ninh mbuo
mv baac meih mbuo maiv horpc zuqc hnangv naaic
 haaix dauh oix duqv zoux hlo
 wuov dauh oix zuqc zoux meih mbuo nyei bou
haaix dauh oix zoux hlo jiex
 wuov dauh oix zuqc zoux meih mbuo nyei nouh
hnangv yie
 baamh mienh nyei dorn nor
 yie maiv zeiz daaih oix mienh fu sux yie
 yie daaih fu sux mienh yaac siev yie nyei maengc weic zuoqc mienh camv nzuonx
yesu caux ninh nyei sai gorx mbuo cuotv ye li ko zingh wuov zanc
 maaih mienh camv nyei gan jienv yesu mingh
maaih i dauh m zing maengh nyei mienh zueiz jienv jauv hlen haiz gorngv yesu yangh naaiv diuh jauv jiex
 ninh mbuo ziouc heuc
ziouv
 ndaawitv nyei zeiv fun aah
 korv lienh yie mbuo maah
zuangx mienh hemx ninh mbuo
 mbuox ninh mbuo maiv dungx ko lo
 mv baac ninh mbuo jaa heuc gauh mbui
ziouv
 ndaawitv nyei zeiv fun aah
 korv lienh yie mbuo maah
yesu ziouc dingh jienv heuc ninh mbuo daaih
 naaic ninh mbuo
meih mbuo oix yie tengx haaix nyungc meih mbuo
ninh mbuo dau
ziouv aah
 tov bun yie mbuo nyei m zing haih mangc duqv buatc
yesu korv lienh haic ziouc hluo ninh mbuo nyei m zing
 ninh mbuo liemh zeih haih mangc duqv buatc
 ziouc gan jienv yesu mingh mi aqv
