maaih dauh wuov guanh douc waac mienh nyei auv daaih heuc jienv mbuox e li saa
meih nyei bou
 yie nyei nqox
 daic mi aqv
 meih yaac hiuv duqv ninh taaih ziouv
  mv baac ih zanc zaeqv ziouv oix daaih zorqv yie nyei i dauh dorn mingh zoux nouh
e li saa naaic ninh
meih oix yie tengx meih zoux haaix nyungc
 mbuox yie maah
 meih nyei biauv maaih haaix nyungc
 wuov dauh auv guaav gorngv
 meih nyei m sieqv bou
 kungx maaih yietc baengh dorn ga lanv youh hnangv
 cuotv liuz naaiv maiv maaih haaix nyungc
e li saa gorngv
cuotv mingh gaav meih nyei laangz zaangc mienh nyei jaa dorngx
 dongh kungx nyei wuov nyungc
 yaac maiv dungx gaav zoqc
nqa haav meih caux meih nyei dorn bieqc biauv mingh dox youh dapv naaiv deix jaa dorngx
 yietc norm yietc norm dapv buangv mingh aengx ganh an yietc bung
wuov dauh auv guaav ziouc leih nqoi e li saa
 nqa haav ninh dorh ninh nyei dorn bieqc biauv aengx guon jienv gaengh
 ninh nyei dorn dorh wuov deix jaa dorngx daaih
 ninh nyei maa ziouc dox ga lanv youh dapv
norm norm dapv buangv nzengc
 ninh gorngv mbuox ninh nyei dorn
aengx dorh norm daaih bun maa
 mv baac ninh nyei dorn gorngv
maiv maaih yietc norm aqv
 ga lanv youh ziouc dingh
 maiv liouc cuotv aqv
wuov dauh auv guaav ziouc mingh mbuox tin hungh nyei mienh
 e li saa
 e li saa gorngv
gunv mingh aqv
 dorh wuov deix youh mingh maaic weic jaauv meih nyei zaeqv
 zengc njiec nyei nyaanh meih caux meih nyei dorn longc yungz maengc
maaih hnoi e li saa mingh taux sunem mungv
 yiem wuov maaih dauh m sieqv dorn butv zoih nyei
 qaqv liouh e li saa yiem wuov nyanc hnaangx
 yiem naaic daaih ninh haaix zanc jiex jauv ninh hitv wuov nyanc hnaangx
wuov dauh m sieqv dorn mbuox ninh nyei nqox
yie buatc zanc zanc yangh mbuo naaiv jiex wuov dauh se tin hungh nyei cing nzengc mienh
mbuo yiem gu nguaaic biauv zoux yietc qongx faix nyei orqc
 gu nyuoz an jienv coux caux dieh caux eiv caux dang
 ninh haaix zanc daaih mbuo naaiv ziouc bun ninh hitv naaic
maaih hnoi e li saa daaih taux ziouc bieqc ninh nyei wuov qongx biauv yiem naaic hitv kuonx
ninh mbuox ninh nyei bou
 ge haa si
mingh heuc wuov dauh sunem m sieqv dorn daaih
 ge haa si ziouc mingh heuc daaih
 wuov dauh m sieqv dorn ziouc daaih souv jienv e li saa nyei nza hmien
e li saa gorngv mbuox ge haa si
meih naaic gaax ninh
  yie mbuo feix luic meih ndongc naaiv camv
 ih zanc yie haih tengx haaix nyungc meih fai
 maaih haaix nyungc oix yie tengx mbuox hungh diex fai domh baeng bieiv fai
 wuov dauh m sieqv dorn dau
yie yiem yie ganh nyei mienh mbu ndongx
e li saa naaic ge haa si
se gorngv hnangv naaic
 yie haih zoux haaix nyungc weic ninh
 ge haa si dau
ninh maiv maaih dorn
 ninh nyei nqox yaac gox haic aqv
e li saa gorngv mbuox ge haa si
heuc wuov dauh m sieqv dorn daaih
 wuov dauh m sieqv dorn ziouc daaih souv jienv wuov gaengh ndaangc
e li saa gorngv
da nyeic hnyangx taux naaiv norm ziangh hoc meih duqv hlorpv meih ganh nyei dorn aqv
 wuov dauh m sieqv dorn gorngv
 domh gorx aah
 tin hungh nyei mienh aah
 maiv dungx gorngv baeqc nduov yie
 meih nyei m sieqv bou
mv baac wuov dauh m sieqv dorn za gengh maaih gu nguaaz mi aqv
 da nyeic hnyangx taux naaiv norm ziangh hoc ninh yungz duqv dauh dorn
 doix e li saa gorngv nyei waac
wuov dauh fu jueiv hlo jienv faaux
 maaih hnoi nor
 ninh cuotv mingh lorz ninh nyei die
 ninh nyei die caux gaatv mbiauh mienh yiem wuov ndeic
wuov dauh dorn mbuox ninh nyei die
aa dae aac
 yie nyei m nqorngv mun
 yie nyei m nqorngv gengh
 mun haic
 ninh nyei die gorngv mbuox dauh bou
hlorpv ninh nzuonx bun ninh nyei maa oc
bou ziouc hlorpv nzuonx jiu bun ninh nyei maa
 ninh nyei maa zueiz jienv hlorpv taux lungh aanx
 wuov dauh dorn ziouc daic mi aqv
maa hlorpv mingh an jienv tin hungh nyei mienh nyei coux ziouc cuotv daaih guon jienv gaengh
ninh heuc ninh nyei nqox aengx gorngv mbuox ninh
tov bun dauh bou caux dauh lorh yie
 yie ziouc haih siepv siepv nyei mingh lorz tin hungh nyei mienh aengx nzuonx
ninh nyei nqox naaic
meih ih hnoi weic haaix diuc mingh lorz ninh
 ih hnoi maiv zeiz siang hlaax fai dingh gong hnoi
 wuov dauh m sieqv dorn gorngv
maiv benx haaix nyungc
ninh ziouc zorqv geh orn buic jienv lorh yaac gorngv mbuox ninh nyei bou
beqv lorh mingh aqv
 yaac maiv dungx donc cuotv liuz yie ganh mbuox
ninh ziouc cuotv jauv mingh taux kaanmen mbong
 tin hungh nyei mienh
 e li saa
 wuov
 tin hungh nyei mienh buatc wuov dauh m sieqv dorn corc yiem go nyei
 ninh gorngv mbuox ninh nyei bou
 ge haa si
mangc gaax wuov
 sunem mienh nyei m sieqv dorn daaih aav loh
tiux mingh zipv ninh yaac naaic gaax ninh
  meih longx nyei saah
 meih nyei nqox
 meih nyei dorn longx nyei saah
 wuov dauh m sieqv dorn dau
yietc zungv longx nyei
mingh taux mbong
 tin hungh nyei mienh wuov
 wuov dauh m sieqv dorn ziouc qam jienv e li saa nyei zaux
 ge haa si mingh fatv deix oix zorqv ninh mingh nqoi
 mv baac tin hungh nyei mienh gorngv
cinh ninh maah
 ninh nzauh duqv kouv haic mv baac ziouv  bingx jienv maiv mbuox yie maaih haaix nyungc sic
wuov dauh m sieqv dorn gorngv
domh gorx aac
 se yie tengx meih tov dauh dorn fai
 yie maiv zeiz gorngv maiv dungx nduov yie
e li saa gorngv mbuox ge haa si
baeng domh lui faaux fapv jienv houx hlaang
 nanv jienv yie nyei biaav mbiaac mingh aqv
 buangh zuqc mienh
 maiv dungx gorngv wuic buangh waac
 se gorngv haaix dauh gorngv wuic buangh waac bun meih
 yaac maiv dungx dau
 zorqv yie nyei biaav mbiaac lorngx jienv wuov dauh dorn nyei hmien
mv baac wuov dauh dorn nyei maa gorngv
yie ziangv jienv yietc liuz ziangh nyei ziouv  yaac dorng jienv meih laengz
 yie zungv maiv leih nqoi meih
 e li saa ziouc cuotv jauv gan ninh mingh
ge haa si mingh ndaangc zorqv biaav mbiaac an jienv wuov dauh dorn nyei hmien
 mv baac maiv haiz haaix nyungc qiex mbui yaac maiv buatc dongz
 ge haa si ziouc nzuonx mingh mbuox e li saa
wuov dauh dorn corc maiv gaengh nyie
e li saa taux biauv buatc wuov dauh dorn bueix jienv e li saa ganh nyei coux
 daic mi aqv
ninh bieqc wuov qongx gen
 guon jienv gaengh
 kungx ninh caux wuov dauh dorn yiem gu nyuoz hnangv
 ninh daux gaux jouh ziouv
nqa haav ninh faaux coux mbaapv wuov dauh dorn gu nguaaic
 nzuih doix nzuih
 m zing doix m zing
 buoz doix buoz
 sung zaqc sin wuov zanc
 wuov dauh dorn nyei sin gunv zoux gunv jorm
e li saa ziouc njiec coux yiem wuov qongx gu nyuoz yangh mingh yangh daaih aengx faaux mingh mbaapv jienv wuov dauh dorn nyei sin
 wuov dauh dorn ciuv siec nzunc ziouc nungx nqoi m zing
e li saa heuc ge haa si yaac gorngv
mbuox wuov dauh sunem mienh m sieqv dorn daaih
 ge haa si ziouc heuc aqv
 daaih taux
 e li saa gorngv
gunv hlorpv meih nyei dorn maah
wuov dauh m sieqv dorn ziouc bieqc wuov qongx mbaapv njiec e li saa nyei zaux ga hlen
 nqa haav ninh hlorpv ninh nyei dorn cuotv mi aqv
e li saa aengx daaih taux gin gaan doix zuqc wuov norm deic bung ngorc hnaangx
 ninh njaaux wuov guanh douc waac mienh wuov zanc
 ninh gorngv mbuox ninh nyei bou
zorqv domh caeng taapv jienv douz zouv lai bun naaiv deix mienh nyanc
maaih dauh wuov guanh mienh cuotv mingh lomc huaang lorz lai
 buatc pou hieh ha louh luangh ziouc gaeqv duqv deix wuov pou hieh ha louh zormx jienv buangv lui nzengc
 nzuonx daaih ninh fietv bieqc nyei an jienv wuov norm caeng zouv
 ninh maiv hiuv duqv benx haaix nyungc ga naaiv
zouv ziangx ziouc dox cuotv bun zuangx mienh nyanc
 nyanc wuov zanc
 ninh mbuo heuc cuotv daaih gorngv
o tin hungh nyei mienh aac
 maaih laengc mienh daic nyei ndie doqc yiem caeng gu nyuoz
 ninh mbuo ziouc maiv haih nyanc aqv
e li saa gorngv
zorqv deix mbuonv daaih maah
 ninh ziouc zorqv daaih dapv jienv caeng mbuox ninh mbuo
dox cuotv bun zuangx mienh nyanc aqv
 yaac maiv maaih haaix nyungc ndie doqc yiem caeng aqv
maaih dauh yiem mbaa an qaa li qaa laangz nyei mienh zorqv nyic ziepc norm longc daauh torngx mbiauh mbaali zoux daaih nyei njuov caux deix siang mbiauh mbaali dapv jienv mbuoqc dorh daaih
 e li saa gorngv
zorqv daaih bun zuangx mienh nyanc
ninh nyei bou naaic gaax
yie hnangv haaix nor haih bun yietc baeqv dauh mienh nyanc
 mv baac e li saa dau
gunv bun zuangx mienh nyanc maah
 weic zuqc ziouv  hnangv naaiv nor gorngv
  ninh mbuo duqv nyanc beuv corc maaih zengc nyei
bou ziouc zorqv daaih mbenc jienv ninh mbuo nyei nza hmien
 ninh mbuo nyanc beuv nzengc corc maaih zengc hnangv ziouv gorngv nyei waac nor
