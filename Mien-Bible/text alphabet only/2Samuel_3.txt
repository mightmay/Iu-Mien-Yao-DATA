saulo nyei douh zong nyei jun baeng caux ndaawitv nyei douh zong nyei jun baeng mborqv jaax lauh haic aqv
 ndaawitv gunv zoux gunv henv jienv faaux mv baac saulo nyei zeiv fun gunv zoux gunv hei jienv njiec
ndaawitv yiem he mbo lon duqv ziex dauh dorn
 ninh nyei daauh dauh dorn nyei mbuox heuc amnon
 se yitv le en mienh
 aa hi no am
 yungz daaih
da nyeic dauh dorn nyei mbuox heuc ki le aapc
 se kaanmen mienh
 naa mbaan nyei auv guaav
 aa mbi gaa yin
 yungz daaih
 da faam dauh nyei mbuox heuc apc saa lom
 se gesu nyei hungh
 tanmai
 nyei sieqv
 maa aa kaa
 yungz daaih
da feix dauh nyei mbuox heuc aa ndo ni yaa
 se hakv gitc yungz daaih
 da hmz dauh nyei mbuox heuc se faa ti yaa
 se aa mbi tan yungz daaih
da luoqc dauh nyei mbuox heuc itc le am
 se ndaawitv nyei auv
 ekc laa
 yungz daaih
 naaiv deix dorn se ndaawitv yiem he mbo lon duqv daaih
saulo nyei douh zong caux ndaawitv nyei douh zong mborqv jaax nyei ziangh hoc
 apc ne yiem saulo nyei douh zong gu nyuoz tengx ninh ganh gunv zoux gunv henv
saulo maaih dauh jaav zeih auv se ai aa nyei sieqv
 mbuox heuc litv baa
 itc mbo setv gorngv mbuox apc ne
meih weic haaix diuc bueix yie nyei die nyei jaav zeih auv
laaix itc mbo setv gorngv naaiv deix waac apc ne qiex jiez haic
 ninh ziouc gorngv
yie zoux yu ndaa nyei juv m nqorngv fai
 yiem gorn taux ih zanc yie zoux longx bun meih nyei die
 saulo
 nyei douh zong caux ninh nyei gorx youz caux loz gaeng doic
 yie maiv zorqv meih mbuo jiu bun yiem ndaawitv nyei buoz ndiev
mv baac ih zanc meih laaix naaiv dauh m sieqv dorn lorz sic gox yie
 se gorngv yie maiv tengx ndaawitv zoux cuotv ziouv  houv jienv laengz bun nyei waac
 tov tin hungh maiv guangc yie
 apc ne
 nyei zuiz
 zungv hniev hniev nyei dingc
yie oix tuix saulo nyei douh zong nyei guoqv jiu bun ndaawitv yaac liepc ndaawitv nyei weic gunv i saa laa en caux yu ndaa
 yiem ndaan mingh taux mbe e qe mbaa
itc mbo setv maiv gaamv dau yietc joux apc ne
 weic zuqc ninh gamh nziex apc ne
apc ne ziouc paaiv mienh mingh he mbo lon div ninh buangh ndaawitv naaic gaax
naaiv haaix dauh nyei guoqv
 se gorngv meih caux yie liepc ngaengc waac
 yie ziouc tengx meih dorh i saa laa en nyei zuangx mienh daaih bun meih gunv
ndaawitv gorngv
longx nyei
 yie caux meih liepc ngaengc waac
 mv baac maaih diuc yie tov meih
 meih daaih nyei ziangh hoc yie oix meih dorh jienv saulo nyei sieqv
 mikaan
 meih maiv dorh nor
 meih maiv duqv buatc yie nyei hmien
ndaawitv paaiv douc fienx mienh mingh mbuox saulo nyei dorn
 itc mbo setv
tov fungx yie nyei auv
 mikaan
 daaih bun yie
 yie longc yietc baeqv norm fi li saa die mienh nyei jaix zueiv ndopv dingc ziangx ninh mi aqv
itc mbo setv ziouc paaiv mienh mingh dorh mikaan yiem ninh nyei nqox
 laa itc nyei dorn
 ban ti en wuov dauh daaih
mv baac ninh nyei nqox gan jienv mingh
 yietc binc mingh yietc binc nyiemv taux mbaa hu lim deic
 apc ne mbuox ninh
meih nzuonx aqv
 ninh ziouc nzuonx mi aqv
apc ne ziouc caux i saa laa en mienh nyei mienh gox caangh laangh gorngv
jiex daaih lauh aqv
 meih mbuo gorngv oix bun ndaawitv zoux meih mbuo nyei hungh
ih zanc gunv hnangv naaic zoux aqv
 weic zuqc ziouv  laengz jiex waac mbuox ndaawitv
  yie oix longc yie nyei bou
 ndaawitv
 nyei buoz njoux yie nyei baeqc fingx i saa laa en mienh biaux ndutv fi li saa die mienh nyei buoz ndiev yaac njoux ninh mbuo biaux ndutv ninh mbuo nyei yietc zungv win wangv nyei buoz ndiev
apc ne yaac caux mben yaa min mienh gorngv
 nqa haav aengx mingh taux he mbo lon zorqv i saa laa en mienh caux mben yaa min mienh nyei yietc zungv zeiv fun buatc horpc zuqc zoux nyei sic bun ndaawitv muangx
apc ne maaih nyic ziepc dauh mienh caux ninh mingh he mbo lon buangh ndaawitv
 taux wuov ndaawitv ziouc weic apc ne caux gan ninh wuov deix mienh mbenc donx hnaangx hlo nyei
apc ne gorngv mbuox ndaawitv
yie oix nzuonx mingh heuc i saa laa en nyei zuangx mienh gapv zunv daaih caux meih
 yie nyei ziouv
 hungh diex
 liepc ngaengc waac weic bun meih zoux hungh sueih eix gunv taux haaix
 ndaawitv ziouc fungx apc ne cuotv jauv
 ninh mbuo ziouc baengh orn nyei mingh aqv
wuov zanc ndaawitv nyei mienh caux yo aapc mingh luv mienh nzuonx daaih yaac dorh jienv luv daaih nyei ga naaiv camv nyei
 mv baac wuov zanc apc ne maiv yiem he mbo lon
 ndaawitv wuov aqv
 ndaawitv fungx ninh cuotv jauv nzuonx
 ninh ziouc baengh orn nyei mingh mi aqv
yo aapc caux gan ninh daaih nyei jun baeng daaih taux
 maaih mienh mbuox yo aapc
ne nyei dorn
 apc ne
 daaih lorz hungh diex
 hungh diex yaac fungx ninh nzuonx
 ninh yaac baengh orn nyei mingh mi aqv
yo aapc ziouc mingh lorz hungh diex
 ninh gorngv
meih fungc hnangv naaic nor zoux
 ne nyei dorn
 apc ne
 daaih lorz hungh diex
 meih zoux haaix nyungc fungx ninh nzuonx
 ninh ziouc duqv biaux ndutv mi aqv
meih hiuv duqv ne nyei dorn
 apc ne
 daaih nduov meih
 oix hiuv duqv meih bieqc cuotv nyei jauv caux meih zoux nyei yietc zungv sic
yo aapc yiem ndaawitv wuov cuotv daaih
 ninh paaiv mienh mingh zunc zaaic apc ne
 ninh mbuo ziouc yiem si laa aa wuom kuotv dorh ninh nzuonx daaih mv baac ndaawitv maiv hiuv naaiv deix sic
apc ne nzuonx taux he mbo lon wuov zanc
 yo aapc dorh ninh bieqc zingh gaengh mbu ndongx nyei dorngx bingx jienv gorngv deix waac
 yiem wuov yo aapc ziouc nzopv apc ne nyei ga sie
 apc ne ziouc daic mi aqv
 hnangv naaic se weic yo aapc jaauv ninh nyei youz
 aa saax hen
 zuqc daix nyei win
nqa haav ndaawitv haiz gorngv taux naaiv deix sic ninh gorngv
yie caux yie nyei guoqv dorng jienv ziouv  weic ne nyei dorn
 apc ne
 zuqc daix daic liouc nziaamv cuotv nyei zuiz yietc liuz maiv zuqc ndaam dorng
tov bun naaiv deix daix mienh nyei zuiz ndortv zuqc yo aapc caux ninh nyei die nyei douh zong
 tov bun ninh mbuo nyei zeiv fun yietc liuz maaih sic
 maiv horpc zuqc liouc cuotv nyei ga naaiv nyei baengc mienh
 caux butv gomh huv baengc nyei mienh
 caux mbiaac jienv biaav nyei mienh
 caux zuqc nzuqc ndaauv daix nyei mienh
 caux maiv maaih hnaangx nyanc nyei mienh
yo aapc caux ninh nyei youz
 aa mbi qai
 daix apc ne
 weic yiem gi mbe on mborqv jaax wuov zanc apc ne daix ninh mbuo nyei youz
 aa saax hen
ndaawitv ziouc mbuox yo aapc caux gan ninh wuov deix zuangx baeqc fingx
betv meih mbuo nyei lui houx aengx zuqv jienv la maah ndie cou
 yiem apc ne nyei benv wuov ndaangc maengx nzauh nyiemv
 ndaawitv hungh yaac gan jienv benv nqa haav nqaang mingh
ninh mbuo ziouc zangx apc ne yiem he mbo lon
 ninh mbuo yietc zungv baeqc fingx yaac nyiemv
 hungh diex yiem apc ne nyei zouv bungx sing bungx qiex nyei nyiemv apc ne
 zuangx baeqc fingx caux jienv nyiemv
hungh diex weic apc ne baaux naaiv diuh naanc zingh nzung
apc ne horpc zuqc daic hnangv mienh hngongx mienh daic fai
meih nyei buoz maiv zuqc ndoh
 meih nyei zaux yaac maiv zuqc limc kaux
 meih daic hnangv yiem orqv mienh nyei nza hmien daic nor
 zuangx baeqc fingx weic apc ne aengx nyiemv
mba hnoi maiv gaengh ndortv nyei ziangh hoc
 zuangx mienh kuinx ndaawitv nyanc hnaangx mv baac ndaawitv houv jienv waac gorngv
se gorngv mba hnoi maiv gaengh muotv nyei ziangh hoc yie nyanc hnaangx fai ganh nyungc ga naaiv
 tov tin hungh hniev hniev nyei dingc yie nyei zuiz
zuangx baeqc fingx buatc hungh diex hnangv naaiv nor zoux ninh mbuo buangv hnyouv
 ninh mbuo buangv hnyouv hungh diex nyei nyungc nyungc sic
wuov hnoi i saa laa en nyei zuangx mienh hiuv duqv ne nyei dorn
 apc ne
 zuqc daix daic se maiv zeiz ei hungh diex nyei za eix
hungh diex gorngv mbuox ninh nyei jien
meih mbuo maiv hiuv fai
 ih hnoi yiem i saa laa en mbu ndongx maaih dauh zoux hlo nyei domh bieiv zeiv zuqc daic mi aqv
maiv gunv yie se orn daaih zoux hungh
 ih hnoi yie haiz mau mi aqv
 se lu yaa naaiv deix i dauh dorn gauh henv jiex yie
 tov ziouv  ziux ninh mbuo zoux nyei orqv sic winh bun ninh mbuo
