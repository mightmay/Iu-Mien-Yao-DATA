yesu caux ninh nyei sai gorx mingh taux fatv deix ye lu saa lem zingh
 yiem ga lanv mbong
 mbetc faa yi wuov norm laangz
 yesu ziouc paaiv i dauh sai gorx mingh ndaangc
mbuox ziangx ninh mbuo
oix zuqc mingh nza hmien wuov norm laangz
 yietv bieqc laangz ziouc buatc dauh maaz li nyeiz ndoh jienv wuov
 aengx caux ninh nyei dorn
 oix zuqc jaiv ken daaih bun yie
se gorngv haaix dauh gorngv haaix nyungc
 oix zuqc mbuox ninh
  ziouv qiemx zuqc longc ninh mbuo
  maali nyei ziouv ziouc liemh zeih bun meih mbuo ken jienv daaih
naaiv deix sic cuotv daaih weic bun doix nzengc zinh ndaangc douc waac mienh gorngv nyei waac
 ninh gorngv
oix zuqc mbuox si on zingh nyei mienh
  mangc maah
 meih mbuo nyei hungh daaih meih mbuo naaiv
 ninh hnyouv suonc nyei
 geh jienv maaz li daaih
 geh jienv maaz li nyei dorn
wuov deix i dauh sai gorx ziouc mingh ei jienv yesu mbuox nyei waac zoux
ninh mbuo ken maaz li nyeiz caux ninh nyei dorn daaih
 yaac zorqv ninh mbuo nyei domh lui dimc jienv maaz li nyei diqc daanz
 yesu ziouc geh jienv aqv
maaih mienh camv haic longc ninh mbuo nyei domh lui dimc jienv jauv
 yaac maaih mienh gaeqv ndiangx normh yietc dorv yietc dorv nyei dimc jienv
mingh ndaangc nyei
 caux nqa haav nyei zuangx mienh lomh nzoih heuc
ho saa naa
 ceng ndaawitv nyei zeiv fun
 tov tin hungh ceix fuqv dengv ziouv nyei mbuox daaih wuov dauh
 ho saa naa
 ceng yiem hlang jiex nyei dorngx wuov dauh tin hungh
yesu bieqc ye lu saa lem wuov zanc
 yietc zingh mienh ziouc huaang jiez nzengc daaih
 laanh naaic laanh
naaiv dauh mienh dongh haaix dauh orqv
zuangx mienh dau
naaiv se yiem gaa li li saengv
 naa saa letv mungv daaih nyei douc waac mienh
 yesu
yesu bieqc zaangc tin hungh nyei biauv yaac zunc cuotv nzengc yietc zungv maaiz maaic nyei mienh
 ninh bungx king tiuv nyaanh wuov deix mienh nyei dieh caux maaic baeqc gopv wuov deix mienh nyei dangx
ninh gorngv mbuox ninh mbuo
ging sou fiev jienv gorngv
  yie nyei biauv
 mienh oix heuc zoux daux gaux nyei biauv
  mv baac meih mbuo longc zoux  janx zaqc bingx nyei kuotv
m zing maengh caux zaux mbai nyei mienh mingh wuov zaangc tin hungh nyei biauv lorz yesu
 yesu yaac zorc longx ninh mbuo
mv baac sai mienh bieiv caux njaaux leiz nyei fin saeng buatc yesu zoux naaiv deix mbuoqc horngh nyei sic
 yaac haiz fu jueiv yiem zaangc tin hungh nyei biauv heuc jienv gorngv
 ho saa naa
 ceng ndaawitv nyei zeiv fun ov
 ninh mbuo ziouc qiex jiez haic
ninh mbuo naaic yesu
naaiv deix fu jueiv gorngv nyei waac meih haiz nyei fai
 yesu dau
haiz nyei lorqc
 meih mbuo maiv doqc jiex naaiv deix ging sou nyei waac fai
  meih bun fu jueiv faix caux corc hopv nyorx nyei gu nguaaz haih ceng duqv dunh yunh
yesu ziouc leih ninh mbuo aengx cuotv zingh mingh mbe taa ni laangz bueix muonz
da nyeic ndorm nziouv nyei
 yesu nzuonx zingh wuov zanc
 ninh hnyouv sie
ninh buatc wuov jauv hlen maaih zungh ngongh nyorx ndiangx ziouc mingh mangc
 buatc maiv maaih biouv
 kungx maaih ndiangx normh hnangv
 ninh ziouc ziangv jienv ndiangx gorngv
yiem naaiv mingh meih yietc liuz maiv duqv ziangh biouv aqv
 wuov zungh ngongh nyorx ndiangx ziouc liemh zeih kou nqaai mi aqv
sai gorx mbuo buatc ziouc mbuoqc horngh haic yaac naaic gaax
naaiv zungh ngongh nyorx ndiangx hnangv haaix nor haih nqaai ndongc naaic siepv
yesu dau
yie mbuox zien meih mbuo
 se gorngv meih mbuo za gengh sienx yaac maiv hlungh hluotv
 meih mbuo haih zoux hnangv yie zoux bun naaiv zungh ngongh nyorx ndiangx nor
 maiv daan naaiv hnangv
 meih mbuo zungv haih mbuox naaiv norm mbong
suiv cuotv
 njiec koiv maah
 mbong ziouc suiv aqv
se gorngv meih mbuo sienx
 maiv gunv meih mbuo daux gaux tov haaix nyungc
 meih mbuo ziouc duqv aqv
yesu aengx nzuonx zaangc tin hungh nyei biauv
 njaaux jienv mienh wuov zanc
 sai mienh bieiv caux baeqc fingx nyei mienh gox daaih naaic ninh
meih maaih haaix nyungc leiz zoux naaiv deix sic
 naaiv nyungc leiz haaix dauh bun meih
yesu dau
yie mv baac oix naaic joux waac meih mbuo
 se gorngv meih mbuo dau yie
 yie ziouc mbuox meih mbuo
 yie maaih haaix nyungc leiz zoux naaiv deix sic
wuov nyungc
 haaix dauh bun yo han maaih leiz tengx mienh jiex wuom nyei leiz
 tin hungh fai baamh mienh
 ninh mbuo ziouc laanh caux laanh caangh laangh
mbuo horpc zuqc hnangv haaix nor gorngv mv bei
 se gorngv mbuo gorngv
  tin hungh bun daaih
  ninh oix gorngv
  wuov nyungc
 meih mbuo weic haaix diuc maiv sienx yo han
se gorngv mbuo gorngv
  mienh bun daaih
  gamh nziex zuangx mienh oix hnangv haaix nor zoux bun mbuo
 weic zuqc ninh mbuo yietc zungv funx dingc yo han se douc waac mienh
ninh mbuo ziouc dau yesu
yie mbuo maiv hiuv duqv
 yesu mbuox ninh mbuo
hnangv naaic
 yie yaac maiv mbuox meih mbuo yie maaih haaix nyungc leiz zoux naaiv deix sic
meih mbuo hnangv haaix nor hnamv
 maaih laanh mienh maaih i dauh dorn
 ninh mingh mbuox dorn hlo
  dorn aac
 meih ih hnoi mingh a ngunc huingx zoux gong oc
dorn hlo dau
  yie maiv oix mingh
  mv baac nqa haav ninh goiv hnyouv aengx mingh aqv
wuov dauh die aengx mingh fih hnangv nyei mbuox dorn faix
 dorn faix dau
  oz
 yie mingh nyei
  mv baac ninh maiv mingh
naaiv deix i dauh dorn
 haaix dauh ei jienv die nyei waac zoux
 ninh mbuo dau
dorn hlo
 yesu ziouc mbuox ninh mbuo
yie mbuox zien meih mbuo
 tengx lomaa hungh jaa siou nzou zinh wuov deix
 caux maaic buonv sin nyei m sieqv dorn zungv duqv bieqc tin hungh nyei guoqv ndaangc meih mbuo
weic zuqc tengx mienh jiex wuom nyei leiz wuov dauh yo han daaih bun meih mbuo hiuv duqv zoux horpc nyei jauv
 meih mbuo yaac maiv sienx
 mv baac siou nzou zinh caux maaic buonv sin nyei m sieqv dorn wuov deix sienx ninh
 meih mbuo buatc liuz naaiv deix sic mv baac nqa haav meih mbuo corc maiv goiv hnyouv sienx ninh
yesu aengx mbuox sai mienh bieiv caux mienh gox
aengx muangx diuh waac beiv oc
 maaih laanh mienh zuangx nzong a ngunc biouv
 zoux laatc laatc jienv
 yiem huingx gu nyuoz ninh wetv norm dorngx zoux nyueih a ngunc biouv nyei zorngh
 aengx zoux norm laauh zuov huingx
 zoux ziangx
 ninh gouv bun mienh
 ninh ganh aeqv
 cuotv deic bung mi aqv
taux biouv zuoqc nyei ziangh hoc ninh paaiv ninh nyei bou mingh zorqv ninh nyei buonc biouv
gouv huingx nyei mienh zorqv naaiv deix bou
 maaih dauh ninh mbuo mborqv
 maaih dauh ninh mbuo daix
 maaih dauh ninh mbuo zorqv la bieiv daaih zong
huingx ziouv aengx paaiv ganh deix bou mingh
 gauh camv daauh nzunc
 mv baac gouv huingx mienh aengx zoux bun ninh mbuo hnangv daauh nzunc wuov deix nor
nqa haav wuov nzunc
 huingx ziouv aengx paaiv ninh ganh nyei dorn mingh
 yaac gorngv
  ninh mbuo zungv oix taaih yie nyei dorn aqv
mv baac gouv huingx nyei mienh buatc wuov dauh dorn
 laanh mbuox laanh
  nzipc naaiv norm huingx se dongh naaiv dauh aqv
 daaih maah
 mbuo zorqv ninh daix guangc mingh yaac zorqv ninh nzipc nyei jaa dingh aqv
ninh mbuo ziouc zorqv ninh tor cuotv ga nyiec ziqc huingx daix guangc mi aqv
yesu naaic
wuov nyungc
 huingx ziouv nzuonx wuov zanc ninh oix hnangv haaix nor zoux bun gouv huingx nyei mienh
ninh mbuo dau
ninh ndongc haaix zungv oix daix guangc wuov deix waaic haic nyei mienh
 aengx bun ganh deix mienh gouv ninh nyei huingx
 dongh biouv zuoqc nyei ziangh hoc haih bun ninh nyei buonc biouv wuov nyungc mienh
yesu mbuox ninh mbuo
ging sou fiev jienv naaiv deix waac meih mbuo maiv doqc jiex fai
  gomv biauv zaangc nqemh cuotv wuov norm la bieiv
 zungv benx an biauv gorqv gauh longc jienv jiex wuov norm
 naaiv se ziouv zoux nyei sic
 ziux yie mbuo nyei m zing mangc
 buatc mbuoqc horngh haic
yesu aengx gorngv mbuox ninh mbuo
yie mbuox meih mbuo
 tin hungh zungv maiv bun meih mbuo yiem ninh nyei guoqv
 ninh oix bun zoux horpc ninh nyei hnyouv wuov nyungc mienh yiem ninh nyei guoqv hnangv
haaix dauh ndorpc
 zong zuqc naaiv norm la bieiv
 wuov dauh ziouc huv benx ziex deix mi aqv
 naaiv norm la bieiv ndortv
 zong zuqc haaix dauh
 wuov dauh ziouc muonc nzengc mi aqv
sai mienh bieiv caux faa li si mienh muangx haiz yesu gorngv naaiv deix waac beiv
 ninh mbuo haiz ziqv zuqc ninh mbuo
ninh mbuo ziouc oix zorqv ninh mv baac gamh nziex zuangx mienh
 weic zuqc wuov deix mienh taaih yesu zoux dauh douc waac mienh
