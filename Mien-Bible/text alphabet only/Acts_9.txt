saulo haaix zanc yaac sie jienv waac oix daix ziouv nyei mienh
  ninh ziouc mingh taux domh sai mienh wuov
tov sou dorh mingh ndaa matv gatc zingh
 yiutai mienh nyei norm norm wuic dorngh
 lorz gan ziouv nyei jauv nyei mienh
 maiv gunv m jangc m sieqv
 zorqv ninh mbuo ndoh jienv fungx mingh ye lu saa lem zingh
saulo mingh gau
 aav lamh deix taux ndaa matv gatc zingh
 liemh zeih yiem wuov lungh cuotv norm domh njang ziux gormx saulo nyei sin
ninh ziouc king njiec ndau yaac haiz gorngv
saulo aah
 saulo
 meih weic haaix diuc zoux doqc yie
saulo ziouc naaic gaax
ziouv aah
 meih dongh haaix dauh
 saulo aengx haiz waac dau ninh
yie se yesu
 dongh meih zoux doqc wuov dauh
jiez sin daaih bieqc zingh aqv
 meih oix zuqc zoux nyei ziouc maaih mienh mbuox meih
caux saulo daaih wuov deix mienh dingh jienv wuov
 liemh gorngv waac maiv cuotv
 ninh mbuo haiz maaih qiex mv baac maiv buatc haaix dauh
saulo jiez sin daaih nungx nqoi m zing yaac mangc maiv buatc haaix nyungc
 gan ninh daaih wuov deix mienh ken ninh mingh taux ndaa matv gatc zingh
duqv buo hnoi gu nyuoz ninh nyei m zing mangc maiv buatc haaix nyungc
 ninh yaac maiv nyanc maiv hopv haaix nyungc
yiem ndaa matv gatc zingh maaih dauh sai gorx
 mbuox heuc aa naa nie
 buatc hinc yaangh nyei sic
 ziouv heuc ninh
aa naa nie aah
 ninh ziouc dau
ziouv aah
 yie yiem naaiv oc
ziouv gorngv mbuox ninh
oix zuqc mingh maaih mbuox heuc jauv zaqc wuov diuh jauv
 taux yu ndaatc nyei biauv oix zuqc naaic
 taasatv zingh nyei saulo yiem haaix
 ninh daux gaux jienv nyei
yaac buatc hinc yaangh nyei sic
 ninh buatc laanh mienh
 mbuox heuc aa naa nie
 bieqc daaih longc buoz maan ninh
 bun ninh aengx haih mangc duqv buatc daaih
aa naa nie dau
ziouv aah
 yie haiz mienh camv nyei gorngv wuov laanh mienh yiem ye lu saa lem zingh guatc doqc hoic meih nyei cing nzengc mienh kouv haic norh
ninh yaac duqv sai mienh bieiv nyei lingc daaih naaiv
 ndaa matv gatc zingh
 zorqv yietc zungv sienx meih nyei mienh  ndoh jienv
ziouv gorngv mbuox ninh
gunv mingh maah
 yie ginv ninh daaih zoux yie nyei bou
 ninh oix zuqc zunh yie nyei mbuox bun maanc fingx janx caux ninh mbuo nyei hungh diex aengx caux i saa laa en mienh muangx
yie ganh oix bun ninh hiuv duqv ninh weic yie nyei mbuox oix zuqc siouc ndongc haaix kouv
aa naa nie ziouc mingh aqv
 taux wuov ninh bieqc biauv mingh
 ziouc maan jienv saulo gorngv
saulo youz aah
 dongh yiem ndaamv jauv hinc yaangh bun meih buatc wuov dauh ziouv yesu
 paaiv yie daaih weic bun meih aengx haih mangc duqv buatc
 yaac duqv singx lingh buangv meih nyei hnyouv
liemh zeih maaih ga naaiv hnangv mbiauz jiex nor
 yiem saulo nyei m zing ndortv njiec
 ninh ziouc mangc duqv buatc aqv
 ninh jiez sin daaih jiex wuom nyei leiz
nyanc liuz hnaangx
 ninh ziouc henv daaih aqv
 saulo caux ndaa matv gatc zingh sienx yesu nyei mienh yiem i ziex hnoi
ninh liemh zeih mingh yiutai mienh nyei wuic dorngh zunh mbuox mienh yesu za gengh tin hungh nyei dorn
muangx haiz nyei mienh yietc zungv mbuoqc horngh haic ziouc naaic
naaiv laanh mienh dongh yiem ye lu saa lem zingh zoux doqc hoic sienx yesu nyei mienh wuov dauh maiv zeiz
 ninh baac baac daaih naaiv zorqv sienx yesu nyei mienh ndoh jienv dorh mingh bun sai mienh bieiv saah
saulo gunv zoux gunv maaih hatc maaz zunh doz
 haih gorngv duqv mengh bun cing yesu dongh giduc
 ndaa matv gatc zingh nyei yiutai mienh liemh maiv haih dau ninh aqv
yiem wuov camv hnoi deix nyei
 yiutai mienh caangh laangh daav za eix daix saulo
mv baac ninh mbuo daav nyei za eix saulo hiuv mi aqv
 wuov deix mienh ziangh hnoi ziangh muonz zuov jienv zingh gaengh oix daix ninh
mv baac maaih muonz saulo nyei sai gorx  longc norm mbaatc bungx ninh gan zingh laatc kuotv  cuotv ga nyiec ziqc zingh mi aqv
saulo mingh taux ye lu saa lem zingh
 ninh oix caux sai gorx mbuo yiem mv baac sai gorx mbuo gamh nziex haic
 maiv sienx ninh yaac zoux sai gorx
mv baac mbaa naa mbatc dorh ninh mingh gong zoh mbuo wuov gorngv bun ninh mbuo hiuv duqv
 saulo yiem ndaamv jauv wuov zanc ziouv hinc yaangh bun ninh buatc yaac caux ninh gorngv waac
 mbaa naa mbatc aengx gorngv saulo yiem ndaa matv gatc zingh bungx laangc nyei dengv yesu nyei mbuox zunh doz
saulo ziouc caux ninh mbuo yiem ye lu saa lem zingh bieqc bieqc cuotv cuotv
 bungx laangc nyei dengv yesu nyei mbuox zunh doz
ninh yaac caux gorngv gikc waac wuov deix yiutai mienh gorngv leiz luonx leiz
 mv baac ninh mbuo oix daav za eix daix ninh
gorx youz mbuo hiuv duqv mienh oix daix ninh
 ninh mbuo ziouc dorh saulo mingh si saa li yaa zingh
 aengx fungx ninh cuotv jauv mingh taasatv zingh
naaiv deix jauv jiex liuz
 yiem yu ndie
 gaa li li caux saa maa lie saengv norm norm dorngx nyei jiu baang duqv douc baengh orn nyei yiem yaac duqv ceix jiez daaih
 ninh mbuo taaih ziouv
 singx lingh yaac orn ninh mbuo nyei hnyouv yaac bun mienh jaa camv jienv faaux
bide youh gormx norm norm dorngx
 maaih nzunc ninh mingh litv ndaa mungv mangc sienx yesu nyei mienh
yiem wuov ninh buatc laanh mienh
 mbuox heuc ai ne atc
 naaiv laanh mienh butv baengc mbai
 maiv haih jiez sin
 bueix jienv duqv hietc hnyangx aqv
bide gorngv mbuox ninh
ai ne atc aah
 yesu giduc zorc longx meih aqv
 jiez sin daaih siou jiez meih nyei ziqc maah
 ai ne atc liemh zeih jiez sin daaih aqv
yietc zungv yiem litv ndaa caux saalon mungv nyei mienh buatc naaiv laanh mienh longx
 ninh mbuo ziouc goiv hnyouv sienx ziouv
yiem yapv faa mungv maaih dauh sienx yesu nyei m sieqv dorn
 mbuox heuc taa mbi taa
gorngv benx gikc waac se ndokatv
  ninh zanc zanc zoux kuv sic yaac cuotv fim tengx mienh jomc mienh
dongh wuov deix ziangh hoc ninh butv baengc daic mi aqv
 mienh nzaaux ninh nyei sin aengx geqc jienv gu nguaaic wuov nzangh biauv
litv ndaa caux yapv faa mungv leih maiv go
 yapv faa mungv nyei sienx yesu nyei mienh haiz gorngv bide yiem litv ndaa mungv
 ninh mbuo ziouc paaiv i laanh mienh mingh wuov mbuox ninh
tov meih gaanv daaih yie mbuo naaiv
bide ziouc gan ninh mbuo mingh aqv
 mingh taux
 mienh ziouc dorh ninh faaux gu nguaaic wuov nzangh biauv
 yietc zungv auv guaav weih jienv bide
 nyiemv jienv zorqv ndokatv ziangh seix lunh nyei lui houx bun ninh mangc
mv baac bide heuc ninh mbuo yietc zungv cuotv ga nyiec ziouc gueic njiec daux gaux
 daux gaux baac
 ninh huin nzuonx mbuox janx daic
taa mbi taa aah
 jiez sin daaih maah
 taa mbi taa ziouc nungx nqoi m zing
 buatc bide
 ninh ziouc jiez sin daaih zueiz jienv
bide sung buoz ken ninh jiez sin daaih souv jienv
 aengx heuc sienx yesu nyei zuangx mienh caux wuov deix auv guaav daaih
 jiu naaiv dauh nangh daaih nyei m sieqv dorn bun ninh mbuo
naaiv deix sic nyei fienx sing buangv yapv faa mungv
 mienh camv nyei yaac sienx ziouv
nqa haav bide yiem caamx yapv faa mungv
 wuov dauh ndopv zaangc
 simon
 nyei biauv
