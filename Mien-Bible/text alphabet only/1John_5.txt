haaix dauh sienx yesu zoux giduc
 wuov dauh zoux tin hungh nyei naamh nyouz
 haaix dauh hnamv die ziouc liemh wuov dauh nyei dorn hnamv
mbuo hnangv naaiv nor hiuv duqv mbuo hnamv tin hungh nyei naamh nyouz
 se weic zuqc mbuo hnamv tin hungh yaac ei jienv ninh nyei lingc zoux
mbuo hnamv tin hungh se hnangv naaiv
 mbuo ei jienv ninh nyei lingc zoux
 ninh nyei lingc yaac maiv aqc duqv gan
weic zuqc tin hungh nyei naamh nyouz dauh dauh hingh jiex baamh gen mi aqv
 bun mbuo duqv hingh jiex baamh gen
 se mbuo nyei sienx fim
haaix dauh haih hingh jiex baamh gen
 se dongh sienx yesu zoux tin hungh nyei dorn wuov dauh hnangv
yesu giduc daaih ninh maaih wuom caux nziaamv zoux jangx hoc
 maiv daan maaih wuom hnangv
 maaih wuom yaac maaih nziaamv
 singx lingh ganh zoux zorng zengx gorngv naaiv se zien aqv
 weic zuqc singx lingh ganh yaac dongh zien leiz
hnangv naaic maaih buo nyungc zoux zorng zengx
maaih singx lingh
 maaih wuom
 maaih nziaamv
 naaiv buo nyungc zoux zorng zengx doix nzengc
baamh mienh zoux zorng zengx
 mbuo yaac sienx nyei
 mv baac tin hungh tengx ninh ganh nyei dorn zoux zorng zengx
 ninh zoux zorng zengx yaac gauh hlo
haaix dauh sienx tin hungh nyei dorn
 wuov dauh maaih tin hungh yiem ninh nyei hnyouv zoux zorng zengx
 haaix dauh maiv sienx tin hungh
 ninh zoux bun tin hungh gorngv nyei waac maiv zien
 laaix ninh maiv sienx tin hungh tengx ninh nyei dorn zoux zorng zengx nyei waac
tin hungh zoux zorng zengx se dongh naaiv
 tin hungh bun mbuo duqv yietc liuz nyei maengc
 naaiv nyungc maengc se yiem ninh nyei dorn daaih
haaix dauh maaih tin hungh nyei dorn
 wuov dauh ziouc maaih ziangh maengc
 haaix dauh maiv maaih tin hungh nyei dorn
 wuov dauh maiv maaih ziangh maengc aqv
yie fiev naaiv deix jauv louc bun meih mbuo sienx tin hungh nyei dorn nyei mienh
 weic bun meih mbuo hiuv duqv meih mbuo maaih yietc liuz nyei maengc
mbuo haih bungx laangc nyei yiem tin hungh nyei nza hmien weic zuqc mbuo hiuv duqv mbuo ei jienv ninh nyei eix tov haaix nyungc
 ninh ziouc muangx mbuo
se gorngv mbuo hiuv duqv maiv gunv mbuo tov haaix nyungc tin hungh oix muangx mbuo nor
 mbuo ziouc hiuv duqv mbuo tengx ninh tov haaix nyungc mbuo ziouc duqv wuov nyungc aqv
haaix dauh buatc ninh nyei gorx youz baamz zuiz mv baac zuiz maiv gaengh zic duqv bun mienh zuqc daic nor
 oix zuqc tengx ninh tov tin hungh
 tin hungh ziouc bun ninh maaih ziangh maengc
 naaiv yie gorngv taux baamz maiv zic duqv daic nyei zuiz
 mv baac bun mienh zic duqv daic nyei zuiz yaac maaih nyei
 yie yaac maiv mbuox meih mbuo weic naaiv nyungc zuiz daux gaux
zoux dorngc nyei sic yietc zungv se zuiz aqv
 mv baac maiv zic duqv bun mienh daic nyei zuiz yaac maaih
mbuo hiuv duqv tin hungh nyei naamh nyouz maiv maaih haaix dauh zanc zanc baamz zuiz
 weic zuqc tin hungh nyei dorn beu jienv ninh
 hiuang orqv wuov dauh yaac maiv haih hoic ninh
maiv gunv baamh gen yiem hiuang orqv wuov dauh nyei buoz ndiev
 mbuo hiuv duqv mbuo benx tin hungh nyei naamh nyouz
mbuo yaac hiuv duqv tin hungh nyei dorn njiec daaih bun mbuo haih mengh baeqc
 haih hiuv duqv zien wuov dauh tin hungh
 mbuo caux zien wuov dauh juangc maengc ziangh
 se caux ninh nyei dorn
 yesu giduc
 naaiv se zien wuov dauh tin hungh yaac dongh yietc liuz nyei maengc
fu jueiv aah
 meih mbuo oix zuqc faix fim beu jienv ganh
 maiv dungx mingh coiv miuc fangx aqv
