o ziouv aac
 tov meih baeng m normh muangx yie nyei waac
 tov muangx haiz yie njunh nyei qiex
yie nyei hungh
 yie nyei tin hungh aah
 tov muangx yie heuc jienv nyei qiex weic zuqc yie dorng jienv meih daux gaux
o ziouv aac
 lungh ndorm meih muangx duqv haiz yie nyei qiex
 lungh ndorm nziouv yie jouh meih yaac zuov meih dau yie
meih se maiv zeiz a hneiv waaic sic nyei tin hungh
 orqv mienh maiv haih caux meih yiem
ceng hlo nyei mienh maiv duqv souv meih nyei nza hmien
 da faanh zoux orqv nyei mienh meih nzorng haic
meih mietc nzengc gorngv baeqc nyei mienh
 daix mienh nyei mienh caux nduov mienh nyei mienh
   ziouv  youx haic
mv baac yie ganh aeqv
 weic zuqc meih ziepc zuoqv nyei hnamv haic mienh
 yie ziouc duqv bieqc meih nyei biauv
 yie oix taaih meih
 yaac hungx jienv meih nyei cing nzengc biauv baaix
o ziouv aac
 laaix yie nyei win wangv
 tov meih yienz yie gan meih zoux horpc nyei jauv
 tov bun yie yangh meih weic yie liuc leiz nyei jauv
win wangv nyei nzuih maiv maaih zien waac
 ninh mbuo nyei hnyouv kungx oix zoux mietc
 ninh mbuo nyei jaang hoh hnangv wetv tong nyei janx daic zouv nor
 ninh mbuo longc mbietc gorngv waac nduov mienh hnangv
o tin hungh aah
 tov dingc ninh mbuo nyei zuiz
 bun ninh mbuo daav nyei za eix hoic ninh mbuo ganh
 laaix ninh mbuo baamz nyei zuiz camv
 zorqv ninh mbuo zunc cuotv mingh
 weic zuqc ninh mbuo ngaengc meih
mv baac da faanh kaux meih wuov deix oix zuqc orn lorqc
 bun ninh mbuo zanc zanc njien youh nyei baaux nzung
 tov beu jienv ninh mbuo
 weic bun hnamv meih nyei mengh wuov deix kaux meih duqv njien youh
o ziouv aac
 meih ceix fuqv bun zoux horpc nyei mienh
 meih korv lienh
 beu jienv ninh mbuo hnangv torngv baaih nor
