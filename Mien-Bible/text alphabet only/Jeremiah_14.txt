naaiv se ye le mi aengx zipv ziouv nyei waac gorngv taux lungh haanz nyei sic
 ziouv  gorngv
yu ndaa nzauh nyiemv
 ninh nyei zingh kouv jienv njiec
 ninh nyei baeqc fingx zueiz jienv ndau nzauh nyiemv
 maaih heuc jienv nyei qiex yiem ye lu saa lem faaux
yiem zingh zoux hlo nyei mienh heuc ninh mbuo nyei bou mingh zaangh wuom
 ninh mbuo mingh taux siou wuom nyei kuotv buatc maiv maaih wuom
 ninh mbuo dorh jienv ongx kungx nzuonx
 ninh mbuo nyaiv
 zuqc baaic hmien
 ziouc buang jienv m nqorngv
laaix maiv maaih mbiungc njiec ndau beih
 ndau nqaai
 nzaeqv
 zoux ndeic nyei mienh nyaiv
 buang jienv m nqorngv
liemh yiem lomc huaang nyei njaih nyeiz guangc ninh coqv hoqc njiec nyei dorn weic zuqc maiv maaih miev
hieh lorh souv jienv mbong gu nguaaic
 hlang nyei dorngx tauv qiex hae hae nyei hnangv hieh juv nor
 hieh lorh nyei m zing maiv njang weic zuqc maiv maaih miev
ziouv aac
 maiv gunv yie mbuo nyei zuiz zoux zorng zengx gox yie mbuo
 tov meih weic meih nyei mengh zoux yietc nyungc
 yie mbuo tuix nqaang leih meih camv nzunc
 yie mbuo baamz zuiz dorngc meih
meih se dongh i saa laa en mienh maaih lamh hnamv wuov dauh
 yie mbuo zuqc kouv nyei ziangh hoc meih zoux ninh mbuo nyei njoux ziouv
 meih yiem naaiv norm deic bung meih weic haaix diuc hnangv kaeqv mienh yaac hnangv jiex jauv hitv muonz baav nyei mienh
meih weic haaix diuc hnangv dauh liemh zeih hnyouv lunc
 yaac hnangv dauh mienh henv mienh njoux maiv duqv haaix dauh
 mv baac ziouv aac
 meih yiem yie mbuo mbu ndongx
 yie mbuo benx gan meih nyei mbuox heuc nyei mienh
 tov maiv dungx guangc yie mbuo
ziouv hnangv naaiv gorngv taux naaiv deix baeqc fingx
ninh mbuo a hneiv hnangv naaiv youh jienv mingh
 maiv zoux haaix nyungc bun ninh mbuo nyei zaux dingh
 weic naaiv ziouv maiv a hneiv ninh mbuo
 ih zanc ninh oix jangx ninh mbuo nyei zuiz nipc
 yaac dingc ninh mbuo nyei zuiz
ziouv aengx gorngv mbuox yie
maiv dungx weic naaiv deix baeqc fingx daux gaux tov bun ninh mbuo duqv kuh yiem
maiv gunv ninh mbuo zei maiv nyanc haaix nyungc
 yie maiv muangx ninh mbuo heuc jienv tov nyei qiex
 maiv gunv ninh mbuo fongc horc buov ziec nyei ga naaiv caux ziec nyei laangh ziqc
 yie maiv zipv ninh mbuo
 yie oix bun ninh mbuo zuqc nzuqc ndaauv
 zuqc ngorc hnaangx
 yaac zuqc wuon baengc mietc ninh mbuo
yie ziouc gorngv
 ziouv tin hungh  aah
 wuov deix douc waac mienh mbuox ninh mbuo
  meih mbuo zungv maiv buatc nzuqc ndaauv yaac maiv buangh zuqc ngorc hnaangx
 yie hnangv haaix oix bun meih mbuo yiem naaiv norm dorngx duqv baengh orn
ziouv aengx gorngv mbuox yie
naaiv deix douc waac mienh dengv yie nyei mbuox douc jaav nyei waac
 yie maiv heuc ninh mbuo mingh
 maiv paaiv ninh mbuo yaac maiv caux ninh mbuo gorngv waac
 ninh mbuo longc jaav hinc yaangh nyei sic douc waac bun meih mbuo
 ninh mbuo mbouv guaax yaac maiv lamh longc
 ninh mbuo kungx ziux ganh nyei hnyouv nduov ganh
weic naaiv ziouv hnangv naaiv gorngv dengv yie nyei mbuox douc waac maiv gunv yie maiv heuc ninh mbuo wuov deix douc waac mienh
 ninh mbuo gorngv
  nzuqc ndaauv caux ngorc hnaangx nyei jauv zungv maiv taux naaiv norm deic bung
  naaiv deix douc waac mienh zungv oix zuqc nzuqc ndaauv caux ngorc hnaangx nyei jauv mietc nzengc
muangx ninh mbuo douc waac wuov deix mienh oix zuqc ngorc hnaangx caux nzuqc ndaauv
 ziouc zuqc zoi guangc yiem ye lu saa lem nyei jaai horngc
 yaac maiv maaih haaix dauh biopv ninh mbuo
 liemh ninh mbuo ganh
 ninh mbuo nyei auv caux ninh mbuo nyei naamh nyouz
 weic zuqc yie oix zorqv ninh mbuo zoux orqv nyei jauv dox njiec winh bun ninh mbuo
meih oix zuqc gorngv naaiv joux waac mbuox ninh mbuo
  tov bun yie nyei m zing ziangh hnoi ziangh muonz liouc wuom mueic
 maiv dungx bun dingh
 weic zuqc yie nyei baeqc fingx zuqc mborqv duqv hniev
 zuqc mun duqv siang
se gorngv yie cuotv mingh lomc huaang yie buatc zuqc nzuqc ndaauv daix nyei mienh
 se gorngv yie bieqc zingh
 yie buatc mienh laaix ngorc hnaangx zuqc baengc
 weic zuqc douc waac mienh caux sai mienh yiem guoqv gu nyuoz
 ziux zanc zanc zoux nyei gong zoux
 mv baac ninh mbuo maiv hiuv haaix nyungc
meih guangc nzengc yu ndaa fai
 meih nyei hnyouv youx haic si on fai
 meih weic haaix diuc mborqv yie mbuo taux zorc maiv longx
 yie mbuo lorz baengh orn mv baac maiv duqv haaix nyungc longx
 yie mbuo zuov jienv ziangh hoc zorc longx
 daaux nzuonx zuqc gamh nziex
ziouv aac
 yie mbuo nyiemc yie mbuo zoux orqv nyei sic
 caux yie mbuo nyei ong taaix nyei zuiz nipc
 weic zuqc yie mbuo baamz zuiz dorngc meih
tov meih weic meih nyei mengh maiv dungx nqemh yie mbuo
 tov maiv dungx bun mienh maiv taaih meih njang laangc nyei weic
 jangx jienv
 maiv dungx bungx ndortv meih caux yie mbuo laengz jiex nyei ngaengc waac
yiem maanc guoqv mienh mbu ndongx maaih haaix dauh jaav nyei zienh haih bun lungh duih mbiungc
 lungh ganh haih zoux bun mbiungc njiec fai
   ziouv
 yie mbuo nyei tin hungh aah
 se dongh meih zoux
 hnangv naaic yie mbuo maaih lamh hnamv nyei se yiem meih
 weic zuqc naaiv deix yietc zungv se meih zoux nyei
