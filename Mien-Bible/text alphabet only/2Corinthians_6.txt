yie mbuo caux tin hungh juangc gong zoux ziouc kuinx meih mbuo
 meih mbuo zipv liuz tin hungh nyei en
 maiv dungx bungx ndortv
weic zuqc tin hungh gorngv
yiem yie ceix en nyei ziangh hoc
 yie haiz meih mbuo nyei
 yiem duqv njoux nyei hnoi
 yie yaac tengx meih mbuo mi aqv
 muangx maah
 ih zanc se tin hungh ceix en nyei ziangh hoc
 ih hnoi se duqv njoux nyei hnoi
yie mbuo maiv oix haaix dauh daanh yie mbuo zoux nyei gong
 yie mbuo ziouc maiv oix zoux haaix nyungc bun mienh nqemh
daaux nzuonx yie mbuo zoux nyungc nyungc weic bun mienh zieqv duqv yie mbuo zoux tin hungh nyei bou
 yie mbuo ziouc longc noic siouc nyungc nyungc kuonx naanh
 naanc zingh caux domh heiv sic
yie mbuo siouc mienh mborqv
 diev wuonx loh
 zuqc mienh ceux lunc
 zuqc zoux gong kouv
 zuqc guangc m njormh jaax yaac diev ngorc
yie mbuo zoux cing nzengc nyei
 maaih wuonh zaang
 maaih noic nyienz duqv
 zoux longx bun mienh
 maaih singx lingh yaac za gengh hnamv mienh ziouc bun cing yie mbuo zoux tin hungh nyei bou
yie mbuo kungx gorngv zien leiz hnangv yaac maaih tin hungh nyei qaqv
 maaih kuv sic zoux mborqv jaax nyei wuoqc ginc longc mborqv
 longc mbungh
yie mbuo duqv mienh taaih yaac zuqc mienh mangc piex
 zuqc mienh daanh yaac duqv mienh ceng
 zuqc mienh gorngv yie mbuo gorngv baeqc nduov mienh
 mv baac yie mbuo kungx gorngv zien hnangv
yie mbuo zuqc mienh zoux daaih hnangv maiv hiuv yie mbuo nor
 mv baac ninh mbuo za gengh hiuv duqv yie mbuo nyei
 yie mbuo se hnangv daic mi aqv nor
 mv baac meih mbuo buatc yie mbuo corc maaih maengc ziangh nyei
 zuqc mienh mborqv mv baac maiv taux daic
zuqc mienh zoux bun yie mbuo nzauh
 mv baac yie mbuo zanc zanc njien youh nyei
 yie mbuo hnangv jomc nyei mv baac bun mienh camv butv zoih
 yie mbuo hnangv maiv maaih haaix nyungc mv baac nyungc nyungc maaih nzoih
cien hnamv nyei ko lin to gorx youz aah
 yie mbuo caux meih mbuo gorngv zaqc
 maiv bingx
 yie mbuo maeqv nqoi mba nziu bun meih mbuo mangc
se gorngv maaih haaix diuc nqaeqv jienv se maiv zeiz yiem yie mbuo
 se yiem meih mbuo ganh nyei hnyouv
yie caux meih mbuo gorngv hnangv die caux ninh nyei fu jueiv gorngv nor
 tov meih mbuo maeqv nqoi mba nziu winh yie mbuo
sienx nyei mienh caux maiv sienx nyei mienh maiv dungx jiu doic
 kuv sic caux waaic sic hnangv haaix nor haih jiu tong
 njang caux hmuangx hnangv haaix nor haih juangc yiem
giduc caux mbe li an hnangv haaix nor haih da goih
 sienx nyei mienh caux maiv sienx nyei mienh maaih haaix nyungc juangc jienv nyei buonc
tin hungh nyei singx dinc caux miuc fangx hnangv haaix nor haih doix dongh
 weic zuqc yie mbuo zoux ziangh jienv nyei tin hungh nyei singx dinc
 hnangv tin hungh gorngv nor
yie oix caux yie nyei baeqc fingx yiem
 oix yiem ninh mbuo mbu ndongx
 yie ziouc zoux ninh mbuo nyei tin hungh
 ninh mbuo yaac zoux yie nyei baeqc fingx
weic naaiv ziouv gorngv
meih mbuo yiem ninh mbuo mbu ndongx
 oix zuqc cuotv daaih
 oix zuqc caux ninh mbuo bun nqoi
 maiv dungx muoqv maaih uix nyei ga naaiv
 yie ziouc zipv meih mbuo aqv
yie oix zoux meih mbuo nyei die
 meih mbuo ziouc benx yie nyei naamh nyouz
 nernh jiex nyei ziouv hnangv naaiv nor gorngv
