se gorngv i dauh mienh maaih sic baeng taux sic dorngh
 siemv zuiz jien ziouc dingc haaix dauh dorngc
 haaix dauh maiv dorngc
se gorngv maaih zuiz wuov dauh zic duqv mborqv
 siemv zuiz jien ziouc heuc ninh mbaapv njiec ndau
 ziux ninh zoux nyei zuiz zic duqv mborqv nyei soux mouc dorng jienv siemv zuiz jien zuqc mborqv
mv baac maiv dungx bun ninh zuqc mborqv gauh camv feix ziepc bin
 se gorngv mborqv jiex ndaangc soux mouc
 nziex zoux bun meih mbuo nyei gorx youz zaanc haic
ngongh linc mbiauh nyei ziangh hoc maiv dungx dou ngongh nyei nzuih baengx
se gorngv maaih i muoz dorn juangc biauv yiem
 maaih dauh daic mi aqv
 yaac maiv gaengh maaih dorn
 daic wuov dauh nyei auv maiv duqv cuotv gaengh mingh longc ga nyiec nyei mienh zoux nqox
 nqox nyei gorx fai youz oix zuqc ei jienv longc nyaam guaav fai nziez guaav nyei leiz nyeic longc ninh zoux auv
ninh yungz duqv daauh dauh dorn oix zuqc nzipc daic wuov dauh gorx fai youz nyei mbuox weic maiv bun ninh nyei mbuox yiem i saa laa en mienh mbu ndongx zutc nzengc
se gorngv daic mingh wuov dauh nqox nyei muoz doic maiv kangv bun nzipc ninh nyei gorx fai youz nyei mbuox
 wuov dauh auv ziouc mingh zingh gaengh
 mienh gox wuov gorngv
yie nyei nqox nyei muoz doic maiv kangv bun ninh nyei gorx nyei mbuox yiem i saa laa en mienh mbu ndongx nzipc jienv mingh
 ninh maiv kangv ei jienv longc nyaam guaav nyei leiz nyeic longc yie zoux auv
wuov norm zingh nyei mienh gox ziouc heuc wuov dauh mienh daaih naaic ninh
 se gorngv ninh corc ngaengc jienv gorngv
yie maiv oix longc ninh zoux auv
 nor
wuov dauh nyaam guaav ziouc dorng jienv mienh gox mingh tutv ninh nyei youz nyei yietc jieqv heh
 yaac tuiv wuom nzuih naetv ninh nyei hmien gorngv
da faanh maiv tengx ninh nyei gorx ceix hmuangv doic nyei mienh oix zuqc hnangv naaiv nor zoux bun ninh
yiem i saa laa en mienh mbu ndongx wuov buonc mienh ziouc duqv mbuox heuc 
zuqc tutv heh nyei hmuangv doic
se gorngv maaih i dauh mienh mborqv jaax
 maaih yietc dauh nyei auv oix mingh njoux ninh nyei nqox biaux ndutv mborqv ninh nyei nqox wuov dauh
 ziouc sung buoz nyau jienv wuov dauh mienh nyei lamh mbueiz dorngx
meih mbuo oix zuqc hngaqv ndutv wuov dauh auv nyei buoz
 yaac maiv dungx korv lienh ninh
maiv dungx maaih i nyungc nziang dorh
 yietc norm hlo yietc norm faix
 dapv jienv meih mbuo nyei mbuoqc
yiem meih mbuo nyei biauv yaac maiv dungx maaih i nyungc hlaau nyei ga naaiv
 yietc norm hlo
 yietc norm faix
nziang nyei caux hlaau nyei ga naaiv oix zuqc horpc nyei
 doix nyei
 hnangv naaic meih mbuo ziouc yiem ziouv
  meih mbuo nyei tin hungh
 jiu bun meih mbuo nyei deic bung ziangh duqv siouc nyuonh ndaauv
weic zuqc ziouv
  meih mbuo nyei tin hungh
 youx haic zoux naaiv nyungc sic nyei mienh
 se hnyouv njuotv
 hnyouv pien nyei mienh
oix zuqc jangx jienv meih mbuo cuotv i yipv deic bung yiem jauv zaangc wuov zanc aa maa lekv mienh hnangv haaix nor zoux bun meih mbuo
meih mbuo yiem jauv zaangc mau haic
 kouv haic wuov zanc
 ninh mbuo cuotv daaih dangv jienv gan nqa haav daaih wuov deix
 ninh mbuo yaac maiv gamh nziex tin hungh
hnangv naaic
 ziouv
  meih mbuo nyei tin hungh
 bun meih mbuo duqv yiem jienv ninh oix jiu bun meih mbuo nzipc nyei deic bung hitv kuonx
 maiv zuqc weih gormx nyei win wangv hoic
 meih mbuo oix zuqc daix nzengc naaiv deix aa maa lekv mienh bun ninh mbuo zutc nzengc
 yiem lungh ndiev maiv maaih haaix dauh jangx duqv ninh mbuo nyei mbuox
 meih mbuo cin maanc maiv dungx la kuqv
