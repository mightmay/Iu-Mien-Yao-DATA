 simon bide
 zoux yesu giduc nyei bou yaac zoux ninh nyei gong zoh
 yie fiev fienx bun kaux mbuo baengh fim nyei tin hungh caux njoux ziouv yesu giduc duqv caux mbuo juangc dongh nyungc jaaix nyei doz sienx nyei mienh
yie tov tin hungh ceix en ceix baengh orn bun meih mbuo jaa camv jienv faaux
 weic zuqc meih mbuo hiuv duqv tin hungh yaac hiuv duqv mbuo nyei ziouv yesu
tin hungh longc ninh nyei qaqv zorqv mbuo yiem naaiv seix zaangc weic gan longx tin hungh qiemx longc nyei nyungc nyungc ceix bun mbuo
 mbuo hnangv naaiv nor duqv weic zuqc mbuo hiuv duqv ninh
 dongh heuc mbuo daaih juangc ninh nyei njang laangc caux ninh longx nyei yietc zungv wuov dauh
hnangv naaiv
 ninh laengz hlo haic
 jaaix haic nyei waac bun mbuo
 meih mbuo ziouc haih kaux naaiv deix laengz nyei waac duqv juangc tin hungh nyei fiem fingx
 yaac haih biaux ndutv baamh gen nyei waaic sic
 dongh baamh mienh ei ganh nyei hnyouv hanc zoux nyei waaic sic
weic naaiv meih mbuo oix zuqc longc nzengc hnyouv bun meih mbuo nyei sienx fim jaa zoux kuv sic
 zoux kuv sic yaac oix zuqc jaa hiuv duqv tin hungh
hiuv duqv tin hungh yaac oix zuqc jaa haih gunv duqv ganh
 haih gunv duqv ganh yaac oix zuqc jaa maaih noic diev
 maaih noic diev yaac oix zuqc jaa gan longx tin hungh
gan longx tin hungh yaac oix zuqc jaa hnamv sienx yesu nyei gorx youz
 hnamv sienx yesu nyei gorx youz yaac oix zuqc jaa hnamv zuangx mienh
se gorngv meih mbuo maaih naaiv deix zoux longx nyei sic yaac jaa maaih camv jienv faaux
 ziouc bun meih mbuo cuotv banh zeic
 maaih lamh longc
 yaac gauh hiuv duqv mbuo nyei ziouv yesu giduc
mv baac haaix dauh maiv maaih naaiv deix zoux longx nyei sic nor
 wuov dauh se m zing mbuov
 mangc maiv duqv go
 yaac la kuqv ninh zinh ndaangc zoux nyei zuiz duqv nzaaux nzengc mi aqv
zuangx gorx youz aac
 weic naaiv meih mbuo oix zuqc jaa jorm hnyouv zoux
 bun cing meih mbuo za gengh zoux tin hungh heuc daaih ginv daaih nyei mienh
 se gorngv meih mbuo hnangv naaiv nor zoux
 meih mbuo yietc liuz yaac maiv ndortv
hnangv naaic tin hungh ziouc bun meih mbuo maaih dunh yunh nyei leiz bieqc mbuo njoux ziouv yesu giduc yietc liuz nyei guoqv
weic naaiv
 maiv gunv meih mbuo zungv hiuv liuz yaac kaux wuonv meih mbuo zipv daaih nyei zien leiz
 yie oix zanc zanc tengx meih mbuo jangx jienv naaiv deix sic
yie hnamv yie corc ziangh jienv nyei ziangh hoc yie horpc zuqc tengx meih mbuo jangx duqv naaiv deix sic
yie hiuv duqv maiv lauh yie oix zuqc guangc yie naaiv norm haih daic nyei sin
 hnangv mbuo nyei ziouv yesu giduc mengh mengh nyei mbuox yie nor
yie oix longc nzengc qaqv lorz jauv weic bun meih mbuo zuov yie guei seix ziouc zanc zanc jangx jienv naaiv deix sic
yie mbuo maiv zeiz longc guai qaauv mienh benx daaih nyei gouv laic bun meih mbuo hiuv duqv mbuo nyei ziouv yesu giduc nyei qaqv caux ninh aengx oix daaih nzunc nyei sic
 se yie mbuo ganh nyei m zing duqv buatc ninh nyei haangh daauh
zaangc diex tin hungh taaih ninh
 bun ninh maaih njang laangc wuov zanc
 maaih qiex yiem njang laangc haic nyei tin hungh daaih gorngv
naaiv se yie ganh nyei dorn hnamv
 yie za gengh a hneiv haic ninh
yie mbuo caux ninh yiem wuov norm cing nzengc mbong nyei ziangh hoc yie mbuo yaac duqv haiz naaiv deix qiex yiem tin dorngh daaih
weic naaiv yie mbuo gauh hiuv dingc douc waac mienh douc daaih nyei waac se zien nyei
 meih mbuo longc hnyouv hnamv taux naaiv deix jauv se longx aqv
 weic zuqc se hnangv norm dang ziux jienv hmuangx nyei dorngx
 taux lungh mbiouz njang
 taaix baeqc fing cuotv daaih ziux jienv meih mbuo nyei hnyouv
da yietv longc jienv jiex oix zuqc bieqc hnyouv
 maiv maaih haaix dauh haih longc ganh nyei za eix porv mengh douc waac mienh douc daaih fiev wuov deix ging sou nyei waac
weic zuqc maiv maaih haaix dauh haih ei ganh nyei eix douc tin hungh nyei waac
 mienh douc tin hungh nyei waac se ei singx lingh dorh ninh mbuo gorngv hnangv
