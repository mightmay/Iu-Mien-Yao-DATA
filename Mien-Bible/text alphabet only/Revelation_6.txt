yie mangc buatc ba gi yungh dorn maeqv nqoi wuov deix siec norm yienx nyei daauh norm wuov zanc
 ziouc haiz wuov deix biei dauh nangh nyei ga naaiv maaih dauh heuc qiex hlo nyei hnangv mba ong mbui nor gorngv
daaih maah
yie mangc ziouc buatc maaih dauh maaz baeqc
 geh maaz wuov dauh nanv jienv juang zinx yaac duqv zipv norm ceix bun ninh nyei ningv
 ninh geh maaz cuotv mingh hingh jiex
 aengx oix hingh jiex
ba gi yungh dorn maeqv nqoi da nyeic norm yienx wuov zanc
 yie haiz da nyeic dauh nangh nyei ga naaiv gorngv
daaih maah
aengx maaih dauh maaz cuotv daaih
 se maaz siqv
 geh maaz wuov dauh duqv zipv lingc bun baamh gen maiv maaih taaix baengh weic bun baamh mienh laanh daix laanh
 wuov dauh yaac duqv zipv zung domh nzuqc ndaauv
ba gi yungh dorn maeqv nqoi da faam norm yienx wuov zanc
 yie haiz da faam dauh nangh nyei ga naaiv gorngv
daaih maah
 yie mangc ziouc buatc dauh maaz jieqv
 geh maaz wuov dauh nyei buoz nanv baengx nziangx
yie ziouc haiz hnangv gorngv waac nyei qiex yiem wuov deix biei dauh nangh nyei ga naaiv mbu ndongx gorngv
yietc hnoi nyei gong zinh kungx maaiz duqv yietc jaan mbiauh witv hmeiv fai buo jaan mbiauh mbaali nyei hmeiv hnangv
 yaac maiv dungx zoux waaic ga lanv youh caux a ngunc diuv
ba gi yungh dorn maeqv nqoi da feix norm yienx wuov zanc
 yie ziouc haiz da feix dauh nangh nyei ga naaiv gorngv
daaih maah
yie mangc ziouc buatc dauh maaz
 setv maeng lunx
 geh maaz wuov dauh nyei mbuox heuc
zuqc daic
 yiemh gen yaac gan jienv ninh daaih
 ninh mbuo zipv lingc longc nzuqc ndaauv
 longc ngorc hnaangx nyei sic
 longc wuon baengc
 longc lungh ndiev nyei hieh zoih mietc baamh gen biei gouv nyei yietc gouv
ba gi yungh dorn maeqv nqoi da hmz norm yienx wuov zanc
 yie buatc yiem ziec dorngh ga ndiev maaih mienh nyei wuonh
 se dongh weic zunh tin hungh nyei doz yaac ziepc zuoqv nyei zoux zorng zengx zuqc daix daic wuov deix mienh nyei wuonh
ninh mbuo heuc qiex hlo nyei gorngv
cing nzengc nyei
 zien nyei
 nernh jiex nyei ziouv aah
 meih taux haaix zanc cingx siemv baamh gen mienh
 jaauv win daix yie mbuo wuov deix mienh
ninh mbuo gorqv mienh duqv zipv deix domh lui ndaauv baeqc nyei
 yaac maaih waac mbuox ninh mbuo aengx hitv douc baav
 zuov taux caux ninh mbuo juangc zoux bou nyei caux ninh mbuo nyei gorx youz yaac hnangv ninh mbuo nor zuqc daix daic buangv soux mouc
ba gi yungh dorn maeqv nqoi da luoqc norm yienx wuov zanc
 yie mangc ziouc buatc ndau dongz duqv seix haic
 mba hnoi jieqv mingh hnangv yungh jieqv biei ndatv daaih nyei ndie cou wuov nor
 hlaax ziouc siqv nzengc hnangv nziaamv nor
lungh zaangc nyei hleix yaac ndortv njiec ndau hnangv domh nziaaux buonc ngongh nyorx ndiangx maiv gaengh zuoqc nyei biouv ndortv wuov nor
lungh yaac hnangv sou njunc nor
 njunc jienv
 ziang naaic mitc nzengc mi aqv
 norm norm mbong
 norm norm koiv nzou zuqc suiv pien nzengc
lungh ndiev nyei zuangx hungh diex
 caux zoux hlo nyei
 zoux baeng bieiv nyei
 butv zoih nyei
 maaih lingc nyei
 zoux nouh nyei caux maiv zeiz zoux nouh nyei
 yietc zungv mingh bingx wuov mbaengx kuotv caux mbong nyei mbaengx ngaamh
ninh mbuo heuc jienv gorngv mbuox mbong caux la bieiv
mbaang ndapv yie mbuo maah
 tengx yie mbuo bingx zueiz hungh weic wuov dauh nyei hmien
 tengx yie mbuo maiv zuqc buangh ba gi yungh dorn nouz yie mbuo
weic zuqc tin hungh caux ba gi yungh dorn nouz haic zuiz nyei domh hnoi taux aqv
 haaix dauh haih diev duqv
