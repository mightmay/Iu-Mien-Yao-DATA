yesu bieqc nzangv jiex wuov ngaanc ziqc koiv dorn nzuonx taux ninh ganh nyei mungv
maaih deix mienh dorh dauh butv baengc mbai mienh bueix jienv jiuc daaih lorz yesu
 yesu buatc naaiv deix mienh sienx ndongc naaiv longx
 ninh ziouc mbuox baengc mbai mienh
dorn aac
 gunv bungx hnyouv maah
 meih nyei zuiz duqv guangc liuz aqv
maaih deix njaaux leiz nyei fin saeng haiz yesu hnangv naaic nor gorngv
 ninh mbuo yiem hnyouv hnamv
 naaiv laanh mienh ki tin hungh
yesu hiuv duqv ninh mbuo hnangv haaix nor hnamv
 ninh ziouc gorngv
meih mbuo weic haaix diuc yiem hnyouv hnamv cuotv waaic nyei sic
gorngv
  meih nyei zuiz duqv guangc liuz aqv
  fai gorngv  jiez sin daaih yangh jauv
  naaiv deix i joux waac
 haaix joux gauh hec duqv gorngv
mv baac yie oix bun meih mbuo hiuv duqv yie
 baamh mienh nyei dorn
 yiem lungh ndiev maaih hatc maaz guangc mienh nyei zuiz
 yesu ziouc mbuox butv baengc mbai nyei mienh
jiez sin daaih
 dorh jienv meih nyei jiuc nzuonx biauv aqv
wuov dauh mienh ziouc jiez sin nzuonx biauv mi aqv
zuangx mienh buatc hnangv naaiv nor
 ninh mbuo gamh nziex haic
 yaac ceng tin hungh
 weic zuqc ninh bun naaiv nyungc hatc maaz mienh
yesu cuotv wuov norm dorngx mi aqv
 gan jienv jauv mingh gau
 buatc dauh siou nzou zinh nyei mienh
 mbuox heuc matv taai
 zueiz jienv wuov siou nzou zaamc
 yesu gorngv mbuox ninh
daaih gan yie oc
 matv taai ziouc jiez sin gan jienv yesu mingh aqv
yesu yiem matv taai nyei biauv nyanc hnaangx wuov zanc
 maaih tengx lomaa hungh jaa siou nzou zinh nyei mienh camv nyei caux mengh dauh waaic nyei mienh yaac daaih caux yesu caux ninh nyei sai gorx mbuo juangc dieh nyanc hnaangx
maaih deix faa li si mienh buatc ziouc naaic gaax sai gorx
meih mbuo nyei sai diex weic haaix diuc caux siou nzou nyei mienh caux mengh dauh waaic nyei mienh nyanc hnaangx
yesu haiz ninh mbuo hnangv naaiv nor gorngv
 ninh ziouc dau
wangc siangx nyei mienh maiv qiemx zuqc ndie sai
 kungx butv baengc mienh hnangv qiemx zuqc ndie sai
meih mbuo mingh hoqc naaiv joux ging sou nyei waac nyei eix leiz maah
 ging sou gorngv
  yie oix mienh maaih hnyouv korv lienh mienh
 maiv zeiz oix mienh dorh saeng kuv daaih ziec yie
  yie maiv zeiz daaih weic heuc kuv mienh
 yie daaih heuc mengh dauh waaic nyei mienh
wuov zanc tengx mienh jiex wuom nyei leiz wuov dauh yo han nyei sai gorx daaih naaic yesu
yie mbuo caux faa li si mienh zei maiv nyanc haaix nyungc
 meih nyei sai gorx mbuo weic haaix diuc maiv zei
yesu dau
siang laangh corc yiem jienv cing jaa yinh nyei ziangh hoc
 kaeqv mienh haih nzauh nyei fai
 zungv maiv haih
 mv baac hnoi nyieqc oix taux
 siang laangh zuqc dorh mingh mi aqv
 taux wuov zanc kaeqv mienh cingx daaih zei maiv nyanc haaix nyungc
maiv maaih haaix dauh longc siang ndie mbiev loz lui
 siang ndie haih soqv bun mbiev nyei dorngx jaa huv hlo
yaac maiv maaih haaix dauh zorqv siang a ngunc diuv dapv loz ndopv mbuoqc
 dapv nor
 diuv nyei qiex zungx
 mbuoqc ziouc mbaaix aqv
 mbuoqc huv nzengc
 diuv yaac cuotv nzengc mi aqv
 siang diuv oix zuqc dapv siang ndopv mbuoqc
 hnangv naaic
 liemh diuv liemh mbuoqc cingx daaih maiv haih waaic
yesu corc gorngv jienv naaiv deix waac wuov zanc
 maaih dauh gunv wuic dorngh nyei mienh daaih gueic njiec ninh nyei nza hmien yaac gorngv
yie nyei sieqv coqv hoqc daic mingh
 tov meih mingh longc buoz maan ninh
 ninh ziouc nangh daaih aqv
yesu ziouc jiez sin gan jienv ninh mingh
 sai gorx mbuo yaac gan jienv mingh
mingh gau
 maaih dauh m sieqv dorn butv baengc hlutv duqv ziepc nyeic hnyangx aqv
 ninh yangh nqa haav nqaang daaih hluo yesu nyei lui juoqv
weic zuqc ninh yiem hnyouv hnamv
se gorngv yie kungx hluo ninh nyei lui hnangv
 yie nyei baengc ziouc longx aqv
yesu guinh sin buatc wuov dauh m sieqv dorn ziouc gorngv
m dauh m sieqv dorn aah
 gunv bungx hnyouv aqv
 weic zuqc meih sienx yie
 meih nyei baengc longx aqv
 dongh wuov norm ziangh hoc
 baengc ziouc longx mi aqv
yesu bieqc gunv wuic dorngh wuov dauh mienh nyei biauv wuov zanc
 ninh buatc biomv hlauv ndongh nux nyei mienh caux mienh camv mbiouh mbiouh nyei
ninh ziouc gorngv mbuox zuangx mienh
cuotv mingh maah
 naaiv dauh sieqv maiv zeiz daic
 ninh m njormh hnangv
 zuangx mienh ziouc jatv ninh
zunc naaiv deix mienh cuotv mingh liuz
 yesu bieqc mingh nanv jienv wuov dauh sieqv nyei buoz
 sieqv ziouc jiez sin daaih aqv
naaiv deix fienx sing buangv wuov norm deic bung
yesu cuotv wuov norm dorngx mi aqv
 gan jienv jauv mingh gau
 maaih i dauh m zing maengh nyei mienh gan jienv mingh
 heuc jienv gorngv
ndaawitv nyei zeiv fun aah
 korv lienh yie mbuo maah
yesu bieqc biauv mingh
 wuov deix i dauh m zing maengh nyei mienh daaih lorz ninh
 yesu naaic gaax ninh mbuo
meih mbuo sienx yie haih zorc meih mbuo nyei m zing fai
 ninh mbuo dau
domh gorx aac
 yie mbuo sienx nyei
yesu ziouc hluo ninh mbuo nyei m zing yaac gorngv
ei meih mbuo sienx nyei
 ziouc duqv aqv
ninh mbuo nyei m zing ziouc haih mangc duqv buatc aqv
 yesu hatc ninh mbuo
cin maanc maiv dungx mbuox haaix dauh
mv baac ninh mbuo cuotv mingh zunh yesu zoux nyei jauv buangv wuov norm deic bung
wuov deix i dauh mienh cuotv mingh wuov zanc
 mienh dorh dauh zuqc mienv muoqv hngongx
 maiv haih gorngv waac nyei mienh
 daaih lorz yesu
yesu zunc mienv cuotv liuz
 wuov dauh mienh ziouc liemh zeih haih gorngv waac
 zuangx mienh mbuoqc horngh haic
 laanh mbuox laanh
yiem i saa laa en deic bung maiv gaengh buatc jiex naaiv nyungc sic
mv baac faa li si mienh gorngv
mienv nyei hungh bun ninh maaih lingc zunc mienv cuotv hnangv
yesu youh jienv zueih mungv zueih laangz mingh
 yiem wuic dorngh njaaux mienh yaac zunh tin hungh zoux ziouv gunv mienh nyei kuv fienx
 ninh yaac zorc longx nyungc nyungc baengc
yesu buatc naaiv deix mienh camv ninh za gengh
 haiz korv lienh haic weic zuqc ninh mbuo kouv haic
 maiv lamh kaux dorngx
 hnangv guanh ba gi yungh maiv maaih ziouv goux nor
yesu ziouc mbuox ninh nyei sai gorx mbuo
gaeng zuangx camv mv baac gong mienh zoqc
weic naaiv oix zuqc tov gaeng zuangx nyei ziouv paaiv gong mienh cuotv mingh siou ninh nyei gaeng zuangx
