jiex liuz juqv hnoi
 yesu dorh jienv bide
 yaagorpc caux yaagorpc nyei youz
 yo han
 faaux norm mbong hlang
 lengh nyei dorngx
sai gorx mbuo mangc jienv yesu wuov zanc
 buatc yesu tiuv nzengc fangx zeiv mi aqv
 ninh nyei hmien hnangv mba hnoi nor njang
 ninh nyei lui houx yaac njang haic
 mbopv baeqc nyei
 zaengh zaengh wuov
naaiv deix buo dauh sai gorx aengx buatc mose caux e li yaa hinc cuotv daaih caux yesu gorngv waac
bide ziouc gorngv mbuox yesu
ziouv aah
 yie mbuo yiem naaiv gengh longx haic
 se gorngv ziouv oix nor
 yie zoux buo norm liuh
 zoux norm bun meih
 zoux norm bun mose
 aengx zoux norm bun e li yaa
bide corc gorngv jienv waac wuov zanc
 maaih dorv mbuonx njang nyei daaih om jienv ninh mbuo
 aengx maaih qiex yiem wuov mbuonx gorngv
naaiv se yie nyei dorn hnamv
 yie a hneiv haic ninh
 muangx ninh maah
sai gorx mbuo haiz naaiv deix qiex
 ninh mbuo za gengh
 gamh nziex haic
 ziouc mbaapv njiec ndau mingh
yesu mingh hluo ninh mbuo yaac gorngv
jiez sin daaih
 maiv dungx gamh nziex
ninh mbuo ziouc cau hmien mangc
 maiv buatc haaix dauh
 kungx buatc yesu yiem wuov hnangv
yiem mbong njiec wuov zanc
 yesu naeqc waac sai gorx mbuo
 ninh gorngv
cin maanc maiv dungx gorngv naaiv deix hinc yaangh nyei sic
 zuov yie
 baamh mienh nyei dorn
 daic mingh
 tin hungh aengx bun yie nangh daaih cingx daaih gorngv
sai gorx mbuo naaic yesu
njaaux leiz nyei fin saeng weic haaix diuc gorngv e li yaa oix zuqc daaih ndaangc
yesu dau
e li yaa za gengh oix daaih liuc leiz ziangx nyungc nyungc hnangv loz wuov nor
mv baac yie mbuox meih mbuo
 e li yaa zungv daaih liuz aqv
 mienh yaac zieqv maiv duqv ninh
 sueih eix zoux bun ninh
 yie
 baamh mienh nyei dorn
 yaac fih hnangv nyei oix zuqc mienh zoux doqc hoic
dongh wuov zanc sai gorx mbuo cingx daaih mengh baeqc yesu gorngv nyei waac gorngv zuqc tengx mienh jiex wuom nyei leiz wuov dauh yo han
ninh mbuo nzuonx taux zuangx mienh wuov
 maaih laanh mienh daaih lorz yesu
 gueic njiec yesu nyei nza hmien
yaac gorngv
domh gorx aac
 tov korv lienh yie nyei dorn
 ninh butv dungz ndin
 ciou duqv kouv haic
 zanc zanc king bieqc douz nzauc yaac ndortv wuom
yie dorh ninh daaih lorz meih nyei sai gorx mv baac ninh mbuo maiv haih zorc maiv longx
yesu dau
meih mbuo ih jaax nyei mienh aah
 meih mbuo za gengh maiv sienx
 m normh yaac hoz haic
 yie oix zuqc caux meih mbuo yiem ndongc haaix lauh
 yie oix zuqc nyienz duqv meih mbuo taux haaix zanc
 dorh wuov dauh dorn daaih yie naaiv maah
yesu hatc mienv
 mienv ziouc cuotv mi aqv
 wuov dauh dorn liemh zeih longx nzengc mi aqv
nqa haav sai gorx mbuo daaih bingx jienv naaic yesu
yie mbuo weic haaix diuc zunc wuov dauh mienv maiv cuotv
yesu dau
se weic zuqc meih mbuo nyei sienx fim faix haic
 yie gorngv zien mbuox meih mbuo
 se gorngv meih mbuo nyei sienx fim lomh yietc norm lai jaaix nyim nor
 meih mbuo haih mbuox naaiv norm mbong
  yiem naaiv suiv mingh yiem wuov maah
  mbong ziouc suiv aqv
 maiv maaih haaix nyungc meih mbuo maiv haih zoux
mv baac kungx maaih nduqc nyungc za eix hnangv haih zunc naaiv nyungc mienv cuotv
 oix zuqc daux gaux
 yaac zei maiv nyanc haaix nyungc cingx daaih haih zunc duqv cuotv
sai gorx mbuo yietc zungv daaih gapv zunv yiem gaa li li saengv wuov zanc
 yesu mbuox ninh mbuo
 baamh mienh nyei dorn
 zungv oix zuqc jiu bun mienh
ninh mbuo oix daix yie
 mv baac nqa haav buo hnoi tin hungh aengx bun yie nangh daaih
 sai gorx mbuo haiz ninh hnangv naaiv nor gorngv ziouc nzauh haic
yesu caux ninh nyei sai gorx mbuo mingh taux kaa be naa um mungv wuov zanc
 siou zaangc tin hungh nyei biauv nyei nzou zinh wuov deix mienh daaih naaic bide
meih nyei sai diex maiv cuotv zaangc tin hungh nyei biauv nyei nzou zinh fai
bide dau
cuotv nyei
 bide bieqc biauv mingh wuov zanc
 yesu zungv gorngv ndaangc mi aqv
 ninh naaic
simon aac
 meih hnangv haaix nor hnamv
 haaix dauh oix zuqc cuotv laangh zinh caux nzou zinh bun naaiv baamh gen nyei hungh diex
 se ganh nyei dorn fai baeqc fingx
bide dau
baeqc fingx cuotv
 yesu gorngv
wuov nyungc
 ninh ganh nyei dorn maiv zuqc cuotv
mv baac mbuo maiv oix ziqc zuiz naaiv deix mienh
 meih mingh wuov koiv dorn mbatc mbiauz
 mbatc duqv daauh dauh mbiauz
 ziouc maeqv nqoi mbiauz nyei nzuih
 buatc norm zinh
 dorh mingh bun ninh mbuo gaux meih caux yie cuotv nyei nzou zinh
