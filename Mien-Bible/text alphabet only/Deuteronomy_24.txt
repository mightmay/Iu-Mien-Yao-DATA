se gorngv mienh longc jienv auv
 nqa haav haiz maiv horpc hnyouv ninh nyei auv weic zuqc buatc ninh nyei auv zoux sic maiv ziangh horngh
 nqox ziouc fiev leih cai sou bun jienv ninh yaac heuc ninh cuotv biauv mingh aqv
se gorngv auv cuotv biauv mingh aengx longc ganh dauh nqox
da nyeic dauh nqox yaac maiv hnamv ninh aengx fiev leih cai sou bun ninh ziouc heuc ninh mingh mi aqv
 fai da nyeic dauh nqox daic mi aqv
daauh dauh nqox
 dongh zunc ninh biaux wuov dauh
 aengx longc ninh zoux auv maiv duqv aqv
 weic zuqc wuov dauh auv maaih uix
 ziux ziouv mangc
 naaiv se gamh nziev haic
 youx haic nyei sic
 maiv dungx bun ziouv
  meih mbuo nyei tin hungh
 jiu bun meih mbuo nzipc nyei deic bung zuqc maaih zuiz
longc jienv siang auv nyei mienh maiv dungx paaiv ninh mingh zoux baeng
 yaac maiv dungx heuc ninh ndaam haaix nyungc domh zuangx nyei gong
 oix zuqc bun ninh duqv yiem biauv yietc hnyangx weic bun ninh nyei auv njien youh
maiv dungx zorqv mienh nyei morc fai gu nguaaic wuov maengx morc zoux dorngx daauh weic zuqc naaiv nyungc dorngx daauh se mienh yungz maengc nyei ga naaiv
se gorngv zorqv duqv mienh nimc caux ninh juangc fingx nyei i saa laa en mienh longc zoux nouh fai maaic ninh
 wuov dauh nimc mienh nyei mienh oix zuqc dingc zuiz daix daic
 hnangv naaiv zoux ziouc bun yiem meih mbuo mbu ndongx maiv maaih naaiv nyungc orqv sic
mienh butv gomh huv baengc
 meih mbuo oix zuqc ei jienv lewi sai mienh mbuox meih mbuo nyei yietc zungv waac zoux
 yie hnangv haaix nor hatc ninh mbuo
 meih mbuo oix zuqc hnangv wuov nor zoux
oix zuqc jangx jienv
 cuotv i yipv deic bung gan jauv daaih wuov zanc
 ziouv
  meih mbuo nyei tin hungh
 hnangv haaix nor zoux bun miliem
meih mbuo gaav ga naaiv bun mienh
 maiv dungx bieqc ninh nyei biauv zorqv ninh oix longc zoux dorngx daauh nyei ga naaiv
oix zuqc yiem ga nyiec maengx zuov gaav meih mbuo nyei ga naaiv wuov dauh mienh ganh dorh zoux dorngx daauh nyei ga naaiv cuotv daaih bun meih mbuo
se gorngv wuov dauh mienh jomc haic
 maiv dungx siou ninh longc zoux dorngx daauh nyei ga naaiv jiex muonz
mba hnoi muotv nyei ziangh hoc zungv oix zuqc fungx longc zoux dorngx daauh nyei domh lui nzuonx weic bun ninh homc jienv bueix yaac buang waac bun meih mbuo
 ziux ziouv
  meih mbuo nyei tin hungh mangc
 meih mbuo zoux duqv horpc
maiv dungx kuei cingv daaih nyei mienh jomc mienh caux dangx donx nyei mienh
 maiv gunv juangc i saa laa en fingx nyei gorx youz fai yiem meih mbuo nyei zingh nyei ganh fingx mienh
da faanh zoux gong nyei hnoi
 mba hnoi maiv gaengh muotv nyei ziangh hoc
 oix zuqc bun ninh nyei gong zinh
 weic zuqc ninh jomc haic
 kaux gong zinh yungz maengc
 se gorngv maiv bun nor
 ninh oix gox ziouv
 meih mbuo ziouc maaih zuiz aqv
maiv dungx weic dorn jueiv zoux nyei zuiz daix diex maac
 yaac maiv dungx weic diex maac zoux nyei zuiz daix dorn jueiv
 gorqv mienh oix zuqc weic gorqv mienh nyei zuiz zuqc daic
maiv dungx kuei ganh fingx mienh fai guh hanh fu jueiv bun ninh mbuo maiv duqv baengh fim nyei buonc
 yaac maiv dungx zorqv auv guaav nyei domh lui zoux dorngx daauh
jangx jienv meih mbuo yiem i yipv deic bung zoux jiex nouh
 ziouv
  meih mbuo nyei tin hungh
 yaac zuoqc meih mbuo cuotv
 weic naaiv yie hatc meih mbuo hnangv naaiv nor zoux
meih mbuo yiem ndeic gaatv mbiauh yaac la kuqv mbiauh zeiv wuov ndeic
 maiv dungx daaux sin mingh zorqv
 cinh ninh yiem wuov ndeic benx ganh fingx mienh caux guh hanh fu jueiv caux auv guaav nyei buonc
 hnangv naaic ziouv
  meih mbuo nyei tin hungh
 oix ceix fuqv meih mbuo nyei buoz zoux nyei yietc zungv gong
meih mbuo piuqv ga lanv biouv
 zengc njiec yiem nquaah nyei maiv dungx aengx mingh piuqv
 oix zuqc liouh bun ganh fingx mienh caux guh hanh fu jueiv caux auv guaav
yiem a ngunc huingx gaeqv liuz a ngunc biouv
 zengc njiec wuov deix maiv dungx aengx mingh gaeqv
 oix zuqc liouh jienv bun ganh fingx mienh caux guh hanh fu jueiv caux auv guaav
oix zuqc jangx jienv zinh ndaangc meih mbuo yiem i yipv deic bung zoux jiex nouh
 weic naaiv yie cingx hatc meih mbuo hnangv naaiv nor zoux
