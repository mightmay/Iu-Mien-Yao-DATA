tin hungh gorngv
koiv nzou aac
 oix zuqc yiem yie nyei nza hmien sekv nzieqc
 oix zuqc bun maanc fingx duqv siang qaqv henv jiez daaih
 bun ninh mbuo daaih fatv yaac bun ninh mbuo gorngv
 bun mbuo daaih zunv lomh nzoih zuqc siemv dingc
haaix dauh yuoqc dauh mienh yiem dong bung daaih
 da faanh ninh nyei zaux caaiv nyei dorngx ninh duqv hingh nzengc
   ziouv zorqv ziex guoqv jiu bun ninh
 bun ninh gunv ziex dauh hungh diex
 ninh longc ninh nyei nzuqc ndaauv daix ninh mbuo
 bun ninh mbuo benx nie mbung
 yaac longc ninh nyei juang zinx bun ninh mbuo hnangv zuqc nziaaux buonc nyei mbiauh nqaauv
ninh zunc ninh mbuo mingh yaac baengh orn nyei jiex ninh mbuo
 yangh ninh nyei zaux maiv caaiv jiex nyei jauv
haaix dauh zoux naaiv deix sic yaac zoux duqv cuotv
 yiem dongh cor heuc doic jiex doic cuotv daaih
 yie
 ziouv
  yiem gorn
 taux setv mueiz yie yaac yiem nyei
 yie se dongh wuov dauh aqv
koiv nzou nyei mienh duqv buatc ziouc gamh nziex
 jomc lungh ndiev nyei mienh sin zinx
 ninh mbuo bieqc daaih fatv
gorqv mienh tengx gorqv mienh nyei juangc laangz mienh yaac gorngv mbuox ninh nyei gorx youz
oix zuqc zungx daamv
ndiangx zaangc kuinx jiem zaangc
 longc zueih daav yuonh nyei mienh ceng hornc nyei mienh
 gorngv
hornc duqv yaauc haic
 ninh aengx longc ding ding jienv bun miuc fangx maiv haih king
mv baac meih
 i saa laa en
 se yie nyei bou
 yaakopv
 dongh yie ginv daaih wuov dauh
 yie nyei loz gaeng doic
 apc laa ham nyei zeiv fun
yie yiem lungh gorn zorqv meih
 yaac yiem ndau beih go jiex nyei dorngx heuc meih daaih
 yie gorngv
  meih zoux yie nyei bou
  yie ginv meih daaih yaac maiv guangc meih
maiv dungx gamh nziex
 yie caux meih yiem
 maiv dungx hnyouv namx weic zuqc yie zoux meih nyei tin hungh
 yie oix bun meih henv yaac oix tengx meih
 yie oix longc yie baengh fim nyei mbiaauc jieqv buoz baav jienv meih
da faanh nouz meih wuov deix mienh zungv oix zuqc nyaiv
 zuqc baaic hmien
 ngaengc meih wuov deix
 oix zuqc baaic
 zuqc mietc
maiv gunv meih lorz caux meih doix dekc nyei mienh
 meih lorz yaac lorz maiv buatc
 caux meih mborqv jaax wuov deix oix jiex nzengc
 zuqc baaic mi aqv
weic zuqc yie
 ziouv
 meih nyei tin hungh
 nanv meih nyei mbiaauc jieqv buoz
 se dongh yie gorngv mbuox meih
 maiv dungx gamh nziex
 yie oix tengx meih
o yaakopv aac
 meih hnangv gaeng mau maiv henv
 maiv dungx gamh nziex
 o i saa laa en aac
 meih faix
 yie ganh oix tengx meih
 naaiv se ziouv  gorngv
 dongh zuoqc meih wuov dauh
 se i saa laa en nyei cing nzengc tin hungh
mangc maah
 yie oix bun meih benx mborqv mbiauh nyei jaa sic
 siang nyei
 laic nyei
 maaih nyaah nyei
 meih oix mborqv mbong mbaang muonc nzengc
 yaac zoux bun mbong aiv hnangv mbieqv nor
meih oix nyomx ninh mbuo
 nziaaux ziouc buonc ninh mbuo mingh
 nziaaux zunc oix buonc ninh mbuo faatv nzaanx
 mv baac meih oix kaux ziouv duqv njien youh
 meih oix ceng i saa laa en nyei cing nzengc tin hungh
mienh jomc mienh caux dangx donx nyei mienh lorz wuom
 yaac maiv maaih
 ninh mbuo jaang nqaatv
 mbietc mborngx nqaai
 mv baac yie
 ziouv
 oix dau ninh mbuo
 yie
 i saa laa en nyei tin hungh
 maiv guangc ninh mbuo
yie oix yiem ndau hlang njang nyei dorngx bun ndaaih cuotv
 bun yiem horngz gu nyuoz maaih wuom zingv
 yie oix bun deic bung haanz benx wuom njaangh
 bun ndau nqaai benx wuom zingv
yie oix yiem deic bung huaang zuangx si ndaa zongh ndiangx
 da suqv ndiangx
 faan ziqc liouh ndiangx caux ga lanv ndiangx
 yie oix yiem deic bung haanz zuangx buo kuaaiv normh nyei zongh
 aengx caux i nyungc zongh ndiangx
weic bun mienh buatc ziouc hiuv
 se bun ninh mbuo hnamv longx yaac mengh baeqc
 se ziouv nyei buoz hnangv naaiv nor zoux
 se i saa laa en nyei cing nzengc tin hungh zeix cuotv daaih
ziouv  gorngv
dorh meih mbuo gox nyei sic daaih gorngv maah
 yaakopv nyei hungh diex gorngv
 meih mbuo oix nzaeng hingh nyei leiz gunv daaih gorngv aqv
gunv dorh daaih mbuox yie mbuo oix maaih haaix nyungc sic cuotv
 jiex daaih nyei sic oix zuqc mbuox yie mbuo weic bun yie mbuo zaah mangc ziouc hiuv duqv naaiv deix sic nyei setv mueiz oix hnangv haaix nor
gorngv bun yie mbuo muangx weic bun yie mbuo hiuv duqv hoz nqaang oix maaih haaix nyungc sic cuotv
 yie mbuo ziouc haih hiuv duqv meih mbuo se zienh
 zoux kuv sic fai zoux orqv sic weic bun yie mbuo nzauh yaac gamh nziex
mangc maah
 meih mbuo se za gengh maiv lamh longc
 meih mbuo nyei gong yaac zoux maiv cuotv haaix nyungc
 ginv meih mbuo wuov dauh se gamh nziev haic
yie yiem baqv bung ginv dauh mienh daaih
 ninh yiem mba hnoi cuotv bung heuc yie nyei mbuox
 ninh oix caaiv jienv gunv nyei mienh hnangv ninh mbuo zoux wuom bamc
 hnangv nanv nie mor nyei mienh caaiv ba naih nie
haaix dauh yiem gorn gorngv naaiv deix sic
 weic bun yie mbuo hiuv
 fai jaa ndaangc mbuox
 yie mbuo cingx daaih haih gorngv
  gorngv duqv zuqc nyei 
 maiv maaih haaix dauh mbuox yie mbuo hiuv duqv naaiv deix sic
 maiv maaih haaix dauh jaa ndaangc gorngv
 maiv maaih haaix dauh haiz meih mbuo gorngv haaix nyungc
yie zoux daauh dauh gorngv mbuox si on
  mangc maah
 ninh mbuo yiem naaiv
  yie paaiv dauh douc kuv fienx nyei mienh mingh ye lu saa lem
yie mangc nyei ziangh hoc maiv maaih mienh
 yie mangc mv baac yiem ninh mbuo mbu ndongx maiv maaih caangh laangh nyei mienh
 yie naaic yaac maiv maaih haaix dauh dau
mangc maah
 ninh mbuo yietc zungv maiv lamh longc
 ninh mbuo zoux nyei jauv yaac maiv lamh longc
 ninh mbuo dox daaih nyei miuc fangx hnangv kungx nziaaux nor
