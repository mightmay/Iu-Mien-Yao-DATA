ziouv  mbuox mose
oix zuqc mbuox i saa laa en mienh hatc butv gomh huv baengc nyei mienh caux sin zaangc cuotv maiv horpc zuqc cuotv nyei haaix nyungc wuom
 aengx caux laaix muoqv zuqc janx daic maaih uix nyei mienh
 cuotv ga nyiec ziqc ndopv liuh ciangv
maiv gunv m jangc m sieqv
 oix zuqc hatc cuotv ga nyiec ziqc ndopv liuh ciangv weic maiv bun ninh mbuo nyei ciangv
 dongh yie yiem ninh mbuo mbu ndongx nyei dorngx
 maaih uix
i saa laa en mienh ziouc hnangv naaiv nor zoux
 hatc ninh mbuo cuotv ga nyiec ziqc ndopv liuh ciangv
 ziouv  hnangv haaix nor mbuox mose
 i saa laa en mienh ziouc hnangv wuov nor zoux
ziouv  gorngv mbuox mose
oix zuqc mbuox i saa laa en mienh
 maiv gunv m jangc m sieqv
 haaix dauh zoux haaix nyungc dorngc haaix dauh
 wuov dauh maiv ziepc zuoqv nyei zoux bun ziouv
 ninh ziouc dorngc mi aqv
ninh oix zuqc nyiemc ninh zoux dorngc nyei zuiz
 yaac oix zuqc zorqv ninh zoux dorngc nyei yietc zungv tuix nzuonx bun ninh dorngc wuov dauh
 aengx buih biaa gouv nyei yietc gouv
mv baac se gorngv zuqc mienh zoux dorngc wuov dauh daic yaac maiv maaih cien ceqv laengz wuov deix buih nyei ga naaiv
 oix zuqc bun sai mienh weih fungx bun ziouv
 liemh weic fiqv ninh nyei zuiz wuov dauh ba gi yungh gouv oix zuqc bun
i saa laa en mienh dorh daaih fungx bun sai mienh nyei yietc zungv cing nzengc nyei ga naaiv ziouc benx sai mienh nyei
gorqv mienh nyei cing nzengc ga naaiv se gorqv mienh ganh nyei
 mv baac ninh fungx haaix nyungc bun sai mienh
 wuov nyungc ziouc benx sai mienh nyei
ziouv  aengx gorngv mbuox mose
oix zuqc mbuox i saa laa en mienh
  se gorngv haaix dauh mienh nyei auv yangh pien zaux mbiec
 maiv ziepc zuoqv nyei zoux bun ninh nyei nqox
ziouc caux ganh dauh m jangc dorn bueix beic ninh nyei nqox
 maiv gunv ninh zoux maiv cing nzengc
 maiv maaih haaix dauh zoux zorng zengx
weic zuqc bueix nyei ziangh hoc mienh zorqv maiv duqv
yaac se gorngv nqox nzaeng buang
 laaic ninh nyei auv maaih jauv
 auv yaac za gengh zoux maiv cing nzengc
 oix zuqc dorh ninh nyei auv mingh sai mienh wuov
 fai se gorngv nqox nzaeng buang ninh nyei auv
 laaic ninh nyei auv maaih jauv
 maiv gunv ninh nyei auv maiv maaih
 ninh cing nzengc nyei
nqox oix zuqc dorh ninh nyei auv mingh sai mienh wuov
 yaac oix zuqc weic ninh nyei auv dorh jienv i morqv mbaali mbiauh mbuonv
 yaac maiv dungx dox ga lanv youh
 maiv dungx zorqv hung an gu nguaaic
 weic zuqc naaiv deix ziec nyei ga naaiv se weic nzaeng buang nyei jauv
 weic jangx mienh zoux dorngc nyei sic
+ sai mienh ziouc dorh naaiv dauh m sieqv dorn daaih souv jienv ziouv  nyei nza hmien
ziouc zorqv deix cing nzengc nyei wuom daaih dapv nie baengh
 aengx nyau deix zaangc tin hungh nyei ndopv liuh nyei ndau nyei nie mbung dapv jienv
sai mienh ziouc bun wuov dauh m sieqv dorn souv jienv ziouv nyei nza hmien yaac jaiv nqoi ninh nyei mba biei
 aengx zorqv weic nzaeng buang nyei jauv
 weic jangx mienh zoux dorngc nyei sic wuov deix ziec nyei mbuonv
 bun ninh bouh jienv
 sai mienh ganh bouh jienv houv mienh nyei wuom im
ziouc heuc wuov dauh m sieqv dorn laengz jiez ngaengc waac
 sai mienh gorngv mbuox ninh
se gorngv maiv maaih ganh dauh m jangc dorn caux meih bueix
 meih yaac maiv yangh pien zaux mbiec
 yiem jienv nqox nyei buoz ndiev maiv zoux maiv cing nzengc nyei sic
 tov bun naaiv deix houv nyei wuom hoic maiv zuqc meih
mv baac se gorngv meih yiem nqox nyei buoz ndiev aengx yangh pien zaux mbiec ziouc zoux maiv cing nzengc
 caux ganh dauh m jangc dorn bueix
 maiv zeiz ganh nyei nqox
taux naaiv norm dorngx
 sai mienh bun naaiv dauh m sieqv dorn ziux ninh laengz ngaengc waac zuqc houv
 sai mienh aengx gorngv
tov ziouv  bun meih nyei ga sie omx
 camh zuih jaic
 nyaux nzengc
 ziouc yiem meih nyei mienh mbu ndongx zoux zuqc mienh houv
 zuqc mienh zioux nyei mienh
tov bun naaiv deix houv mienh nyei wuom im bieqc meih nyei ga sie
 bun meih nyei ga sie omx
 camh zuih jaic
 nyaux nzengc
+ wuov dauh m sieqv dorn oix zuqc dau
aamen
 aamen
+ sai mienh ziouc fiev naaiv deix houv nyei waac yiem sou njunc
 aengx nzaaux naaiv deix nzaangc bieqc wuov deix wuom im
ninh ziouc bun wuov dauh m sieqv dorn hopv naaiv houv nyei wuom im
 wuom ziouc bieqc ninh nyei sin hoic ninh diev kouv
sai mienh aengx zorqv yiem m sieqv dorn nyei buoz weic nzaeng buang nyei sic fongc horc nyei mbuonv
 yiem ziouv nyei nza hmien bouh jienv cunv ging fongc horc liuz
 ziouc dorh mingh taux ziec dorngh
ninh aengx zorqv yietc nyau weic jangx mienh zoux dorngc nyei sic ziec nyei mbuonv hietv ziec dorngh buov
 buov liuz
 ziouc heuc wuov dauh m sieqv dorn hopv naaiv deix wuom
se gorngv ninh zoux maiv cing nzengc nyei sic
 maiv ziepc zuoqv zoux bun ninh nyei nqox
 yangh pien zaux mbiec
 ninh hopv liuz naaiv deix wuom bieqc mingh
 ninh ziouc zuqc diev kouv
 ninh nyei ga sie omx
 camh zuih jaic
 nyaux nzengc
 ninh yaac yiem ninh nyei mienh mbu ndongx zuqc mienh zioux
 zuqc mienh houv
mv baac se gorngv wuov dauh mienh cing nzengc nyei
 maiv yangh pien zaux mbiec
 ziouc bun cing ninh maiv dorngc
 yaac haih maaih gu nguaaz nyei
+ naaiv se nzaeng buang nyei leiz latc
 dongh m sieqv dorn yangh pien zaux mbiec
 yiem nqox nyei buoz ndiev mingh zoux maiv cing nzengc nyei sic
fai mienh laaic ninh nyei auv maaih jauv ziouc hanc ninh nyei auv
 sai mienh oix zuqc bun wuov dauh m sieqv dorn yiem ziouv  nyei nza hmien yaac ei jienv naaiv nyungc leiz latc nyei diuh diuh leiz zoux
nqox yaac maiv maaih zuiz aqv
 mv baac wuov dauh m sieqv dorn ziux ninh zoux nyei
 oix zuqc dingc zuiz
