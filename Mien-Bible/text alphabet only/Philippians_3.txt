yie nyei gorx youz aac
 setv mueiz yie corc maaih deix waac gorngv
 meih mbuo caux ziouv yesu juangc maengc ziangh ziouc oix zuqc orn lorqc aqv
 zinh ndaangc yie fiev jiex nyei waac yie aengx fiev nzunc se maiv la nyauv yie
 mv baac se weic beu jienv meih mbuo
meih mbuo oix zuqc mbungh jienv wuov deix juv
 dongh zoux orqv wuov deix mienh
 ninh mbuo kungx gaatv waaic sin hnangv
jiex zien gaatv nyei leiz se dongh mbuo weic zuqc mbuo kaux singx lingh zaangc tin hungh
 mbuo caux giduc yesu juangc maengc ziangh ziouc njien youh haic
 mbuo yaac maiv kaux ganh haih zoux nyei haaix nyungc
maiv gunv yie haih kaux ganh zoux nyei
 yie yaac maiv kaux
 haaix dauh hnamv daaih haih kaux ganh zoux nyei
 yie gauh haih kaux
yie cuotv seix daaih buangv hietc hnoi ziouc jiex gaatv nyei leiz
 yie cuotv seix benx i saa laa en mienh
 mben yaa min fingx
 maaih hipv lu mienh nyei nziaamv fei hnangv
 ei gan yiutai mienh nyei leiz latc yie se dongh faa li si wuov jauv mienh
yie yaac jorm hnyouv haic
 zungv zoux doqc hoic jiu baang
 gorngv taux ei jienv leiz zoux
 yie zoux horpc nzengc
 maiv maaih dorngx daanh
mv baac zinh ndaangc yie funx zic zinh nyei
 ih zanc yie weic giduc funx maiv zic zinh aqv
maiv daan naaiv
 yie funx nyungc nyungc se maiv zic zinh weic duqv yietc nyungc gauh jaaix jiex
 jaaix jiex wuov nyungc se yie haih hiuv duqv yie nyei ziouv giduc yesu
 yie guangc nyungc nyungc funx benx ga naaiv guangc weic duqv giduc
yaac weic duqv caux ninh juangc maengc ziangh
 yie gan yiutai mienh nyei leiz latc zoux mv baac maiv duqv caux tin hungh horpc hnyouv
 yie duqv caux tin hungh horpc hnyouv se weic yie sienx giduc
 se dongh tin hungh ganh bun yie horpc ninh nyei hnyouv weic zuqc yie sienx giduc
yie kungx oix hiuv duqv giduc
 yaac hiuv duqv bun ninh nangh daaih nyei domh qaqv
 yaac maaih buonc caux ninh siouc kouv
 yaac hnangv ninh nor daic
weic zuqc yie maaih lamh hnamv se yie daic mingh mv baac tin hungh zungv oix bun yie nangh daaih
yie maiv zeiz gorngv yie duqv liuz naaiv deix yietc zungv
 yaac maiv zeiz gorngv yie dunh yunh nzengc
 yie njiec qaqv tiux jienv mingh weic oix zorqv duqv zingh nyeic
 se weic naaiv giduc yesu zungv zorqv yie ndaangc
 benx ninh nyei mi aqv
gorx youz aac
 yie maiv zeiz funx yie zorqv duqv mi aqv
 yie kungx zoux nduqc nyungc hnangv
 jiex daaih nyei sic yie la kuqv nzengc mi aqv
 longc qaqv hungx jienv wuov ndaangc mingh
baeng zaqc tiux taux zorqv duqv zingh nyeic nyei dorngx
 se dongh tin hungh heuc yie kaux giduc yesu mingh yiem gu nguaaic duqv nyei zingh nyeic
mbuo haaix dauh ei lingh wuonh nyei jauv benx domh mienh oix zuqc maaih naaiv nyungc hnyouv
 se gorngv maaih deix ganh nyungc hnamv
 tin hungh ziouc bun meih mbuo hiuv duqv se ganh nyungc mi aqv
mv baac mbuo yangh yesu nyei jauv taux haaix
 oix zuqc ei jienv wuov yangh
yie nyei gorx youz aac
 meih mbuo oix zuqc lomh nzoih zuotc yie nyei nyungc zoux
 yaac oix zuqc longx longx mangc gan yie mbuo nyei nyungc zoux wuov deix mienh
weic zuqc yie mbuox ziex nzunc meih mbuo
 ih zanc wuom mueic liouc jienv aengx mbuox nzunc
 maaih mienh camv nyei laaix ninh mbuo zoux nyei sic se zoux giduc nyei ziepc nzaangc jaax nyei win wangv
mv baac setv mueiz ninh mbuo zungv zuqc mietc weic zuqc ninh mbuo nyei zienh se ninh mbuo ganh nyei ga sie
 horpc zuqc nyaiv nyei sic daaux nzuonx ninh mbuo dorh daaih zoux mengh dauh
 ninh mbuo kungx hnamv taux baamh gen nyei jauv hnangv
mv baac mbuo zoux tin dorngh nyei baeqc fingx yaac zuov jienv mbuo nyei njoux ziouv yiem wuov tin dorngh daaih
 se ziouv yesu giduc
ninh oix longc ninh nyei domh qaqv
 dongh ninh longc bun maanc muotc yiem ninh nyei buoz ndiev nyei domh qaqv
 zorqv mbuo mau haic
 haih daic nyei sin goiv yienc ziouc hnangv ninh njang laangc nyei sin nor
