yopv ziouc dau
zeiz aqv
 meih mbuo za gengh guai haic nyei mienh
 cong mengh yaac oix caux meih mbuo yietc njiec daic
mv baac yie yaac maaih cong mengh caux meih mbuo fih hnangv nyei
 yie maiv gauh aiv meih mbuo
 meih mbuo gorngv naaiv deix sic fungc maaih haaix dauh maiv hiuv laeh
yie benx yie nyei doic jatv nyei ga naaiv
 zinh ndaangc yie jouh tin hungh
 ninh yaac dau yie
 yie se baengh fim
 maiv lamh nqemh dorngx nyei mienh
 yaac zuqc mienh jatv aqv
orn lorqc nyei mienh yiem hnyouv mangc piex zuqc zeqc naanc nyei mienh
 zeqc naanc zungv zuov jienv zaux mbaqc piatv nyei mienh
janx zaqc nyei ndopv liuh baengh orn nyei
 cuoqv tin hungh nyei mienh yiem duqv wuonv
 maiv gunv ninh mbuo longc ganh nyei qaqv dorngx zienh
gunv naaic saeng kuv
 saeng kuv ziouc njaaux meih
 naaic yiem lungh nyei norqc
 ninh mbuo ziouc mbuox meih
caux ndau gorngv waac
 ndau ziouc njaaux meih
 yiem koiv nyei mbiauz yaac oix zunh mengh mbuox meih
yiem naaiv deix yietc zungv maaih haaix nyungc maiv hiuv duqv ziouv nyei buoz hnangv naaiv zoux
da faanh ziangh jienv maaih maengc nyei ga naaiv caux zuangx baamh mienh tauv nyei qiex yiem ninh nyei buoz
m normh maiv zeiz haih seix waac hnangv mbietc seix nyanc hopv nyei mueix fai
mienh gox mienh maaih cong mengh
 siouc nyuonh ndaauv nyei mienh gauh haih bieqc hnyouv
tin hungh maaih cong mengh caux qaqv
 ninh maaih za eix yaac haih bieqc hnyouv
tin hungh caeqv nyei
 maiv maaih haaix dauh haih ceix jiez
 ninh wuonx mienh
 maiv maaih haaix dauh haih bungx
se gorngv ninh dangv jienv wuom
 wuom ziouc nqaai
 se gorngv ninh bungx wuom cuotv
 wuom ziouc yiemx ndau beih
tin hungh maaih qaqv
 maaih cong mengh
 zuqc nduov nyei caux nduov mienh nyei mienh yiem ninh nyei buoz ndiev
ninh se zorqv nzengc caangh laangh mienh nyei cong mengh
 yaac bun siemv zuiz jien benx ga naaiv hngongx
ninh jaiv nqoi hungh diex ndoh mienh nyei limc
 aengx longc hlaang sai jienv hungh nyei jaaiv
ninh zorqv sai mienh laengh gaengv nyei dorh mingh
 yaac mbienv maaih lingc maaih qaqv nyei mienh
ninh bun ziepc zuoqv nyei mienh sekv nzieqc
 maiv haih gorngv waac
 yaac zorqv nqoi mienh gox nyei cong mengh
ninh mangc piex zoux hlo nyei mienh
 yaac zorqv nqoi henv wuov deix nyei qaqv
ninh bun yiem ndo
 hmuangx nyei sic hinc cuotv
 yaac dorh mapv hmuangx nyei dorngx bieqc njang
ninh bun guoqv henv
 yaac mietc ninh mbuo
 ninh bun baeqc fingx hiaangx camv
 aengx guaatv ninh mbuo mingh
ninh zorqv lungh ndiev baeqc fingx nyei bieiv zeiv nyei cong mengh mingh mi aqv
 yaac bun ninh mbuo youh jienv gan maiv maaih jauv nyei deic bung huaang mingh
ninh mbuo yiem hmuangx gu nyuoz huaax jienv mingh
 maiv maaih njang
 ninh yaac bun ninh mbuo lungh lungh laih laih hnangv diuv nquin nyei mienh nor
