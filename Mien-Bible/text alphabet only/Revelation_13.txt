yie ziouc buatc dauh hieh ga naaiv yiem wuov koiv cuotv daaih
 wuov dauh hieh ga naaiv maaih siec norm m nqorngv
 ziepc norm jorng
 norm norm jorng ndongx jienv ningv
 norm norm m nqorngv fiev jienv ki tin hungh nyei mbuox
yie buatc nyei hieh ga naaiv fangx zeiv hnangv nda maauh mbeux
 zaux hnangv jiepv nyei zaux nor
 nzuih baengx hnangv sienh nyei nzuih baengx
 wuov diuh jung hungh ziouc jiu ninh ganh nyei lingc caux ninh nyei weic caux domh hatc maaz bun wuov dauh hieh ga naaiv
hieh ga naaiv nyei siec norm m nqorngv maaih norm buatc hnangv zuqc jiex siang
 haih daic nyei
 mv baac zuqc mun nyei dorngx longx mi aqv
 lungh ndiev mienh mbuoqc horngh haic ziouc gan naaic dauh hieh ga naaiv
zuangx mienh baaix wuov diuh jung hungh weic zuqc jung hungh jiu ninh nyei lingc bun naaic dauh hieh ga naaiv
 ninh mbuo yaac baaix hieh ga naaiv ziouc gorngv
haaix dauh haih hnangv naaiv dauh hieh ga naaiv
 haaix dauh haih caux ninh mborqv jaax
wuov dauh hieh ga naaiv duqv zipv nzuih bungx waac maux yaac gorngv ki tin hungh
 ninh yaac duqv lingc sueih eix zoux feix ziepc nyeic hlaax nyieqc
hieh ga naaiv ziouc nqoi nzuih gorngv doqc ki tin hungh
 ki tin hungh nyei mbuox
 ki tin hungh yiem nyei dorngx
 yaac ki yietc zungv yiem tin dorngh wuov deix
hieh ga naaiv yaac duqv sueih eix caux tin hungh nyei baeqc fingx mborqv jaax yaac hingh jiex ninh mbuo
  ninh yaac duqv lingc gunv maanc guoqv
 maanc fingx
 maanc nyungc waac caux maanc nyungc mienh
lungh ndiev maanc mienh ziouc zaangc wuov dauh hieh ga naaiv
 cuotv liuz maaih mbuox fiev jienv ziangh maengc daan wuov deix
 dongh yiem zeix lungh zeix ndau wuov zanc zuqc daix daic wuov dauh ba gi yungh dorn nyei daan
haaix dauh maaih m normh oix zuqc baeng m normh muangx longx
haaix dauh maengc daaix zuqc zorqv wuonx loh
 wuov dauh za gengh zuqc zorqv wuonx loh
 haaix dauh maengc daaix zuqc nzuqc ndaauv daix daic
 wuov dauh za gengh zuqc nzuqc ndaauv daix daic
 weic naaiv tin hungh nyei mienh oix zuqc maaih noic diev yaac longx longx nyei sienx tin hungh
yie aengx buatc dauh hieh ga naaiv yiem ndau ndiev cuotv daaih
 maaih i norm jorng hnangv ba gi yungh dorn nyei jorng yaac gorngv waac hnangv jung hungh nor
naaiv dauh hieh ga naaiv duqv dorng jienv da yietv dauh hieh ga naaiv nyei nza hmien longc nzengc da yietv dauh nyei lingc
 ninh aapv baamh gen caux yiem baamh gen nyei mienh baaix da yietv dauh hieh ga naaiv
 dongh zuqc jiex siang mv baac longx daaih wuov dauh
da nyeic dauh hieh ga naaiv zoux domh jangx hoc
 zungv zoux bun douz yiem lungh ndortv njiec ndau bun maanc mienh buatc
ninh duqv yiem da yietv dauh hieh ga naaiv nyei nza hmien zoux mbuoqc horngh nyei jangx hoc ziouc longc naaiv deix jangx hoc nduov lungh ndiev mienh
 ninh yaac hatc zuangx mienh zeix norm fangx weic taaih zuqc nzuqc ndaauv hngaqv jiex siang nyei mv baac maiv daic wuov dauh hieh ga naaiv
da nyeic dauh hieh ga naaiv yaac duqv lingc haih biomv qiex bieqc da yietv dauh hieh ga naaiv nyei fangx
 fangx ziouc haih gorngv waac yaac haih bun yietc zungv maiv baaix ninh wuov deix mienh zuqc daix daic
ninh yaac aapv mienh
 maiv gunv hlo fai faix
 butv zoih fai jomc
 zoux nouh fai maiv zoux nouh nyei
 yietc zungv oix zuqc nqaapv jienv yienx yiem mbiaauc jieqv buoz fai biorngh
hnangv naaic
 haaix dauh maiv duqv nqaapv jienv hieh ga naaiv nyei mbuox nyei yienx fai div hieh ga naaiv nyei mbuox wuov deix nzaangc
 wuov dauh ziouc maiv haih maaiz maaic
naaiv deix sic oix zuqc longc cong mengh
 haaix dauh guai
 wuov dauh haih funx duqv cuotv hieh ga naaiv nyei mbuox nyei nzaangc
 weic zuqc benx yietc dauh mienh nyei mbuox nyei nzaangc
 naaiv dauh mienh nyei mbuox nyei nzaangc se luoqc baeqv luoqc ziepc luoqc
