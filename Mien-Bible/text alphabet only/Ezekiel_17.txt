yie aengx duqv zipv ziouv  nyei waac gorngv
baamh mienh aah
 meih oix zuqc gorngv waac ormv yaac gorngv benx waac beiv mbuox i saa laa en nyei zeiv fun
oix zuqc mbuox ninh mbuo
  ziouv tin hungh  hnangv naaiv nor gorngv
maaih norm domh jaangv hlo
 nyei
 ninh nyei ndaatv hlo haic
 ndaatv biei yaac ndaauv
 biei za gengh nzueic haic
 zorpc ziex nyungc setv
 naaiv norm domh jaangv ndaix taux le mbaa norn mbong yaac njapv diuh si ndaa zongh ndiangx dueiv
ninh wuotv gu nguaaic ningv nyei nquaah lunx ndutv ziouc ndaam mingh taux norm saeng eix mienh nyei deic bung ziouc an jienv norm maaiz maaic nyei mienh nyei zingh mbu ndongx
nqa haav ninh zorqv deix wuov norm deic bung nyei nyim zuangx jienv ndau longx nyei dorngx
 ninh zuangx jienv maaih wuom camv nyei dorngx hnangv zungh suiv liemh ndiangx
nyim guqc nyaah hlo daaih benx diuh a ngunc hmei aiv nyei mv baac louc luangh jangv nyei
 hmei nyei nquaah huin mingh domh jaangv wuov bung mv baac nzungh corc njiec ga ndiev ndo nyei
 nyim ziouc benx a ngunc hmei cuotv nquaah
 cuotv normh camv
aengx maaih ganh norm domh jaangv hlo
 nyei
 ndaatv yaac hlo
 ndaatv biei yaac camv
 ih zanc naaiv zungh a ngunc nyei nzungh caux nquaah yiem zuangx nyei dorngx huin mingh naaiv norm domh jaangv weic bun domh jaangv fuqv wuom
naaiv zungh a ngunc hmei zungv zuangx ndau longx
 wuom camv nyei dorngx
 weic bun haih cuotv nquaah ziangh biouv
 benx nzueic haic nyei a ngunc hmei
meih oix zuqc gorngv
  ziouv tin hungh  hnangv naaiv gorngv
naaiv zungh a ngunc hmei haih nzueic yaac hlo fai
 domh jaangv maiv zeiz oix baeng cuotv nzungh
 cutv nzengc biouv bun hmei nyaux fai
 maiv zuqc longc domh qaqv fai mienh camv liemh nzungh baeng cuotv
se gorngv suiv mingh zuangx ganh norm dorngx
 hmei haih nzueic
 haih hlo nyei fai
 ninh yietv zuqc dong bung nyei nziaaux buonc
 hmei maiv zeiz oix nqaai nzengc fai
 ninh oix yiem ninh zuangx jienv nyei dorngx nqaai nzengc
yie aengx duqv zipv ziouv  nyei waac gorngv
meih ih zanc oix zuqc mbuox wuov deix hnyouv ngaengc nyei zeiv fun
  meih mbuo maiv hiuv duqv naaiv deix sic nyei eix leiz fai
  meih oix zuqc mbuox ninh mbuo
  mbaa mbi lon nyei hungh daaih taux ye lu saa lem zingh zorqv ninh mbuo nyei hungh caux yietc zungv zoux hlo nyei mienh dorh mingh mbaa mbi lon
ninh zorqv yietc dauh wuov deix maaih hungh douh nyei mienh caux ninh liepc ngaengc waac yaac bun ninh houv jienv waac
deic bung nyei yietc zungv zoux hlo nyei mienh ninh yaac guaatv mingh nzengc
weic bun wuov norm deic bung mau
 aengx liepc maiv jiez
 ziouc bun wuov deix liepc nyei ngaengc waac haih yiem duqv wuonv
mv baac yu ndaa nyei hungh mbienv hnyouv bun mbaa mbi lon nyei hungh diex ziouc paaiv gong zoh mingh lorz i yipv nyei hungh diex
 tov ninh bun maaz caux domh baeng guanh camv nyei
 hungh diex hnamv daaih za gengh haih zoux duqv cuotv nyei fai
 zoux naaiv nyungc sic nyei mienh haih biaux duqv ndutv nyei fai
 se gorngv ninh ngaengc jienv ninh liepc nyei ngaengc waac
 ninh haih biaux duqv ndutv nyei fai
+ ziouv tin hungh gorngv
yie ziangv jienv yie ganh nyei maengc gorngv
 ninh oix zuqc yiem mbaa mbi lon daic
 se yiem liepc ninh zoux hungh wuov dauh hungh diex yiem nyei dorngx
 ninh mangc piex wuov dauh hungh caux wuov dauh hungh diex houv nyei waac yaac ngaengc caux ninh liepc jiez nyei ngaengc waac
faalo hungh caux ninh nyei domh baeng guanh caux mienh camv yaac maiv haih tengx se nde ki yaa mborqv jaax doix mbaa mbi lon mienh wetv nie ndui aengx ceix laatc weih gormx weic daix mienh camv
laaix ninh mangc piex houv nyei waac aengx ngaengc laengz nyei ngaengc waac yaac laaix ninh ganh houv jienv waac mv baac corc zoux naaiv deix yietc zungv sic
 ninh zungv maiv haih biaux duqv ndutv
+ ziouv tin hungh gorngv
weic naaiv yie ziangv jienv yie ganh nyei maengc gorngv
 laaix ninh mangc piex ninh caux yie houv nyei waac
 yaac ngaengc jienv caux yie liepc jiez nyei ngaengc waac
 yie zungv oix winh bun ninh
yie oix corng nqoi mungz zaaux jienv ninh
 ninh zungv zuqc yie nyei mungz hlopv jienv
 yie ziouc dorh ninh mingh taux mbaa mbi lon
 yiem wuov siemv ninh nyei zuiz laaix ninh mbienv hnyouv bun yie
yiem ninh nyei baeng guanh gauh longx jiex nyei baeng oix zuqc nzuqc ndaauv daix
 duqv maengc cuotv zengc njiec nyei mienh ziouc nzaanx mingh biei bung lungh ndiev
 meih mbuo ziouc hiuv duqv se yie
 ziouv
  gorngv liuz naaiv deix waac
+ ziouv tin hungh hnangv naaiv gorngv
yie ganh oix zorqv hlang nyei si ndaa zongh ndiangx gu nguaaic dueiv nyei nquaah lunx dorh mingh zuangx
 yie oix wuotv diuh dueiv mueiz ningv nyei nquaah lunx dorh mingh zuangx norm za gengh hlang haic nyei mbong
yie oix zuangx yiem i saa laa en gauh hlang jiex nyei mbong
 ninh ziouc cuotv nquaah ziangh biouv
 benx diuh maaih mengh dauh nyei ndiangx
 nyungc nyungc norqc oix daaih yiem wuov zungh ndiangx ga ndiev
 aengx maaih nyungc nyungc norqc oix yiem ninh nyei nquaah zoux lauz bingx laangh
yiem lomc huaang nyei diuh diuh ndiangx ziouc hiuv duqv yie
 ziouv
 bun aiv nyei ndiangx haih hlang
 bun hlang nyei ndiangx aiv
 yie bun ndiangx nyiemz nqaai mingh
 bun nqaai nyei ndiangx nyiemz daaih
+ yie
 ziouv
 gorngv liuz yaac oix ei jienv zoux
