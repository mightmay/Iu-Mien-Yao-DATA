maiv dungx hemx mienh gox mienh
 oix zuqc kuinx ninh hnangv kuinx ganh nyei die nor
 oix zuqc kuinx hnyangx jeiv lunx nyei wuov deix hnangv ganh nyei gorx
 ganh nyei youz nor
hnyangx jeiv gox wuov deix m sieqv dorn oix zuqc kuinx hnangv ganh nyei maa
 gauh lunx wuov deix oix zuqc kuinx hnangv ganh nyei dorc
 ganh nyei muoc
 yaac oix zuqc zoux hnyouv cing nzengc daaix ninh mbuo
oix zuqc taaih ginx maiv lamh kaux dorngx nyei auv guaav
haaix dauh auv guaav maaih dorn jueiv fun faqv
 ninh nyei dorn jueiv fun faqv da yietv oix zuqc hoqc ei jienv ninh mbuo sienx nyei jauv zoux
 goux ganh nyei hmuangv doic
 hnangv naaic haih winh ninh mbuo ong gux diex maac nyei en zingh
 weic zuqc hnangv naaiv zoux se horpc tin hungh nyei hnyouv
mv baac dongh maiv lamh kaux dorngx nyei auv guaav ndoqc
 ninh yiem tin hungh maaih lamh hnamv ziouc hnoi hnoi muonz muonz tov tin hungh tengx
kungx hnamv oix ganh duqv njien youh nyei auv guaav
 ninh ziangh jienv mv baac dorngx daic mi aqv
oix zuqc hnangv naaiv nor njaaux zuangx mienh cingx daaih maiv maaih haaix dauh zuqc daanh
se gorngv haaix dauh maiv goux ganh nyei cien ceqv
 lengc jeiv goux ganh nyei hmuangv doic
 wuov dauh se ngaengc zien doz aqv
 ninh zungv gauh waaic jiex maiv sienx yesu nyei mienh
auv guaav oix zuqc buangv luoqc ziepc hnyangx yaac longc jiex nduqc torngx nqox hnangv cingx daaih faaux mbuox yiem auv guaav daan
ninh yaac oix zuqc maaih mengh dauh zoux kuv sic
 dorh longx ninh nyei fu jueiv
 maaih hnyouv zipv kaeqv
 tengx giduc mienh nzaaux jiex zaux
 tengx jiex ndortv naanc mienh
 yaac jienh cuotv fim zoux nyungc nyungc kuv sic
 cingx duqv faaux mbuox yiem auv guaav daan
lunx wuov deix auv guaav
 maiv dungx faaux mbuox yiem auv guaav daan
 weic zuqc ninh mbuo aengx haiz oix dorng jaa ziouc guangc giduc mi aqv
hnangv naaic
 ninh mbuo zuqc dingc zuiz weic zuqc ninh mbuo maiv ei zinh ndaangc ninh mbuo laengz jiex nyei ngaengc waac
ninh mbuo yaac hoqc saau laangz guangc ziangh hoc bieqc naaiv norm biauv
 cuotv wuov norm biauv
 maiv daan mbuoqc naaiv hnangv
 ninh mbuo yaac gorngv waac huv
 laamh zouh mienh nyei sic
 maiv horpc zuqc gorngv nyei yaac gorngv
weic naaiv yie oix lunx wuov deix auv guaav aengx longc nqox
 yungz fu jueiv
 zaangv longx jaa
 bun mbuo nyei win wangv maiv maaih dorngx daanh
maaih deix auv guaav lunx zungv huin nqaang gan saadaan mi aqv
se gorngv sienx yesu nyei m sieqv dorn maaih muoz doic cien ceqv zoux auv guaav
 ninh oix zuqc goux
 maiv dungx feix luic jiu baang
 weic bun jiu baang haih tengx za gengh maiv lamh kaux nyei auv guaav
gunv duqv jiu baang longx wuov deix mienh gox
 lengc jeiv nyei jienh zunh doz caux njaaux mienh wuov deix
 oix zuqc funx puix duqv zipv sung gouv nyei fin kouv
weic zuqc ging sou gorngv
ngongh linc mbiauh nyei ziangh hoc maiv dungx dou ngongh nyei nzuih baengx
 yaac gorngv
zoux gong nyei mienh horpc zuqc duqv gong zinh
se gorngv maaih haaix dauh gox jiu baang nyei mienh gox
 cuotv liuz maaih i ziex laanh zorng zengx mienh
 maiv dungx sienx
se gorngv haaix laanh jiu baang nyei mienh gox zanc zanc baamz zuiz
 oix zuqc dorng jienv zuangx mienh gorngv ninh
 weic bun zuangx mienh gamh nziex
yie dorng jienv tin hungh caux giduc yesu caux ginv daaih nyei zuangx fin mienh longx longx kuinx meih
 oix zuqc ei jienv yie mbuox meih naaiv deix waac
 yaac oix zuqc baengh fim nyei zoux
 maiv dungx mangc haaix dauh nyei hmien
maiv dungx huaang jienv maan haaix dauh weic orn ninh
 maiv dungx caux haaix dauh maaih buonc zoux zuiz
 oix zuqc goux ganh zoux cing nzengc mienh
yangh naaiv jiex
 maiv dungx kungx hopv wuom hnangv
 oix zuqc hopv deix baav a ngunc diuv tengx meih nyei ga sie weic zuqc meih butv baengc maqc haic
maaih deix mienh baamz nyei zuiz se nqaengc nyei
 bun cing ninh mbuo zungv zuqc dingc zuiz aqv
 mv baac maaih deix mienh baamz nyei zuiz nqa haav cingx daaih buatc duqv mengh
fih hnangv nyei
 kuv sic se buatc duqv nqaengc nyei
 maiv nqaengc wuov deix zungv bingx maiv jienv
