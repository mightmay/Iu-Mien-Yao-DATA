naaiv se gorngv taux koiv hlen nyei deic bung huaang nyei waac
 hnangv nziaaux zunc yiem negepc buonc jiex nor
 win wangv yiem deic bung huaang
 yiem gamh nziex nyei deic bung daaih
maaih hiuang hienv hinc yaangh nyei sic bun yie duqv buatc
 maaic mienh nyei mienh maaic mienh aqv
 mietc nyei mienh
 mietc aqv
 o elaam mienh aah
 faaux mingh mborqv aqv
 o mi ndie mienh aah
 mingh weih jienv maah
 dongh mbaa mbi lon hoic mienh tauv nyei yietc zungv domh qiex
 yie
 ziouv
  bun dingh mi aqv
weic buatc naaiv deix sic yie nyei sin mun duqv kouv haic
 mun nyei jauv liemh zeih hoic yie hnangv m sieqv dorn mun gu nguaaz nor
 laaix yie haiz nyei
 yie hnyouv huaang haic aqv
 laaix yie buatc nyei
 yie gamh nziex haic
yie nyei hnyouv huaang
 lunc nzengc
 gamh nziex gau
 sin zinx mi aqv
 yie aqc duqv zuov taux nziemx yaangh
 mv baac kungx bun yie gamh nziex
 sin zinx hnangv
ninh mbuo mbenc hnaangx hlo nyei
 zorqv ziqc dimc jienv youc nyanc youc hopv aqv
 o baeng bieiv aah
 jiez daaih maah
 zorqv youh nzaatv torngv baaih
ziouv hnangv naaiv nor gorngv mbuox yie
mingh aqv
 mingh lorz mienh siouv gaeng
 ninh buatc haaix nyungc bun ninh zunh gorngv aqv
ninh haaix zanc buatc mienh geh maaz
 se benx yietc doix yietc doix nyei
 aengx maaih geh lorh mienh caux geh lorh torh mienh
 ninh oix zuqc longx longx nyei muangx
 za gengh longx longx nyei muangx
zuov mangc nyei mienh heuc jienv gorngv
ziouv aac
 yie hnoi hnoi zanc zanc souv jienv laauh
 muonz muonz yie yiem yie zuov nyei dorngx
mangc maah
 maaih geh maaz mienh daaih
 ninh mbuo yietc doix yietc doix geh jienv maaz daaih
 siouv gaeng mienh ziouc gorngv
  mbaa mbi lon mbaang mi aqv
 mbaang mi aqv
 ninh nyei zienh nyei yietc zungv miuc fangx
   ziouv  mborqv huv taux ga ndiev ndau aqv
o yie nyei baeqc fingx
 i saa laa en mienh aac
 meih mbuo zuqc mborqv hnangv mborqv mbiauh
 yaac zuqc buonc hnangv buonc cuqv nor
 yie haiz nernh jiex nyei ziouv
  se i saa laa en nyei tin hungh
 gorngv nyei waac
 yie ziouc zunh mbuox meih mbuo mi aqv
naaiv se gorngv ndumaa nyei waac maaih dauh yiem se i heuc yie
siouv gaeng mienh aah
 lungh muonz corc maaih ndongc haaix lauh
 lungh muonz corc maaih ndongc haaix lauh
siouv gaeng mienh dau
lungh ndorm oix taux
 mv baac lungh muonz yaac daaih
 se gorngv oix naaic
 gunv naaic aqv
 gunv aengx nzuonx daaih
naaiv se gorngv aa laa mbie nyei waac
 meih mbuo gapv doic zoux saeng eix nyei nde ndaan mienh aah
 meih mbuo corng ndopv liuh yiem aa laa mbie deic bung huaang nyei ndiangx lomc
jaang nqaatv nyei mienh daaih lorz meih mbuo
 meih mbuo oix zuqc bun wuom ninh mbuo hopv
 meih mbuo yiem temaa deic bung nyei mienh aah
 dorh njuov mingh bun biaux sic nyei mienh nyanc
weic zuqc ninh mbuo biaux nzuqc ndaauv
 biaux baeng cuotv paiv nyei nzuqc ndaauv caux baeng jienv nyei juang zinx
 caux mborqv jaax zuqc kouv nyei sic
weic zuqc ziouv hnangv naaiv nor mbuox yie
yietc hnyangx gu nyuoz ziux cingv gong nyei hnyangx soux
 ke ndaa nyei yietc zungv njang laangc oix jiex mi aqv
ke ndaa buonv juang zinx henv haic nyei baeng zengc njiec nyei mienh yaac zoqc
 naaiv se ziouv
 i saa laa en mienh nyei tin hungh
 gorngv liuz aqv
