cong mengh gomv ninh nyei biauv mi aqv
 ninh liepc ninh nyei siec norm ndiouh
ninh daix ninh nyei saeng kuv yaac peux ninh nyei a ngunc diuv
 aengx mbenc ninh nyei dieh
ninh paaiv ninh nyei m sieqv bou cuotv mingh
 yaac yiem zingh gu nyuoz hlang jiex nyei dorngx heuc gorngv
maiv hiuv haaix nyungc nyei mienh aah
 bieqc yie naaiv daaih maah
 ninh aengx gorngv mbuox mienh hngongx mienh
daaih maah
 daaih nyanc yie nyei hnaangx
 hopv yie peux nyei a ngunc diuv
oix zuqc guangc nqoi meih mbuo maiv hiuv haaix nyungc nyei jauv
 meih mbuo ziouc duqv ziangh jienv
 gan mengh baeqc nyei jauv yangh
haaix dauh gorngv hemx zoux maux
 huotv mienh nyei mienh
 ninh ganh oix zuqc mienh mangc piex
 haaix dauh kuinx orqv mienh
 ninh ganh oix zuqc mun aqv
maiv dungx kuinx zoux maux
 huotv mienh nyei mienh
 ninh ziouc nzorng meih
 mv baac kuinx cong mengh mienh nor
 ninh ziouc hnamv meih
njaaux cong mengh mienh ninh ziouc jaa maaih cong mengh
 njaaux zoux horpc nyei mienh ninh ziouc duqv hoqc hiuv camv jienv faaux
cong mengh nyei gorn se oix zuqc taaih ziouv
  mienh zieqv duqv cing nzengc wuov dauh ziouc haih jaa mengh baeqc
se gorngv meih kaux yie
 meih nyei hnoi nyieqc ziouc jaa camv
 meih nyei hnyangx soux aengx jaa tipv duqv siouc nyuonh ndaauv
se gorngv meih maaih cong mengh
 se weic meih ganh maaih lamh longc
 se gorngv meih huotv mienh
 meih ganh oix zuqc ndaam dorng
hngongx nyei jauv beiv dauh qiex mbui
 liaa haic
 maiv hiuv duqv nyaiv nyei m sieqv dorn
ninh zueiz jienv ninh nyei biauv nyei gaengh ndaangc
 zueiz jienv zingh gu nyuoz hlang nyei dorngx
heuc jienv jiex jauv nyei mienh
 dongh baeng zaqc gan ninh mbuo ganh nyei jauv nyei mienh gorngv
maiv hiuv haaix nyungc nyei mienh aah
 gunv bieqc yie naaiv daaih maah
 ninh aengx gorngv mbuox mienh hngongx mienh
nimc daaih nyei wuom se gaam nyei
 bingx jienv nyanc nyei njuov maaih mueix doc
mv baac mienh maiv hiuv duqv zuqc daic nyei mienh yiem naaic
 ninh nyei kaeqv mienh yiem yiemh gen ndo nyei dorngx
