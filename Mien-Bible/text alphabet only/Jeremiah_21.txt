ye le mi duqv zipv ziouv nyei naaiv deix waac wuov zanc
 se nde ki yaa paaiv man ki aa nyei dorn
 baatc he
 caux maa aa se aa nyei dorn
 se fan yaa sai mienh
 mingh lorz ye le mi gorngv
tov meih weic yie mbuo naaic ziouv
 weic zuqc mbaa mbi lon nyei hungh
 ne mbu katv netv saa
 daaih mborqv yie mbuo
 nziex ziouv  weic yie mbuo zoux ziux ninh nyei yietc zungv mbuoqc horngh nyei sic ziouc bun hungh diex tuix
 leih nqoi yie mbuo
ye le mi ziouc mbuox ninh mbuo
meih mbuo oix zuqc mbuox se nde ki yaa
  ziouv
  i saa laa en nyei tin hungh
 hnangv naaiv gorngv
yie oix bun yiem meih mbuo nyei buoz mborqv jaax nyei wuoqc ginc daaux nzuonx daaih
 dongh meih mbuo longc mborqv mbaa mbi lon hungh caux yiem zingh laatc ga nyiec maengx weih jienv nyei ken ndie mienh
 yie yaac oix siou naaiv deix wuoqc ginc daaih yiem zunv naaiv norm zingh mbu ndongx
yie ganh oix sung yie nyei buoz
 se yie henv haic nyei buoz
 qiex jiez jienv
 nouz haic
 ga qiex baetv cuotv mborqv meih mbuo
yie oix mborqv yiem naaiv norm zingh nyei mienh
 liemh mienh liemh saeng kuv zungv zuqc domh wuon baengc daic
ziouv gorngv
nqa haav yie oix zorqv yu ndaa hungh
 se nde ki yaa
 caux ninh nyei jien caux naaiv norm zingh nyei baeqc fingx
 dongh biaux ndutv wuon baengc
 nzuqc ndaauv caux ngorc hnaangx nyei jauv wuov deix
 jiu bun yiem mbaa mbi lon nyei hungh
 ne mbu katv netv saa
 nyei buoz ndiev
 yaac jiu bun yiem ninh mbuo nyei win wangv nyei buoz ndiev
 caux lorz ninh mbuo nyei maengc wuov deix mienh nyei buoz ndiev
 mbaa mbi lon hungh ziouc longc nzuqc ndaauv laic daix ninh mbuo
 maiv korv fiqv ninh mbuo
 maiv liouh ninh mbuo
 maiv korv lienh ninh mbuo
meih mbuo yaac oix zuqc mbuox naaiv deix baeqc fingx
  ziouv  hnangv naaiv gorngv
yie zorqv ziangh nyei jauv caux daic nyei jauv an jienv meih mbuo nyei nza hmien
haaix dauh yiem jienv naaiv norm zingh zungv zuqc nzuqc ndaauv
 zuqc ngorc hnaangx
 zuqc wuon baengc daic
 mv baac haaix dauh cuotv mingh zorqv ganh jiu bun weih jienv meih mbuo nyei ken ndie mienh
 wuov dauh ziouc duqv maengc ziangh
 se duqv ninh nyei maengc benx mborqv jaax duqv daaih nyei zingh nyeic
yie mbienv yie nyei hmien zoux bun naaiv norm zingh
 bun zingh zuqc ciouv
 maiv zeiz duqv longx
 naaiv norm zingh zungv zuqc jiu bun mbaa mbi lon hungh
 ninh ziouc longc douz buov
oix zuqc gorngv mbuox yu ndaa hungh nyei zeiv fun
  muangx ziouv nyei waac maah
ndaawitv nyei zeiv fun aah
 ziouv hnangv naaiv gorngv
+ ndorm ndorm oix zuqc baengh fim nyei siemv
 njoux zuqc luv nyei mienh biaux ndutv zeix mienh wuov dauh nyei buoz ndiev
 nzauh heix laaix meih mbuo zoux nyei orqv sic
 yie nyei ga qiex baetv cuotv hnangv douz nor
 zieqc jienv yaac maiv maaih haaix dauh haih mborqv daic
ziouv gorngv
  yiem horngz nyei baeqc fingx aah
 yie oix mborqv meih mbuo
 meih mbuo yiem ndau baengh nyei la bieiv nyei mienh gorngv
haaix dauh oix njiec daaih mborqv yie mbuo
 fai haaix dauh oix bieqc yie mbuo yiem nyei dorngx
ziouv gorngv
  ziux meih mbuo zoux nyei sic yie oix dingc meih mbuo nyei zuiz
 yie oix yiem naaiv norm zingh nyei gemh diemv zieqc douz
 douz ziouc buov qui weih gormx zingh nyei yietc zungv
