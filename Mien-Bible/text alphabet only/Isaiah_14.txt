ziouv  oix korv lienh yaakopv
 aengx ginv i saa laa en mienh
 bun ninh mbuo yiem njiec ninh mbuo ganh nyei deic bung
 ganh fingx mienh yaac oix daaih caux jienv ninh mbuo yiem
 aengx zorpc jienv yaakopv nyei zeiv fun
ganh fingx mienh oix dorh ninh mbuo nzuonx taux ninh mbuo ganh nyei dorngx
 i saa laa en nyei zeiv fun ziouc yiem ziouv nyei deic bung duqv ganh fingx mienh zoux ninh mbuo nyei nouh gauv nouh beiz
 ninh mbuo duqv guaatv daaih dongh zinh ndaangc guaatv ninh mbuo mingh wuov deix
 yaac duqv gunv dongh zinh ndaangc zeix ninh mbuo wuov deix mienh
ziouv  bun meih mbuo biaux ndutv zuqc mun
 zuqc faanv lunc
 zuqc aapv zoux gong kouv nyei sic ziouc duqv hitv wuov hnoi
meih mbuo ziouc longc naaiv deix waac gorngv huotv mbaa mbi lon nyei hungh diex
 zeix mienh nyei mienh wuov dauh sekv nzengc mi aqv
 ninh doqc haic
 ciouv haic nyei qaqv dingh mi aqv
ziouv  wuotv nauv orqv mienh nyei biaav
 se zoux hlo wuov deix gunv mienh nyei lingc
ninh mbuo qiex jiez
 maiv dingh liouh nyei mborqv ziex fingx mienh
 ninh mbuo nouz jienv gunv ziex norm guoqv
 zoux doqc hoic mienh yaac maiv dingh
ziangh norm lungh ndiev duqv hitv kuonx
 taaix baengh mi aqv
 mienh cuotv qiex baaux nzung
liemh saibatc zongh caux le mbaa norn nyei si ndaa zongh ndiangx
 laaix meih njien youh ziouc gorngv
yiem meih zuqc ndortv njiec mingh
 maiv maaih goix ndiangx nyei mienh daaih goix yie mbuo
yiemh gen a hneiv nyei liuc leiz weic zipv meih njiec
 daic mingh wuov deix
 se zinh ndaangc zoux lungh ndiev nyei bieiv zeiv wuov deix yietc zungv
 jiez daaih zipv meih
 zoux jiex ziex guoqv nyei hungh wuov deix yietc zungv yiem ninh mbuo nyei weic jiez sin daaih
ninh mbuo yietc zungv oix gorngv yaac gorngv mbuox meih
meih ih zanc mau hnangv yie mbuo nor
 meih se hnangv yie mbuo aqv
meih nyei njang laangc caux meih nyei daanh baah nyei qiex zuqc njiec taux yiemh gen
 dimc meih ga ndiev se gaeng mau
 meih homc nyei se gaeng junv
o lungh ndorm nyei hleix
 lungh ndorm nziouv nyei dorn aah
 meih yiem wuov lungh zuqc ndortv njiec
 meih zoux bun ziex norm guoqv zuqc baaic
 ih zanc meih zuqc pai njiec taux ndau
meih yiem hnyouv gorngv
yie oix faaux gu nguaaic lungh
 gauh hlang jiex tin hungh nyei zuangx hleix
 yie oix liepc yie nyei weic yiem wuov norm hlang nyei dorngx
 yie oix zueiz jienv gapv zunv nyei wuic nyei mbong
 se yiem baqv bung go jiex nyei dorngx
yie oix faaux taux mbuonx gu nguaaic
 yie oix bun yie ganh caux yiem hlang jiex wuov dauh fih ndongc
daaux nzuonx meih zuqc njiec yiemh gen
 se taux kuotv ndo jiex nyei dorngx
buatc meih wuov deix oix qaqv mangc meih yaac yiem hnyouv hnamv taux meih
se dongh naaiv laanh mienh bun baamh gen zuqc ndanc dongz
 yaac nqamv dongz ziex norm guoqv fai
bun lungh ndiev benx ndau huaang
 bun zingh mbienv nzengc
 yaac maiv bungx guaatv daaih nyei mienh nzuonx biauv se dongh naaiv dauh fai
zuangx guoqv nyei yietc zungv hungh diex zangx duqv maaih mengh dauh
 gorqv mienh yiem gorqv mienh nyei zouv
mv baac meih zuqc zoi guangc
 maiv duqv zangx ganh nyei zouv
 hnangv gamh nziev nyei ga naaiv daic nor
 meih nyei lui se daic mingh nyei mienh
 dongh zuqc nzuqc ndaauv nzopv nyei mienh
 se zuqc ndortv njiec ndo haic
 maaih la bieiv nyei kuotv
 benx zuqc mienh caaiv nyei sei
meih maiv duqv caux hungh zangx
 weic zuqc meih baaic waaic meih nyei guoqv
 yaac daix meih nyei baeqc fingx
 orqv mienh nyei zeiv fun aah
 mienh yietc liuz maiv nzamc taux
oix zuqc liuc leiz daix ninh nyei fun faqv laaix ninh mbuo nyei ong taaix zoux nyei zuiz
 gamh nziex ninh mbuo jiez daaih duqv nzengc baamh gen
 aengx liepc zingh buangv lungh ndiev
nernh jiex nyei ziouv  gorngv
yie oix jiez daaih mborqv ninh mbuo
 yie yaac oix pai guangc mbaa mbi lon nyei mengh caux duqv maengc cuotv
 zengc njiec nyei mienh
 yaac pai guangc ninh nyei dorn jueiv zeiv fun
 naaiv se ziouv  gorngv nyei waac
yie oix bun mbaa mbi lon benx njaangh
 benx norqc guv long yiem nyei dorngx
 yie oix bun zuqc mietc hnangv longc gaanv puotv njang nzengc
 naaiv se nernh jiex nyei ziouv  gorngv nyei waac
nernh jiex nyei ziouv houv jienv hnangv naaiv nor gorngv
yie daav nyei za eix za gengh oix hnangv wuov nor zoux cuotv
 yie hnangv haaix nor dingc
 za gengh oix hnangv wuov nor cuotv daaih
yie oix mborqv baaic yiem yie nyei deic bung nyei atc si lie mienh
 yiem yie nyei norm norm mbong yie oix caaiv ninh mbuo njiec
 atc si lie mienh bun yie nyei baeqc fingx
 i saa laa en mienh
 gaaz nyei ndiangx gaaz yie oix zorqv nqoi
 ninh mbuo zuqc ndaam nyei ndaamx yie yaac bouh njiec mba dauh
naaiv se yie weic ziangh norm lungh ndiev dingc daaih nyei za eix
 naaiv se sung cuotv yiem maanc guoqv gu nguaaic nyei buoz
nernh jiex nyei ziouv  dingc hnangv naaiv zoux
 haaix dauh haih dangv jienv maiv bun zoux
 ninh nyei buoz sung cuotv daaih
 maaih haaix dauh haih bun ninh hluotv nzuonx
aa hatc hungh guei seix wuov hnyangx
 naaiv se yiem tin hungh daaih nyei waac
meih mbuo fi li saa die mienh aah
 meih mbuo yietc zungv maiv dungx a hneiv weic mborqv meih mbuo wuov diuh biaav nauv
 weic zuqc yietc diuh naang oix cuotv diuh naang doqc
 nqa haav aengx cuotv diuh jung hungh ndaix
gauh jomc jiex nyei mienh oix duqv nyanc
 dangx donx mienh duqv baengh orn nyei bueix
 mv baac yie oix bun meih mbuo fi li saa die mienh
 ngorc hnaangx daic
 duqv maengc cuotv nyei mienh yie oix daix daic
o fi li saa die nyei zuangx mienh aah
 yiem meih mbuo nyei zingh gaengh qaqv nyiemv mbui nyei
 oix zuqc gamh nziex
 mba nziu yuqc nzengc
 weic zuqc yiem baqv bung maaih douz sioux cuotv daaih
 ninh mbuo nyei guanh yaac maiv maaih yietc dauh lorqc nqaang
oix zuqc hnangv haaix nor dau wuov norm guoqv fungx daaih nyei douc fienx mienh
 oix zuqc mbuox ninh mbuo
ziouv  liepc si on
 yiem ninh nyei baeqc fingx mbu ndongx kouv nyei mienh
 haih duqv yiem naaic maaih ndaauh kaux nyei dorngx
