yie nyei hnyouv aac
 oix zuqc ceng ziouv
  o ziouv
  yie nyei tin hungh aac
 meih za gengh hlo
 haic
 meih maaih njang laangc caux mengh hoc zuqv jienv zoux meih nyei lui
meih buix jienv njang hnangv buix lui ndaauv
 meih corng lungh hnangv corng ndopv liuh wuov nor
yiem lungh gu nguaaic maengx nyei wuom meih liepc meih yiem nyei dorngx
 meih longc mbuonx zoux meih nyei cie
 yaac bangc nziaaux nyei ndaatv mingh
meih longc nziaaux zoux meih nyei douc fienx mienh
 longc douz mbietc zoux meih nyei bou
meih zorqv ndau liepc yiem gorn ndoqv gu nguaaic
 weic bun yietc liuz maiv dongz
meih longc ndo nyei wuom yiemx ndau beih gu nguaaic hnangv lui nor
 wuom jiex mbong gu nguaaic
meih yietv hatc
 wuom ziouc biaux
 yietv haiz meih nyei qiex mbui
 wuom ziouc mingh nzengc
geh zorng baetv faaux
 horngz biopc njiec taux meih dingc bun ninh mbuo yiem nyei dorngx
meih dingc ziangx gapv jaaix bun wuom maiv haih jiex ndaangc
 weic maiv bun wuom aengx buang jienv ndau beih
meih bun wuom zingv yiem horngz baetv cuotv
 liouc njiec mbong mbu ndongx
bun zuangx hieh zoih duqv hopv
 bun hieh lorh jaiv nqaatv
yiem wuom hlen maaih norqc zoux lauz
 yiem ndiangx nquaah maaih norqc heuc
yiem lungh gu nguaaic meih bun mbiungc duih njiec mbong
 weic meih zoux nyei yietc zungv gong
 ndau beih duqv bungx zuoqc
meih bun miev maeng cuotv daaih yungz saeng kuv
 bun lai coix cuotv daaih bun mienh longc
 bun ndau cuotv gaeng zuangx ga naaiv bun mienh nyanc
aengx cuotv a ngunc diuv tengx mienh njien youh
 yaac duqv hmei tengx ninh nyei hmien njang
 duqv laangh ziqc weic bun sin zaangc henv
ziouv  nyei ndiangx duqv wuom gaux
 se yiem le mbaa norn ninh zuangx nyei si ndaa zongh ndiangx
norqc zoux lauz yiem wuov deix ndiangx
 norqc nyieh yiem zongh ndiangx zoux ninh nyei biauv
mbong hlang benx hieh yungh nyei dinc
 la bieiv mbaengx zoux naauz nyei ndaauh kaux dorngx
meih zeix hlaax weic dingc gueix
 mba hnoi hiuv duqv ziangh hoc muotv
meih zeix hmuangx benx lungh muonz zanc
 lomc gu nyuoz yietc zungv hieh zoih ziouc cuotv daaih
sienh lunx heuc jienv mingh lorz nyanc
 lorz tin hungh ceix bun nyei ga naaiv
mba hnoi cuotv nyei ziangh hoc ninh mbuo ziouc mingh aqv
 mingh bueix ninh mbuo ganh nyei kuotv
mienh ziouc cuotv mingh zoux ninh mbuo nyei gong
 yaac zoux jienv mingh taux lungh hmuangx
o ziouv aac
 meih zoux nyei gong camv haic
 yietc zungv se meih longc cong mengh zeix daaih
 meih zeix daaih nyei maanc muotc buangv nzengc ndau beih
yiem wuov maaih koiv youc hlo youc jangv
 koiv gu nyuoz maaih haih dongz nyei ga naaiv saauv maiv hingh
 se maaih maengc nyei ga naaiv hlo hlo faix faix
yiem wuov maaih nzangv mingh daaih
 aengx maaih meih zeix daaih nyei le wi aa taan yiem wuov nyienx
naaiv deix yietc zungv kaux meih ziux ziangh hoc bun ga naaiv ninh mbuo nyanc
meih bun ninh mbuo
 ninh mbuo ziouc zorqv daaih
 meih sung meih nyei buoz ninh mbuo ziouc duqv longx nyei ga naaiv beuv
meih buang hmien maiv mangc ninh mbuo
 ninh mbuo gamh nziex haic
 meih zorqv cuotv ninh mbuo tauv nyei qiex ninh mbuo daic mi aqv
 nzuonx mingh benx nie mbung
meih bun meih nyei singx lingh cuotv mingh wuov zanc ninh mbuo duqv zeix cuotv daaih aqv
 meih yaac bun ndau beih goiv yienc siang daaih
tov ziouv nyei njang laangc yietc liuz yiem
 tov ziouv a hneiv ninh zeix daaih nyei ga naaiv
ninh mangc ndau
 ndau ziouc dongz
 ninh hluo zuqc mbong
 mbong ziouc cuotv douz sioux
yie yietc seix oix baaux nzung ceng ziouv
 yie corc ziangh jienv nyei ziangh hoc
 yie oix baaux nzung bun yie nyei tin hungh
tov ninh weic yie buih nyei waac horpc hnyouv
 weic zuqc ziouv  bun yie njien youh
tov bun zuiz mienh yiem baamh gen zuqc mietc nzengc
 yaac bun orqv mienh zutc nzengc
 yie nyei hnyouv aac
 oix zuqc ceng ziouv
 oix zuqc ceng ziouv
