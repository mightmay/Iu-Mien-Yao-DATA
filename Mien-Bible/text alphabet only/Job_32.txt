naaiv deix buo laanh mienh ziouc dingh njiec
 maiv dau yopv
 weic zuqc ziux yopv mangc
 ninh ganh zoux kuv mienh
mv baac maaih dauh laam fingx
 mbusi mienh
 mbaa laa ken nyei dorn
 e li hu
 qiex jiez
 ninh qiex jiez yopv weic zuqc yopv gorngv ninh ganh zoux duqv horpc
 maiv zeiz tin hungh
ninh yaac qiex jiez yopv nyei buo dauh doic
 weic zuqc ninh mbuo lorz maiv duqv waac dau
 maiv gunv ninh mbuo gorngv yopv dorngc
e li hu zuov jienv oix caux yopv gorngv weic zuqc wuov deix gauh gox ninh
e li hu buatc naaiv deix buo laanh mienh maiv maaih waac dau ninh ziouc qiex jiez haic
mbusi mienh
 mbaa laa ken nyei dorn
 e li hu
 ziouc dau
yie hnyangx jeiv lunx
 meih mbuo gox
 weic naaiv yie daamv faix
 maiv gaamv gorngv yie hnamv cuotv nyei waac bun meih mbuo muangx
yie gorngv
  hnyangx jeiv gox oix zuqc gorngv
 bun siouc nyuonh ndaauv nyei longc cong mengh njaaux mienh
nernh jiex nyei tin hungh nyei qiex bun baamh mienh nyei hnyouv maaih banh zeic haih mengh baeqc
se maiv zeiz laaix hnyangx jeiv hlang
 mienh cingx maaih cong mengh
 fai siouc nyuonh ndaauv cingx bun ninh mbuo mengh baeqc haaix nyungc se horpc
weic naaiv yie gorngv
 muangx yie maah
 tov bun yie ziux yie nyei hnyouv hnamv nyei gorngv
yie zuov jienv muangx meih mbuo gorngv nyei waac
 yie muangx meih mbuo hnamv cuotv nyei za eix
 yaac zuov jienv meih mbuo lorz waac gorngv
yie longc hnyouv muangx meih mbuo
 yaac maiv maaih haaix dauh dau duqv horpc yopv
 meih mbuo maiv maaih yietc laanh haih dau yopv nzaeng nyei waac
faix fim
 maiv dungx gorngv
  yie mbuo lorz duqv cong mengh
 bun tin hungh ganh dau ninh
 maiv zeiz mienh
yopv maiv zeiz zueih yietv zueih nyeic doix yie gorngv
 yie zungv maiv longc waac hnangv meih mbuo nor dau
ninh mbuo gamh nziex
 maiv aengx dau aqv
 zungv maiv maaih waac dau
ninh mbuo maiv gorngv waac
 yie corc oix zuqc zuov fai
 weic zuqc ninh mbuo souv jienv wuov
 yaac maiv maaih waac aengx dau
yie ganh yaac oix dau
 yie oix ziux yie hnamv nyei jauv gorngv
weic zuqc yie maaih waac camv
 nyienz maiv jienv
 yie nyei hnyouv aapv yie gorngv
yie nyei hnyouv hnangv a ngunc diuv dapv mbuoqc
 maiv maaih dorngx bun qiex cuotv
 yaac hnangv siang ndopv mbuoqc haih zungx mbaaix
yie hnangv haaix oix zuqc gorngv cingx duqv kuh yiem
 yie oix zuqc morngx nqoi nzuih dau
yie maiv mangc haaix dauh nyei hmien
 maiv la guaih ceng haaix dauh
weic zuqc yie maiv hiuv duqv hnangv haaix nor la guaih ceng
 se gorngv yie la guaih ceng
 zeix yie wuov dauh oix siepv siepv nyei mietc yie
