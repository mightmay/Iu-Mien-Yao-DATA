saem sanx mingh tim naa haa zingh nyei ziangh hoc ninh buatc dauh fi li saa die mienh nyei sieqv
ninh nzuonx biauv gorngv mbuox ninh nyei die maa
yiem tim naa haa yie buatc dauh fi li saa die mienh nyei sieqv
 tov mingh tengx gorngv daaih zoux yie nyei auv
ninh nyei die maa gorngv mbuox ninh
yiem mbuo ganh nyei cien ceqv fai mbuo ganh nyei mienh mbu ndongx lorz maiv duqv auv longc cingx daaih oix zuqc mingh lorz maiv jiex gaatv nyei leiz nyei fi li saa die mienh nyei sieqv daaih zoux meih nyei auv
 mv baac saem sanx gorngv mbuox ninh nyei die
tov mingh gorngv wuov dauh sieqv maah
 weic zuqc ninh horpc yie nyei hnyouv haic
ninh nyei die maa maiv hiuv duqv naaiv deix sic yiem ziouv  daaih
 weic zuqc ziouv lorz qangx mborqv fi li saa die mienh
 wuov zanc fi li saa die mienh gunv jienv i saa laa en mienh
saem sanx ziouc caux jienv ninh nyei die maa njiec tim naa haa zingh
 taux tim naa haa nyei a ngunc huingx
 maaih dauh sienh lunx njunh ninh
ziouv  nyei singx lingh liemh zeih bun saem sanx henv haic
 ninh ziouc zorqv wuov dauh sienh daaih maeqv hnangv mienh maeqv yungh dorn nor
 maiv gunv ninh nyei buoz maiv maaih yietc nyungc jaa sic
 mv baac ninh maiv mbuox ninh nyei die maa
 ninh zoux haaix nyungc
saem sanx ziouc njiec mingh caux wuov dauh sieqv gorngv waac
 saem sanx yaac buangv hnyouv haic ninh
jiex daaih
 nqa haav saem sanx aengx mingh weic dorh wuov dauh sieqv daaih
 ninh wingc mingh mangc ninh mborqv daic wuov dauh sienh
 buatc maaih mueiz yiem sienh daic nyei mbungv qorng zoux bungh yaac maaih dorngh nyei
saem sanx ziouc sung buoz daaih zorqv wuov deix mueiz dorngh daaih nyanc jienv gan jauv mingh taux ninh nyei die maa wuov
 ninh ziouc bun deix ninh nyei die maa nyanc
 mv baac ninh maiv mbuox ninh mbuo wuov deix mueiz dorngh yiem sienh daic nyei qorng zorqv daaih
ninh nyei die mingh taux wuov dauh sieqv nyei biauv
 saem sanx yiem wuov mbenc hnaangx hlo nyei ziux mienh lunx mienh nyei leiz fingx
baeqc fingx buatc saem sanx taux
 ninh mbuo ziouc dorh faah ziepc dauh doic daaih mbienz ninh yiem wuov
saem sanx gorngv mbuox ninh mbuo
yie gorngv diuh waac ormv bun meih mbuo muangx
 naaiv deix siec hnoi nyei yinh gu nyuoz
 se gorngv meih mbuo cai duqv cuotv nor
 yie laengz bun faah ziepc deix la maah ndie nyei lui houx caux faah ziepc deix mingh yinh nyei lui houx meih mbuo
se gorngv meih mbuo cai maiv zuqc nor
 meih mbuo oix zuqc bun faah ziepc deix la maah ndie nyei lui houx caux faah ziepc deix mingh yinh nyei lui houx yie
 wuov deix mienh dau saem sanx
gunv ormv daaih maah
 yie mbuo oix muangx
saem sanx ziouc gorngv mbuox ninh mbuo
nyanc nyei ga naaiv yiem nyanc ga naaiv wuov dauh cuotv
 maaih gaam nyei ga naaiv yiem henv wuov dauh cuotv daaih
 buo hnoi gu nyuoz ninh mbuo cai naaiv deix waac ormv maiv cuotv
taux da feix hnoi ninh mbuo ziouc mingh lorz saem sanx nyei auv mbuox ninh
meih oix zuqc nduov meih nyei nqox jaiv naaiv deix waac ormv bun yie mbuo muangx
 maiv zei nor
 yie mbuo oix dorh douz daaih buov nzengc meih nyei biauv caux jienv meih nyei domh mienh hmuangv doic
 meih cingv yie mbuo daaih hnamv oix zoux bun yie mbuo jomc fai
saem sanx nyei auv ziouc mingh nyiemv jienv gorngv mbuox saem sanx
meih nzorng yie
 meih maiv zeiz hnamv yie
 meih gorngv waac ormv bun yie nyei buonv guoqv mienh
 meih yaac maiv porv wuov deix waac ormv mbuox yie
 saem sanx gorngv
yie zungv maiv mbuox yie nyei die fai yie nyei maa
 yie fungc mbuox meih
wuov norm yinh nyei siec hnoi gu nyuoz wuov dauh auv nyiemv bun saem sanx muangx
 taux da cietv hnoi saem sanx ziouc porv wuov diuh waac ormv bun ninh nyei auv muangx
 weic zuqc ninh nyei auv la nyauv ninh camv haic
 saem sanx nyei auv ziouc mingh mbuox ninh nyei buonv guoqv mienh muangx
taux da cietv hnoi
 mba hnoi maiv gaengh muotv nyei ziangh hoc
 wuov norm zingh nyei mienh daaih gorngv mbuox saem sanx
maaih haaix nyungc gauh gaam jiex mueiz dorngh
 maaih haaix nyungc gauh henv jiex sienh
 saem sanx ziouc gorngv ninh mbuo
se gorngv meih mbuo maiv dorh yie nyei yangh ngongh nyeiz laih ndau nor
 meih mbuo zungv maiv haih cai maiv cuotv yie nyei waac ormv aqv
ziouv  nyei singx lingh aengx bun saem sanx maaih qaqv camv haic
 ninh ziouc njiec atc ke lon mungv daix faah ziepc dauh mienh aengx luv ninh mbuo nyei ga naaiv yaac zorqv ninh mbuo nyei lui houx mingh bun cai waac ormv nyei mienh
 ninh qiex jiez
 haic ziouc nzuonx ninh nyei die nyei biauv mi aqv
nqa haav saem sanx nyei ong daa zorqv saem sanx nyei auv jiu bun saem sanx nyei loz gaeng doic
 dongh zoux kaeqv lorngh wuov dauh
 longc zoux auv mi aqv
