ziouv
  meih mbuo nyei tin hungh
 oix dorh meih mbuo bieqc
 dongh oix benx meih mbuo nyei buonc wuov norm deic bung
 ninh oix yiem meih mbuo nyei wuov ndaangc maengx zunc cuotv camv fingx mienh
 se hitv tai mienh
 ge gaa si mienh
 aa mo lai mienh
 kaa naa an mienh
 be litv si mienh
 hiwai mienh caux ye mbutc mienh
 naaiv deix siec fingx gauh hlo gauh henv meih mbuo
ziouv
  meih mbuo nyei tin hungh
 zorqv ninh mbuo jiu bun yiem meih mbuo nyei buoz ndiev
 meih mbuo yaac mborqv hingh ninh mbuo wuov zanc
 oix zuqc mietc nzengc ninh mbuo
 maiv dungx caux ninh mbuo liepc haaix nyungc ngaengc waac
 yaac maiv dungx korv lienh ninh mbuo
maiv dungx caux ninh mbuo jouh cien
 bungx meih mbuo nyei sieqv bun ninh mbuo nyei dorn longc fai lorz ninh mbuo nyei sieqv bun meih mbuo nyei dorn longc
hnangv naaiv zoux haih bun meih mbuo nyei dorn leih ziouv aengx zaangc ganh dauh zienh
 ziouv  ziouc qiex jiez meih mbuo
 siepv siepv nyei mietc meih mbuo
oix zuqc hnangv naaiv zoux bun ninh mbuo
 oix zuqc caeqv ninh mbuo nyei ziec dorngh
 mborqv muonc ninh mbuo zaangc zienh nyei la bieiv dongc
 goix aa se laa zienh nyeiz nyei fangx
 yaac longc douz buov ninh mbuo nyei miuc fangx
weic zuqc meih mbuo benx ziouv
  meih mbuo nyei tin hungh
 nyei cing nzengc mienh
 ziouv
  meih mbuo nyei tin hungh
 yiem lungh ndiev nyei maanc fingx ginv meih mbuo cuotv daaih benx ninh ganh nyei baeqc fingx
ziouv  hnamv meih mbuo
 ginv meih mbuo
 maiv zeiz weic meih mbuo nyei mienh gauh camv ganh fingx
 beiv maanc fingx meih mbuo gauh zoqc jiex
ziouv  hnamv meih mbuo
 ei jienv ninh caux meih mbuo nyei ong taaix houv jiex nyei ngaengc waac
 cingx longc ninh nyei domh qaqv dorh meih mbuo cuotv yaac zuoqc meih mbuo nzuonx
 biaux ndutv zoux nouh nyei dorngx
 i yipv deic bung
 faalo hungh nyei buoz ndiev
weic naaiv meih mbuo oix zuqc hiuv duqv ziouv
  meih mbuo nyei tin hungh
 kungx ninh ganh benx tin hungh hnangv
 ninh se ziepc zuoqv nyei tin hungh
 ei jienv ninh laengz nyei ngaengc waac zoux
 ziouc hnamv dongh hnamv ninh
 ei jienv ninh nyei leiz latc zoux wuov deix
 taux yietc cin doic
mv baac
 nzorng ninh wuov deix ninh oix winh bun ninh mbuo zuqc mietc
 ninh maiv ngaih
 zungv oix winh bun nzorng ninh wuov deix
weic naaiv meih mbuo oix zuqc gan longx yie ih hnoi jiu bun meih mbuo naaiv deix leiz latc caux lingc caux leiz
se gorngv meih mbuo zuangx mienh muangx naaiv deix leiz latc yaac ziepc zuoqv nyei ei jienv zoux
 ziouv
  meih mbuo nyei tin hungh
 ziouc hnamv meih mbuo ziux ninh caux meih mbuo nyei ong taaix laengz jiex nyei ngaengc waac
ninh zungv oix hnamv meih mbuo
 ceix fuqv bun meih mbuo
 yaac bun meih mbuo hiaangx camv jienv faaux
 ninh oix ceix fuqv bun meih mbuo duqv fu jueiv camv yaac bun meih mbuo nyei lingh deic gaeng zuangx longx
 liemh mbiauh
 siang a ngunc diuv caux ga lanv youh
 yiem ziouv  houv bun meih mbuo nyei ong taaix oix jiu bun meih mbuo nyei deic bung
 liemh ngongh dorn
 yungh dorn
 ba gi yungh dorn oix hiaangx jienv faaux
meih mbuo oix duqv fuqv gauh camv maanc fingx
 meih mbuo nyei m jangc m sieqv maiv maaih haaix dauh maiv haih maaih saeng yungz
 saeng kuv yaac maiv maaih haaix dauh maiv haih njiec dorn
ziouv  zungv oix nqaeqv jienv
 maiv bun meih mbuo butv baengc
 yiem i yipv deic bung meih mbuo hiuv nyei wuov deix ciouv haic nyei baengc ninh maiv bun meih mbuo butv
 kungx bun nzorng meih mbuo wuov deix butv hnangv
meih mbuo oix zuqc mietc nzengc dongh ziouv jiu bun meih mbuo nyei fingx fingx mienh
 maiv dungx korv lienh ninh mbuo yaac maiv dungx zaangc ninh mbuo nyei zienh
 naaiv zungv zoux koux hlopv meih mbuo
maiv dungx yiem hnyouv hnamv
naaiv deix mienh gauh camv yie mbuo
 yie mbuo fungc haih zunc ninh mbuo cuotv
maiv dungx gamh nziex ninh mbuo
 oix zuqc jangx jienv ziouv
  meih mbuo nyei tin hungh
 hnangv haaix nor zoux bun faalo hungh caux i yipv nyei zuangx mienh
meih mbuo ganh nyei m zing buatc jiex ninh mbuo zuqc hlo haic nyei sic seix ninh mbuo
 se mbuoqc horngh nyei sic caux jangx hoc
 buatc ziouv
 meih mbuo nyei tin hungh
 sung ninh henv haic nyei buoz dorh meih mbuo cuotv daaih
 ziouv
 meih mbuo nyei tin hungh
 oix hnangv wuov nor zoux bun meih mbuo ih zanc gamh nziex wuov deix mienh
maiv daan mbuoqc naaiv
 ziouv
  meih mbuo nyei tin hungh
 oix bun ninh mbuo lunc taux zengc njiec nyei mienh caux bingx meih mbuo wuov deix zuqc mietc nzengc
maiv dungx gamh nziex naaiv deix mienh weic zuqc ziouv
 meih mbuo nyei tin hungh
 yiem meih mbuo mbu ndongx
 ninh se hlo haic
 oix zuqc gamh nziex nyei tin hungh
ziouv
  meih mbuo nyei tin hungh
 oix zorqv yiem jienv naaiv deix fingx fingx mienh manc manc zunc cuotv meih mbuo nyei wuov ndaangc maengx
 meih mbuo maiv dungx liemh zeih mietc
 bun ninh mbuo zutc nzengc
 nziex hieh zoih haih hiaangx jiex ndaangc
 hoic meih mbuo
ziouv
  meih mbuo nyei tin hungh
 oix zorqv ninh mbuo jiu bun meih mbuo
 yaac oix bun ninh mbuo lunc nzengc taux zuqc mietc mi aqv
ninh aengx oix zorqv ninh mbuo nyei zuangx hungh jiu yiem meih mbuo nyei buoz ndiev
 oix zuqc mietc ninh mbuo
 bun yiem naaiv lungh ndiev maiv maaih haaix dauh jangx duqv ninh mbuo
 maiv maaih haaix dauh haih ngaengc duqv meih mbuo taux meih mbuo mietc nzengc ninh mbuo
meih mbuo oix zuqc longc douz buov ninh mbuo nyei zienh nyei miuc fangx
 yaac maiv dungx mueic jieqv buang miuc fangx nyei jiem fai nyaanh
 maiv dungx zorqv daaih benx ganh nyei
 gamh nziex benx koux hlopv meih mbuo
 naaiv se ziouv
  meih mbuo nyei tin hungh
 youx
 haic nyei ga naaiv
maiv dungx dorh naaiv deix youx haic nyei ga naaiv bieqc biauv
 nziex meih mbuo ziouc hnangv naaiv deix ga naaiv zuqc zioux
 meih mbuo oix zuqc nzorng haic yaac youx taux ndiev weic zuqc benx tin hungh zioux nyei ga naaiv
