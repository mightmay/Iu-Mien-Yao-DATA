meih caux zoux hlo nyei mienh juangc dieh nyanc hnaangx
 oix zuqc samx longx haaix nyungc yiem meih nyei nza hmien
se gorngv meih zoux mauv nyanc nyei mienh
 oix zuqc zorqv nzuqc zaeng jienv ganh nyei jaang ndiev
maiv dungx mauv nyanc ninh kuv haic nyei ga naaiv
 weic zuqc se nduov mienh nyei lai hnaangx
maiv dungx laauh luic weic lorz zinh zoih
 oix zuqc maaih cong mengh gaux haih dingh njiec
meih kungx bungx m zing mangc maiv lamh longc nyei zinh zoih fai
 weic zuqc zinh zoih liemh zeih hnangv cuotv ndaatv
 yaac hnangv domh jaangv nor
 ndaix faaux lungh
maiv dungx nyanc mienh njapv mienh nyei lai hnaangx
 yaac maiv dungx mauv ninh kuv nyei ga naaiv
weic zuqc ninh se hnangv dauh yiem hnyouv gu nyuoz saauv jienv nyei mienh
 ninh heuc meih
gunv nyanc gunv hopv
 mv baac ninh nyei hnyouv maiv hnangv naaic
meih nyanc liuz wuov deix diqv dien lai hnaangx zungv zuqc lov cuotv
 meih gorngv nyei waac longx yaac ndortv mi aqv
maiv dungx gorngv waac bun mienh hngongx mienh muangx
 weic zuqc ninh oix mangc piex meih nyei cong mengh waac
maiv dungx suiv loz hnoi deic jaaix nyei dongc
 fai zorqv guh hanh fu jueiv nyei lingh deic
weic zuqc zuoqc ninh mbuo wuov dauh ziouv se henv haic
 ninh mbuo gox meih
 ziouv oix tengx ninh mbuo caengx sic
oix zuqc longc hnyouv muangx mienh njaaux
 baeng m normh muangx wuonh zaang nyei waac
meih oix zuqc mborqv njaaux fu jueiv
 maiv dungx guangc
 meih longc biaav fitv ninh
 ninh maiv daic
se gorngv meih longc biaav fitv
 meih ziouc tengx njoux ninh nyei maengc maiv zuqc mingh yiem yiemh gen
yie nyei dorn aah
 se gorngv meih nyei hnyouv maaih cong mengh
 yie nyei hnyouv yaac a hneiv
se gorngv meih nyei nzuih gorngv zien nyei waac
 yie nyei hnyouv ziouc orn lorqc haic
maiv dungx maaih hnyouv mueic jieqv zuiz mienh
 oix zuqc hnoi hnoi taaih ziouv
hnangv naaic meih nqa haav hingv nyei jauv ndongc haaix zungv maaih lamh hnamv nyei
 yaac maiv zuqc jamv guangc
yie nyei dorn aah
 meih oix zuqc muangx yaac oix zuqc maaih cong mengh
 aengx bun meih nyei hnyouv mingh wuov diuh jauv
maiv dungx caux hengx hopv a ngunc diuv fai mauv nyanc orv nyei mienh yiem
weic zuqc mauv nyanc hopv nquin nyei mienh oix jomc
 mauv m njormh nyei mienh ziouc zuqv lui houx huv
meih nyei die bun meih maaih maengc
 meih oix zuqc muangx ninh
 meih nyei maa gox daaih
 maiv dungx mangc piex
oix zuqc maaiz zien leiz yaac maiv dungx maaic
 oix zuqc maaiz cong mengh
 njaaux nyei waac caux wuonh zaang
kuv mienh nyei die za gengh
 orn lorqc haic
 haaix dauh duqv cong mengh nyei dorn oix weic ninh a hneiv
oix zuqc bun meih nyei diex maac a hneiv
 bun meih nyei maa nyorx orn lorqc
yie nyei dorn aac
 longc hnyouv muangx yie
 bun meih nyei m zing mangc yie nyei jauv
weic zuqc maaic sin nyei m sieqv dorn se hnangv ndo haic nyei kuotv
 buangh liouh nyei m sieqv dorn hnangv hepc nyei wuom kuotv
ninh mei jienv zuov hnangv janx zaqc
 yaac yiem baamh mienh mbu ndongx bun maiv ziepc zuoqv nyei mienh camv jienv faaux
haaix dauh maaih kuonx naanh
 haaix dauh maaih you nzauh
 haaix dauh maaih nzaeng jaax nyei sic
 haaix dauh maaih la ngopv nyei jauv
 haaix dauh zuqc mun yaac maiv maaih gorn baengx
 haaix dauh m zing siqv
se dongh liouh linh hopv a ngunc diuv caux mingh seix hopv peux daaih nyei diuv wuov deix mienh
maiv dungx mangc a ngunc diuv siqv yiem gu nyuoz zaanv aengv njang
 hopv njiec se mbiaangc nyei
setv mueiz naaiv nyungc diuv doqc haic hnangv naang doqc nyorqv nor
 yaac hoic hnangv naang jieqv nyorqv
meih nyei m zing ziouc buatc guv guaix nyei sic
 meih nyei hnyouv yaac lunc
 gorngv buv longh buv dangv nyei waac
meih ziouc hnangv bueix jienv koiv gu nyuoz nyei mienh
 yaac hnangv bueix jienv corng ndie mbuangh nyei ndiouh gu nguaaic
meih ziouc gorngv
mienh mborqv yie mv baac yie maiv mun
 ninh mbuo qaqv mborqv yie
 yie yaac maiv haiz fungc
 yie haaix zanc cingx nyie
 yie aengx mingh lorz diuv hopv
