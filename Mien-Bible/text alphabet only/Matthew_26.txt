yesu gorngv liuz naaiv deix yietc zungv waac
 ninh mbuox ninh nyei sai gorx
meih mbuo hiuv duqv maaih i hnoi hnangv taux siex maengc zipv aqv
 yie
 baamh mienh nyei dorn
 ziouc zuqc zorqv jiu bun mienh ding ziepc nzaangc jaax
wuov zanc sai mienh bieiv caux baeqc fingx nyei mienh gox gapv zunv yiem kaa yaa faatv domh sai mienh nyei dinc
caangh laangh daav za eix bingx jienv zorqv yesu daix guangc
mv baac ninh mbuo gorngv
naaiv deix jiex zipv nyei hnoi gu nyuoz mbuo maiv dungx gaengh zorqv
 gamh nziex zuangx mienh haih lunc nzengc mv bei
yesu yiem mbe taa ni laangz
 butv jiex gomh huv baengc wuov dauh simon nyei biauv
nyanc jienv hnaangx nyei ziangh hoc
 maaih dauh m sieqv dorn dorh norm la bieiv baengh dapv buangv jaaix haic nyei youh ndaang daaih dox yesu nyei m nqorngv
sai gorx mbuo buatc hnangv naaic zoux
 ninh mbuo qiex jiez haic ziouc gorngv
baeqc baeqc zaaux guangc zoux haaix nyungc
naaiv deix youh ndaang haih maaic duqv nyaanh camv haic bun mienh jomc mienh niaa
yesu hiuv duqv ninh mbuo hnangv haaix nor gorngv ninh ziouc mbuox ninh mbuo
meih mbuo zoux haaix nyungc la nyauv naaiv dauh m sieqv dorn
 ninh hnangv naaiv nor zoux bun yie se longx haic aqv
meih mbuo zanc zanc maaih mienh jomc mienh caux meih mbuo yiem
 mv baac meih mbuo maiv duqv yie caux meih mbuo yietc liuz yiem
ninh zorqv youh ndaang dox yie nyei sin
 ninh zoux weic liuc leiz zangx yie nyei sei
yie gorngv zien mbuox meih mbuo
 maiv gunv mingh taux lungh ndiev haaix norm dorngx zunh naaiv kuv fienx
 mienh ziouc gorngv naaiv dauh m sieqv dorn zoux nyei jauv louc weic jangx taux ninh
wuov deix ziepc nyeic dauh sai gorx maaih dauh
 dongh mbuox heuc yu ndaatc i saa kaa li otc wuov dauh
 mingh lorz sai mienh bieiv
naaic ninh mbuo
se gorngv yie zorqv yesu jiu bun meih mbuo
 meih mbuo bun haaix nyungc yie
 sai mienh bieiv ziouc saauv faah ziepc norm loz hnoi nyei zinh bun yu ndaatc
yiem naaic daaih
 yu ndaatc lorz qangx zorqv yesu jiu bun ninh mbuo
jiex dongh maiv an bingv nyei njuov nyei zipv daauh hnoi
 sai gorx mbuo daaih naaic yesu
sai diex oix yie mbuo yiem haaix mbenc siex maengc zipv nyei hnaangx bun sai diex nyanc
yesu mbuox ninh mbuo
meih mbuo bieqc zingh mingh lorz yietc laanh mienh
 yaac mbuox ninh
  sai diex gorngv
 yie nyei ziangh hoc taux aqv
 yie caux yie nyei sai gorx oix yiem meih nyei biauv jiex siex maengc zipv
sai gorx mbuo ziouc ei yesu nyei waac zoux
 mingh mbenc siex maengc zipv nyei hnaangx
lungh maanz hmuangx
 yesu caux ninh nyei ziepc nyeic dauh sai gorx faaux dieh nyanc hnaangx
nyanc jienv hnaangx wuov zanc
 yesu gorngv
yie gorngv zien mbuox meih mbuo
 yiem meih mbuo mbu ndongx maaih dauh oix maaic yie
sai gorx mbuo za gengh
 nzauh haic ziouc yietc dauh yietc dauh nyei naaic yesu
ziouv aac
 maiv zeiz yie saah
yesu dau
dongh caux yie juangc nzormc guoqv njuov wuov dauh oix maaic yie
 baamh mienh nyei dorn
 oix zuqc guei seix hnangv ging sou gorngv nor
 mv baac maaic yie wuov dauh zungv zuqc kouv aqv
 ninh maiv dungx cuotv seix gauh longx
maaic yesu wuov dauh yu ndaatc gorngv
sai diex aah
 maiv zeiz yie saah
 yesu dau
naaic se meih ganh gorngv aqv
nyanc jienv wuov zanc
 yesu zorqv njuov daaih
 laengz zingh liuz tin hungh
 ziouc maeqv nqoi bun ninh nyei sai gorx mbuo
 yaac gorngv
zipv daaih nyanc aqv
 naaiv se yie nyei sin
yesu aengx zorqv zaanv a ngunc diuv daaih
 laengz zingh liuz tin hungh
 ziouc bun ninh mbuo
 yaac gorngv
meih mbuo yietc zungv gunv hopv maah
naaiv se yie nyei nziaamv weic liepc jiez tin hungh nyei ngaengc waac
 se liouc cuotv weic bun tin hungh guangc mienh camv nyei zuiz
yie mbuox meih mbuo
 yiem naaiv mingh
 yie maiv caux meih mbuo hopv naaiv a ngunc diuv
 zuov taux yiem yie nyei die nyei guoqv cingx daaih duqv caux meih mbuo siang hopv jiex
ninh mbuo baaux liuz nzung
 ziouc cuotv daaih
 mingh wuov ga lanv mbong mi aqv
wuov zanc yesu gorngv mbuox ninh nyei sai gorx
ih muonz meih mbuo yietc zungv oix guangc jienv yie biaux
 weic zuqc ging sou fiev jienv gorngv
  tin hungh oix daix ba gi yungh nyei ziouv
 ba gi yungh guanh ziouc nzaanx nzengc mi aqv
mv baac yie daic mingh
 tin hungh aengx bun yie nangh daaih
 yie ziouc mingh gaa li li saengv ndaangc meih mbuo
bide gorngv mbuox yesu
maiv gunv ninh mbuo yietc zungv guangc sai diex
 yie yietc liuz maiv guangc
yesu gorngv mbuox bide
yie gorngv zien mbuox meih
 ih muonz
 jai zungv maiv gaengh nqaaix
 meih zungv maiv nyiemc yie buo nzunc
bide gorngv
maiv gunv yie zuqc caux sai diex daic
 yie yietc liuz nyiemc
 maiv guangc meih
 wuov deix sai gorx yietc zungv yaac fih hnangv nyei gorngv
yesu caux ninh nyei sai gorx mingh norm dorngx
 mbuox heuc getc se maa ni
 yesu mbuox ninh nyei sai gorx
meih mbuo zueiz jienv naaiv zuov yie mingh wuov maengx daux gaux
ninh ziouc dorh bide caux se mbe ndi nyei i dauh dorn caux jienv mingh
 wuov zanc yesu haiz hnyouv huaang
 nzauh duqv kouv haic
yesu mbuox ninh mbuo
yie haiz za gengh
 nzauh haic
 hnangv haih daic nyei nor
 meih mbuo caux yie yiem naaiv ging hnyouv zuov jienv oc
yesu aengx jiex mingh deix ziouc mbaapv njiec
 hmien taux ndau daux gaux gorngv
yie nyei die aah
 se gorngv horpc nyei nor
 tov die zorqv nqoi yie oix zuqc hopv naaiv norm zaanv
 mv baac maiv dungx ei yie nyei eix
 oix zuqc ei die nyei eix hnangv
yesu aengx nzuonx taux wuov deix buo dauh sai gorx wuov
 buatc ninh mbuo m njormh nzengc
 ninh ziouc mbuox bide
meih mbuo zoux haaix nyungc caux yie zuov maiv duqv yietc norm ziangh hoc
oix zuqc ging jienv hnyouv daux gaux
 tov tin hungh maiv dungx bun meih mbuo buangh zuqc seix hnyouv nyei sic
 meih mbuo nyei hnyouv oix zoux horpc
 mv baac sin zaangc mau haic
yesu aengx mingh daux gaux da nyeic nzunc
 ninh gorngv
yie nyei die aah
 se gorngv naaiv norm zaanv yie simv maiv ndutv
 za gengh oix zuqc hopv nor
 tov ei die nyei eix zoux ziangx
yesu aengx nzuonx taux sai gorx mbuo wuov
 buatc ninh mbuo m njormh mi aqv
 weic zuqc m zing nyuix haic
 nungx maiv nqoi
yesu aengx leih ninh mbuo
 mingh daux gaux da faam nzunc
 yaac hnangv zinh ndaangc wuov nzunc nor daux gaux
nqa haav ninh aengx nzuonx sai gorx mbuo wuov
 ninh gorngv
meih mbuo corc yiem naaic bueix m njormh hitv kuonx
 mangc maah
 ziangh hoc taux aqv
 yie
 baamh mienh nyei dorn
 zuqc jiu bun yiem zuiz mienh nyei buoz ndiev
jiez sin daaih
 mbuo mingh aqv
 mangc gaax wuov
 maaic yie wuov dauh mienh daaih taux aqv
yesu gorngv waac zungv maiv gaengh setv
 ziepc nyeic dauh sai gorx nyei yietc dauh
 mbuox heuc yu ndaatc
 daaih taux
 aengx maaih sai mienh bieiv caux baeqc fingx nyei mienh gox paaiv daaih nyei mienh camv dorh jienv nzuqc ndaauv
 nanv jienv ndiangx ndonx
 gan jienv daaih
maaic yesu wuov dauh jaa ndaangc mbuox ziangx wuov deix
 ninh oix zoux norm jangx hoc bun ninh mbuo hiuv duqv yesu
 ninh gorngv
yie zom haaix dauh
 se dongh meih mbuo oix zorqv wuov dauh aqv
 gunv zorqv aqv
yu ndaatc baeng zaqc nyei mingh taux yesu wuov yaac gorngv
sai diex aah
 baengh orn nyei saah
 ziouc zom ninh nyei hmien
yesu gorngv
youz aac
 meih oix zoux haaix nyungc gaanv zoux siepv aqv
 wuov deix mienh ziouc daaih njiec buoz zorqv jienv yesu
maaih dauh caux yesu yiem wuov nyei mienh baeng ninh nyei nzuqc ndaauv cuotv
 hngaqv domh sai mienh nyei nouh
 pai zuqc nouh nyei yietc bung m normh ndutv mingh
yesu mbuox ninh mbuo
zorqv meih nyei nzuqc ndaauv tapv jienv paiv maah
 haaix dauh longc nzuqc ndaauv
 zungv oix zuqc laaix nzuqc ndaauv daic
meih maiv hiuv fai
 yie haih tov yie nyei die
 nduqc dangh hnangv ninh ziouc paaiv fin mienh baeng gauh camv ziepc nyeic guanh daaih tengx yie
mv baac
 se gorngv yie hnangv naaic zoux
 sic hnangv haaix nor haih cuotv daaih doix ging sou fiev horpc zuqc cuotv nyei waac
yesu ziouc gorngv mbuox gapv zunv nyei zuangx mienh
meih mbuo buatc yie hnangv zaqc baeng cingx daaih dorh jienv nzuqc ndaauv caux ndiangx ndonx daaih zorqv yie
 yie hnoi hnoi zueiz jienv zaangc tin hungh nyei biauv njaaux mienh
 meih mbuo yaac maiv zorqv
mv baac naaiv deix yietc zungv sic cuotv daaih weic bun doix nzengc zinh ndaangc douc waac mienh fiev jienv ging sou wuov deix waac
 wuov zanc sai gorx mbuo ziouc guangc jienv yesu
 biaux nzengc mi aqv
zorqv yesu wuov deix mienh dorh ninh mingh taux kaa yaa faatv domh sai mienh wuov
 maaih njaaux leiz nyei fin saeng caux mienh gox gapv zunv yiem wuov
bide gan jienv mingh mv baac leih go deix nyei
 taux domh sai mienh nyei biauv hlen bieqc laatc gu nyuoz
 ninh caux zuov biauv nyei baeng zueiz jienv wuov
 oix muangx gaax
 naaiv deix sic hnangv haaix nor
sai mienh bieiv caux gunv sic wuic nyei zuangx mienh lorz jaav zorng zengx gox yesu weic bun ninh zuqc daix
mv baac maiv gunv maaih mienh camv daaih zoux jaav zorng zengx
 yaac lorz maiv duqv haaix nyungc gorn baengx gox ninh
 zoux gau
 maaih i dauh cuotv daaih
gorngv
naaiv laanh mienh gorngv
  yie haih caeqv nzengc zaangc tin hungh nyei biauv
 buo hnoi gu nyuoz aengx ganh ceix jiez daaih
domh sai mienh ziouc souv jiez daaih naaic yesu
naaiv deix mienh hnangv naaiv nor gox meih
 meih maiv dau fai
mv baac yesu maiv ko lo
 domh sai mienh aengx mbuox yesu
yie ziangv jienv yietc liuz ziangh nyei tin hungh hatc meih gorngv zaqc mbuox yie mbuo
 meih za gengh tin hungh nyei dorn
 giduc
 zeiz fai maiv zeiz
yesu dau
se hnangv meih gorngv nor
 mv baac yie mbuox meih mbuo
 nqa haav hingv meih mbuo oix buatc yie
 baamh mienh nyei dorn
 zueiz jienv nernh jiex nyei tin hungh nyei mbiaauc maengx
 yaac yiem wuov mbuonx njiec daaih
domh sai mienh haiz naaiv deix waac
 ziouc betv ninh ganh nyei lui yaac gorngv
ninh ki tin hungh
 mbuo maiv zuqc lorz haaix dauh zoux zorng zengx aqv
 meih mbuo ih zanc zungv haiz ninh ki tin hungh
meih mbuo hnangv haaix nor hnamv
 ninh mbuo dau
ninh dorngc aqv
 zic duqv daic aqv
ninh mbuo ziouc tuiv wuom nzuih naetv yesu nyei hmien yaac longc buoz juonh mborqv
 maaih deix longc buoz zaangv mbaix
yaac gorngv
meih naaic dauh giduc aah
 cai gaax
 mbuox yie mbuo maah
 haaix dauh mborqv meih
bide zueiz jienv biauv hlen laatc gu nyuoz wuov zanc
 maaih dauh m sieqv bou daaih gorngv
meih yaac gan wuov dauh gaa li li mienh
 yesu
 maiv zeiz
mv baac bide dorng jienv zuangx mienh maiv nyiemc
 ninh gorngv
yie maiv hiuv duqv meih gorngv haaix nyungc
gorngv liuz
 bide ziouc mingh taux wuov laatc gaengh
 aengx maaih dauh m sieqv bou buatc ninh ziouc mbuox yiem wuov ga hlen nyei mienh
naaiv dauh mienh yaac gan naa saa letv mungv nyei yesu aex
bide aengx maiv nyiemc
 ninh gorngv
ndouv haaix nyungc yaac ndouv duqv
 yie maiv hiuv wuov laanh mienh
yietc zanc jiex
 souv jienv wuov ga hlen nyei mienh daaih gorngv bide
zeiz nyei
 meih gengh yietc dauh wuov deix mienh aqv
 meih gorngv waac nyei qiex bun meih ganh bingx maiv mbueiz aqv
bide ziouc aengx ndouv jiez zioux gorngv
yie za gengh
 maiv hiuv duqv wuov laanh mienh
 liemh zeih jai nqaaix aqv
bide jangx zuqc yesu gorngv nyei waac
jai zungv maiv gaengh nqaaix
 meih maiv nyiemc yie buo nzunc
 bide ziouc cuotv mingh nyiemv duqv kouv haic
