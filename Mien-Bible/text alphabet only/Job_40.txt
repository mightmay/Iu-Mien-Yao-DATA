ziouv  aengx gorngv mbuox yopv
yopv aah
 daanh nyei mienh oix caux nernh jiex wuov dauh nzaeng nyei fai
 caux tin hungh nzaeng nyei mienh dau ninh maah
yopv ziouc dau ziouv
  ninh gorngv
ziouv  aac
 yie se ziangh maiv benx haaix nyungc mienh
 yie hnangv haaix nor haih dau meih
 yie zungv longc buoz buang jienv nzuih
yie gorngv nzunc liuz
 yie ziouc maiv dau
 gorngv i nzunc
 yie ziouc maiv aengx jaa gorngv aqv
wuov zanc ziouv yiem nziaaux zunc dau yopv nyei waac
 ninh gorngv
meih oix zuqc liuc leiz ziangx hnangv jun zeiv mienh nor
 yie oix naaic meih
 meih oix zuqc dau yie
meih oix bun cing yie maiv baengh fim fai
 meih oix dingc yie zoux dorngc weic bun meih ganh horpc fai
meih maaih buoz hnangv tin hungh nyei buoz henv fai
 meih maaih qiex ndomh ndomh nyei mbui hnangv ninh nyei qiex mbui fai
wuov nyungc
 oix zuqc longc njang laangc zorng nzueic
 yaac longc njang laangc nyei haangh daauh dorngx lui zuqv
zoux maux nyei mienh meih qiex jiez
 nouz haic
 gunv zatv ninh mbuo njiec aiv
mangc dauh dauh ceng hlo nyei mienh yaac baeng ninh mbuo ndortv njiec
 zorqv orqv mienh caaiv njiec ninh mbuo yiem nyei dorngx
zorqv ninh mbuo yietc zungv biopv jienv nie mbung
 yaac ndoh ninh mbuo yiem yiemh gen
hnangv naaic yie ziouc nyiemc bun meih
 meih nyei mbiaauc jieqv buoz haih njoux duqv ganh
mangc mbe he motv maah
 yie zeix ninh hnangv yie zeix meih
 ninh nyanc miev hnangv ngongh nor
ninh nyei qaqv yiem ninh nyei jaaiv
 ninh nyei ga sie nyei orv yaac maaih qaqv henv
ninh bun ninh nyei dueiv ngaengc hnangv si ndaa zongh ndiangx
 ninh nyei camh zuih nyei jaan ciqv jienv jaax
ninh nyei mbungv hnangv dongh siqv ndongh
 ninh nyei buoz zaux hnangv hlieqv biaav
ninh se tin hungh zeix daaih nyei da yietv dauh
 kungx zeix ninh daaih wuov dauh haih hingh ninh
zuangx mbong cuotv nyanc nyei ga naaiv bun ninh
 benx yietc zungv hieh zoih nziaauc nyei dorngx
ninh bueix njiec ndiangx njimv ga ndiev
 yiem njaangh nyei luoqc diqc lomc gu nyuoz
weic zuqc ndiangx njimv tengx ninh bingx laangh
 ndoqv hlen nyei suiv liemh ndiangx weih gormx ninh
maiv gunv wuom seix
 ninh maiv gamh nziex
 maiv gunv jor ndaen ndaaih nyei wuom congx zuqc ninh nyei nzuih baengx
 ninh yaac maiv huaang
haaix dauh haih buang jienv ninh nyei m zing zorqv ninh
 haaix dauh haih zorqv ninh aengx cunx tong ninh nyei mba zorng
