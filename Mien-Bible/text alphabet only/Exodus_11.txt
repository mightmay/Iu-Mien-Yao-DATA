ziouv  gorngv mbuox mose
yie aengx oix bun faalo caux i yipv mienh zuqc yietc nyungc domh zeqc naanc
 nqa haav faalo ziouc bungx meih mbuo mingh aqv
 maiv zeiz bungx meih mbuo mingh hnangv
 zungv zunc meih mbuo cuotv nzengc mingh
meih oix zuqc mbuox i saa laa en nyei zuangx mienh m jangc m sieqv mingh tengx laangz zaangc mienh tov longc jiem longc nyaanh zoux daaih nyei siou setv
ziouv  bun i yipv mienh nqoi fim nqoi eix i saa laa en mienh
 maiv daan mbuoqc naaiv
 yiem i yipv deic bung
 faalo hungh nyei jien caux zuangx baeqc fingx taaih mose zoux hlo
mose ziouc gorngv
ziouv  hnangv naaiv nor gorngv
  taux ndaamv muonz nyei ziangh hoc yie oix mingh gormx i yipv deic bung
yiem i yipv deic bung yungz nyei mouz dauh dorn la gauv oix zuqc daic aqv
 liemh ih zanc zueiz jienv hungh weic wuov dauh faalo nyei daauh dauh dorn
 liemh morc mbuonv wuov dauh nouh beiz nyei dorn la gauv
 liemh saeng kuv nyei daauh toi dorn oix zuqc daic nzengc
yietc norm i yipv deic bung nyei mienh oix mbiouh mbiouh nyei nyiemv nzengc
 zinh ndaangc maiv maaih jiex hnangv naaic
 nqa haav hingv yaac maiv maaih aqv
mv baac yiem i saa laa en mienh mbu ndongx
 maiv gunv mienh fai saeng kuv liemh juv yaac maiv njungx
 weic bun meih mbuo hiuv duqv ziouv zoux bun i yipv mienh caux i saa laa en mienh maiv fih hnangv
setv mueiz mose gorngv
meih nyei jien fouv zungv oix daaih gueic njiec yie nyei nza hmien qaqv tov yie
  gaanv mingh aqv
 meih caux gan meih nyei yietc zungv baeqc fingx
  nqa haav yie mbuo ziouc mingh
 mose qiex jiez
 haic
 hmien hmatv jieqv nyei yiem faalo nyei nza hmien mingh mi aqv
ziouv  gorngv mbuox mose
faalo maiv kangv muangx meih nyei waac weic bun yie yiem i yipv deic bung zoux mbuoqc horngh nyei sic camv jienv faaux
mose caux aalon yiem faalo nyei nza hmien zoux cuotv naaiv deix yietc zungv mbuoqc horngh nyei sic
 mv baac ziouv  bun faalo nyei hnyouv ngaengc
 corc maiv kangv bungx i saa laa en mienh cuotv ninh nyei deic bung
