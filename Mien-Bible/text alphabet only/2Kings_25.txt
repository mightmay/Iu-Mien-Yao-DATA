se nde ki yaa zoux hungh da juov hnyangx ziepc hlaax saeng ziepc wuov hnoi
 mbaa mbi lon nyei hungh
 ne mbu katv netv saa
 dorh jienv ninh nyei zuangx baeng daaih mborqv ye lu saa lem
 ninh liepc ciangv weih gormx zingh ga nyiec maengx yaac zoux mborqv jaax nyei jaa sic weih gormx
ninh mbuo weih jienv zingh taux se nde ki yaa zoux hungh ziepc yietv hnyangx wuov hnyangx
taux feix hlaax saeng juov yiem zingh gu nyuoz nyei mienh ngorc hnaangx kouv haic aqv
 baeqc fingx maiv maaih haaix nyungc nyanc
ninh mbuo ziouc mborqv zingh laatc tong
 yietc zungv baeng lungh muonz zanc biaux
 yangh nitv hungh diex nyei huingx i norm zingh laatc mbu ndongx nyei laatc gaengh cuotv
 maiv gunv mbaa mbi lon mienh weih gormx zingh
 biaux cuotv
 ninh mbuo hungx jienv aa laa mbaa deic mingh
mv baac mbaa mbi lon nyei baeng guanh zunc jienv mingh yaac zunc zaaic se nde ki yaa hungh yiem ye li ko nyei ndau baengh
 ninh nyei baeng guanh guangc jienv ninh
 faatv nzaanx nyei biaux
hungh diex yaac zuqc zorqv mi aqv
 baeng dorh ninh mingh taux lipv laa zingh
 mbaa mbi lon nyei hungh wuov
 dingc ninh nyei zuiz
ninh mbuo dorng jienv se nde ki yaa daix nzengc ninh nyei dorn
 ninh mbuo gueix se nde ki yaa nyei m zing cuotv
 yaac longc dongh siqv limc ndoh jienv dorh ninh mingh mbaa mbi lon
ne mbu katv netv saa zoux mbaa mbi lon nyei hungh ziepc juov hnyangx hmz hlaax saeng cietv wuov hnoi
 hungh diex nyei sin hlen mienh nyei bieiv
 ne mbu saa laa ndaan
 se mbaa mbi lon hungh nyei yietc dauh jien
 mingh taux ye lu saa lem
ninh longc douz buov zaangc ziouv  nyei biauv caux hungh dinc caux yiem ye lu saa lem nyei norm norm biauv
 da faanh longc jienv nyei biauv ninh buov nzengc
dongh gan jienv hungh diex nyei sin hlen mienh nyei baeng bieiv wuov deix zuangx baeng mborqv mbaang weih gormx ye lu saa lem zingh nyei zingh laatc
hungh diex nyei sin hlen mienh nyei baeng bieiv
 ne mbu saa laa ndaan
 guaatv nzengc yiem zingh zengc njiec nyei baeqc fingx caux guangc jienv ganh nyei hungh bieqc mbaa mbi lon nyei hungh wuov deix
 caux yietc zungv mienh mingh mbaa mbi lon
mv baac hungh diex nyei sin hlen mienh nyei baeng bieiv liouh njiec gauh jomc jiex nyei mienh goux a ngunc huingx
 zoux lingh zoux ndeic
yiem zaangc ziouv  nyei biauv nyei dongh siqv ndiouh caux yiem zaangc ziouv nyei biauv nyei dongh siqv dieh longz caux domh dongh siqv bunh wuov deix
 mbaa mbi lon baeng mborqv benx yietc hlengx yietc hlengx
 ziouc bienh dongh siqv mingh mbaa mbi lon
ninh mbuo yaac zorqv caeng
 ga naaiv cenv
 njapv dang cov nyei njiuv
 ba gen caux yiem zaangc ziouv  nyei biauv longc nyei yietc zungv dongh siqv jaa dorngx dorh mingh
hungh diex nyei sin hlen mienh nyei baeng bieiv yaac zorqv siou douz nyei jei caux bunh dorh mingh
 maiv gunv longc jiem longc nyaanh zoux daaih nyei jaa dorngx ninh dorh mingh benx jiem benx nyaanh
saa lo morn weic zaangc ziouv  nyei biauv zoux wuov deix i norm domh ndiouh caux domh bunh caux dieh longz nyei dongh siqv zungv maiv haih nziang maiv hingh
norm norm ndiouh ziepc betv ndorqc hlang
 ndiouh dueiv mueiz borqv jienv buo ndorqc hlang
 maaih hnangv dongh siqv mungz nor
 caux dongh siqv ziqc liouh biouv huing gormx
 wuov norm ndiouh yaac fih hnangv nyei zoux
 maaih dongh siqv mungz weih gormx
hungh diex nyei sin hlen mienh nyei baeng bieiv zorqv se lai aa domh sai mienh caux zoux da nyeic wuov dauh sai mienh
 se fan yaa
 caux buo dauh zuov gaengh nyei mienh dorh mingh
yiem zingh zengc njiec nyei mienh ninh zorqv dauh dorh baeng mborqv jaax nyei domh baeng bieiv caux biaa dauh tengx hungh diex caangh laangh nyei mienh
 ninh yaac zorqv dauh dongh diuc deic bung nyei baeng wuov dauh jun baeng bieiv nyei sou biuv
 caux yiem zingh gu nyuoz lorz buatc nyei luoqc ziepc dauh baeqc fingx
domh baeng bieiv
 ne mbu saa laa ndaan
 zorqv ninh mbuo yietc zungv mingh lipv laa zingh
 mbaa mbi lon nyei hungh wuov
yiem haamatv deic
 lipv laa zingh wuov
 hungh diex bun ninh mbuo zuqc daix daic
 yu ndaa mienh ziouc zuqc guaatv mingh
 leih nqoi ganh nyei deic bung
mbaa mbi lon nyei hungh
 ne mbu katv netv saa
 liepc saafaan nyei fun
 aa hi kam nyei dorn
 ge ndaa li yaa
 zoux yu ndaa nyei saengv ziouv gunv liouh yiem yu ndaa zengc njiec nyei mienh
zuangx baeng bieiv caux ninh mbuo nyei baeng muangx haiz mbaa mbi lon nyei hungh liepc ge ndaa li yaa zoux saengv ziouv
 ninh mbuo caux ninh mbuo nyei mienh mingh mitv baa lorz ge ndaa li yaa
 maaih ne taa ni yaa nyei dorn
 i saa maa en
 caux kaa le aa nyei dorn
 yo haa nan
 caux ne to faa mienh
 tan hu metv nyei dorn
 se lai aa
 caux maa aa kaa mienh nyei dorn
 yaa aa san yaa
 caux ninh mbuo nyei mienh
ge ndaa li yaa houv jienv laengz waac mbuox ninh mbuo caux ninh mbuo nyei zuangx mienh
maiv dungx laaix mbaa mbi lon mienh nyei jien gamh nziex
 gunv bungx hnyouv yiem naaiv norm deic bung fu sux mbaa mbi lon nyei hungh meih mbuo ziouc duqv longx
mv baac yiem cietv hlaax nyei ziangh hoc
 maaih hungh nyei douh zong
 e li saa maa nyei fun
 ne taa ni yaa nyei dorn
 i saa maa en
 dorh ziepc dauh mienh daaih daix ge ndaa li yaa yaac daix caux ninh yiem mitv baa wuov deix yu ndaa mienh caux mbaa mbi lon mienh
hnangv naaic zuangx baeqc fingx hlo hlo faix faix caux yietc zungv baeng bieiv ziouc biaux mingh i yipv deic bung weic zuqc ninh mbuo gamh nziex mbaa mbi lon mienh
yiem yu ndaa nyei hungh
 ye ho yaa kin
 zuqc caangv mingh faah ziepc cietv hnyangx wuov hnyangx
 dongh ewin me lo ndakc faaux weic zoux mbaa mbi lon nyei hungh wuov hnyangx
 ziepc nyeic hlaax nyic ziepc cietv wuov hnoi
 mbaa mbi lon nyei hungh bungx ye ho yaa kin cuotv loh
mbaa mbi lon nyei hungh caux ye ho yaa kin gorngv longx yaac bun ninh zueiz gauh hlang jiex caux ninh yiem mbaa mbi lon wuov deix zuangx hungh diex zueiz nor
ye ho yaa kin ziouc jaiv nqoi ninh yiem loh zuqv nyei lui houx
 yietc seix zanc zanc duqv juangc hungh diex nyei dieh nyanc hnaangx
yiem ye ho yaa kin corc ziangh jienv nyei ziangh hoc
 hungh diex hnoi hnoi bun dongh ninh qiemx longc nyei ga naaiv
