he se ki yaa paaiv mienh mingh mbuox i saa laa en caux yu ndaa nyei zuangx mienh
 yaac fungx fienx mingh e faa im caux maa natv se mienh
 heuc ninh mbuo daaih taux ye lu saa lem
 zaangc ziouv  nyei biauv wuov
 weic jiex ziouv
  i saa laa en nyei tin hungh
 nyei siex maengc zipv
hungh diex caux zuangx jien caux yiem ye lu saa lem gapv zunv nyei yietc zungv mienh caangh laangh dingc longc nyeic hlaax jiex siex maengc zipv
ninh mbuo maiv duqv doix dingc daaih nyei ziangh hoc jiex zipv weic zuqc saax ganh cing nzengc nyei sai mienh maiv gaux soux mouc
 baeqc fingx yaac maiv gaengh duqv gapv zunv yiem ye lu saa lem
hungh diex caux gapv zunv nyei zuangx mienh buatc longc nyeic hlaax jiex zipv naaiv nyungc za eix se horpc nyei
ninh mbuo ziouc dingc bun fienx mingh mbuox gormx i saa laa en deic bung
 yiem mbe e qe mbaa taux ndaan
 heuc mienh daaih yiem ye lu saa lem jiex ziouv
  i saa laa en mienh nyei tin hungh
 nyei siex maengc zipv
 lauh haic maiv maaih mienh ndongc haaix camv jiex zipv ziux fiev jienv leiz latc sou
fungx fienx mienh ziouc ziux hungh diex paaiv nyei waac dorh hungh diex caux hungh diex nyei jien nyei fienx mingh gormx i saa laa en caux yu ndaa
 fienx gorngv
i saa laa en nyei zuangx mienh aah
 nzuonx daaih lorz ziouv
  i saa  laa en nyei tin hungh
 weic bun ninh nzuonx daaih lorz meih mbuo
 dongh biaux ndutv atc si lie nyei hungh nyei buoz ndiev zengc njiec nyei mienh
maiv dungx hnangv meih mbuo nyei ong taaix caux gorx youz maiv ziepc zuoqv nyei zoux bun ziouv
 meih mbuo nyei ong taaix nyei tin hungh
 ninh ziouc bun ninh mbuo buangh zuqc gamh nziex
 haic nyei sic
 hnangv meih mbuo buatc jienv nor
meih mbuo maiv dungx hnyouv ngaengc hnangv meih mbuo nyei ong taaix nor
 oix zuqc zorqv ganh fungx bun ziouv
  oix zuqc daaih taux ninh bun yietc liuz cing nzengc nyei singx dinc
 oix zuqc fu sux ziouv
 meih mbuo nyei tin hungh
 weic bun ninh guangc nqoi
 maiv qiex jiez meih mbuo
se gorngv meih mbuo nzuonx daaih lorz ziouv
  meih mbuo nyei gorx youz caux naamh nyouz ziouc duqv caangv ninh mbuo wuov deix mienh korv lienh ninh mbuo
 yaac duqv nzuonx taux naaiv norm deic bung
 weic zuqc ziouv
 meih mbuo nyei tin hungh
 ceix en yaac korv lienh mienh
 se gorngv meih mbuo nzuonx daaih lorz ninh
 ninh ziouc huin daaih mangc meih mbuo
fungx fienx nyei mienh ziouc yietc norm zingh jiex yietc norm zingh mingh gormx e faa im caux maa natv se
 aengx mingh taux se mbu lun
 mv baac mienh kungx jatv yaac huotv ninh mbuo hnangv
kungx maaih dauh baav yiem aa se caux maa natv se caux se mbu lun nyei mienh zatv ganh njiec ziouc mingh ye lu saa lem
tin hungh bun yu ndaa mienh dongh diuc hnyouv ei jienv hungh diex caux ninh nyei jien
 ziux ziouv hatc nyei waac heuc ninh mbuo zoux
nyeic hlaax maaih mienh camv nyei daaih yiem ye lu saa lem weic jiex maiv an bingv nyei njuov nyei zipv
 za gengh benx domh wuic aqv
ninh mbuo caeqv nqoi yiem ye lu saa lem nyei ziec dorngh yaac zorqv nqoi yietc zungv buov hung nyei dieh
 dorh mingh kitc lon horngz
nyeic hlaax ziepc feix wuov hnoi ninh mbuo daix siex maengc zipv nyei ba gi yungh dorn
 sai mienh caux lewi mienh nyaiv haic ziouc saax ganh cing nzengc yaac dorh buov ziec nyei ga naaiv fungx taux zaangc ziouv  nyei biauv
ninh mbuo aengx bieqc mingh zoux gong hnangv zinh ndaangc zoux nor
 se ziux tin hungh nyei mienh
 mose
 fiev nyei leiz latc
 sai mienh zorqv lewi mienh jiu bun ninh mbuo nyei saeng kuv nziaamv fuqv ziec dorngh
weic zuqc yiem wuic gu nyuoz maaih mienh camv nyei maiv duqv saax ganh cing nzengc
 lewi mienh ziouc oix zuqc tengx naaiv deix maaih uix nyei mienh daix jiex siex maengc zipv nyei ba gi yungh dorn
 bun naaiv deix saeng kuv weic ziouv  cing nzengc
maaih mienh camv nyei yiem e faa im
 maa natv se
 itc saax kaa caux se mbu lun maiv gaengh duqv saax ganh cing nzengc mv baac ninh mbuo nyanc siex maengc zipv nyei ba gi yungh dorn
 maiv gunv maiv horpc fiev daaih nyei leiz
 he se ki yaa weic ninh mbuo daux gaux
 gorngv
tov longx haic nyei ziouv  guangc nqoi dauh dauh nyei zuiz
se liepc fiem liepc eix lorz tin hungh
 se lorz ziouv
 ninh nyei ong taaix nyei tin hungh
 maiv gunv ziux singx dinc nyei leiz ninh mbuo maiv cing nzengc
ziouv  muangx he se ki yaa nyei waac aengx zorc ninh nyei baeqc fingx
i saa laa en mienh gapv zunv yiem ye lu saa lem njien njien youh youh nyei jiex maiv an bingv nyei njuov nyei zipv siec hnoi
 lewi mienh caux sai mienh longc nzengc qaqv hnoi hnoi baaux nzung ceng ziouv
he se ki yaa orn lewi mienh nyei hnyouv
 dongh ninh buatc maaih banh zeic fu sux ziouv  nyei yietc zungv mienh
 zuangx baeqc fingx nyanc jiex zipv nyei ga naaiv buangv siec hnoi
 ninh mbuo fongc horc ziec weic jiu tong nyei ga naaiv yaac laengz zingh ziouv
  ninh mbuo nyei ong taaix nyei tin hungh
gapv zunv nyei zuangx mienh caangh laangh dingc aengx oix jiex zipv siec hnoi
 ninh mbuo ziouc njien njien youh youh nyei jiex siec hnoi
yu ndaa nyei hungh
 he se ki yaa
 zorqv yietc cin dauh ngongh gouv caux siec cin dauh yungh gouv weic zoux ziec nyei ga naaiv
 zuangx jien yaac bun yietc cin dauh ngongh gouv caux yietc waanc dauh ba gi yungh gouv
 aengx maaih sai mienh camv nyei yaac duqv saax ganh cing nzengc daaih
yiem yu ndaa gapv zunv nyei zuangx mienh
 caux sai mienh caux lewi mienh
 yiem i saa laa en cuotv daaih nyei zuangx mienh caux yiem i saa laa en cuotv daaih nyei ganh fingx mienh
 caux yiem yu ndaa nyei ganh fingx mienh
 lomh nzoih njien youh
yiem ye lu saa lem zingh za gengh
 njien youh haic weic zuqc yiem i saa laa en nyei hungh
 ndaawitv nyei dorn
 saa lo morn
 nyei ziangh hoc daaih taux ih zanc
 yiem ye lu saa lem maiv maaih jiex hnangv naaiv
sai mienh caux lewi mienh souv jiez daaih buang waac bun baeqc fingx
 tin hungh muangx haiz ninh mbuo
 weic zuqc ninh mbuo daux gaux nyei waac faaux taux gu nguaaic lungh
 ninh yiem nyei cing nzengc dorngx
