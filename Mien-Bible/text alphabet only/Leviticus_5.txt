+ se gorngv mienh heuc dauh mienh mingh zoux zorng zengx ziux ninh buatc nyei hiuv nyei mv baac ninh maiv kangv zoux zorng zengx
 ninh maaih zuiz aqv
 ninh ganh oix zuqc ndaam dorng
+ fai se gorngv maaih mienh caqv bouc muoqv zuqc maaih uix nyei ga naaiv hnangv hieh zoih nyei sei
 saeng kuv nyei sei
 fai nyorng ndau maaih uix nyei ga naaiv daic
 yaac maiv gorqc jaang
 ninh maaih uix ziouc maaih zuiz aqv
+ fai se gorngv caqv bouc muoqv zuqc mienh nyei uix
 maiv gunv bun mienh maaih uix nyei haaix nyungc ga naaiv
 yaac maiv gorqc jaang
 ninh yietv hiuv duqv
 ninh maaih zuiz mi aqv
+ fai se gorngv mienh jangx maiv zaaic ziouc houv oix zoux yietc nyungc
 maiv gunv longx fai ciouv
 se la guaih houv taux haaix nyungc yaac maiv gorqc jaang
 ninh yietv hiuv duqv ninh zoux nyei
 ninh ziouc maaih zuiz mi aqv
+ dongh gorngv liuz naaiv deix nyungc nyungc
 haaix dauh zoux dorngc yietc nyungc
 wuov dauh oix zuqc nyiemc ninh zoux dorngc nyei zuiz
laaix ninh zoux dorngc zuqc dingc nyei zuiz
 oix zuqc dorh dauh yiem yungh guanh daaih nyei yungh zeic fai ba gi yungh zeic taux ziouv  nyei nza hmien zoux ziec fiqv zuiz nyei ga naaiv
 sai mienh ziouc weic ninh baamz nyei zuiz tengx ninh fiqv sung nzengc
+ se gorngv mienh cuotv maiv jiez yietc dauh ba gi yungh dorn
 oix zuqc weic ninh baamz nyei zuiz dorh i norm norqc nqo fai i norm lunx nyei baeqc gopv daaih taux ziouv nyei nza hmien
 oix zuqc longc norm fiqv zuiz
 aengx longc norm zoux buov ziec nyei ga naaiv
ninh oix zuqc dorh naaiv deix i norm norqc taux sai mienh wuov
 sai mienh ziouc longc norm fiqv zuiz
 ninh oix zuqc niouv norqc nyei jaang nauv mv baac maiv dungx bun m nqorngv ndutv
zorqv deix longc fiqv zuiz naaiv norm norqc nyei nziaamv fuqv ziec dorngh ga hlen
 zengc njiec nyei nziaamv oix zuqc liouc njiec ziec dorngh nyei gorn
 naaiv se ziec fiqv zuiz nyei ga naaiv
sai mienh oix zuqc aengx zorqv da nyeic norm norqc ziux ziec nyei leiz nyeic longc zoux buov ziec nyei ga naaiv
 hnangv naaic
 sai mienh weic naaiv laanh mienh baamz nyei zuiz fiqv liuz
 ninh nyei zuiz ziouc duqv guangc mi aqv
+ mv baac se gorngv mienh cuotv maiv jiez i norm norqc nqo fai i norm baeqc gopv lunx
 ninh oix zuqc weic ninh nyei zuiz dorh i morqv mbuonv muonc longc zoux ziec fiqv zuiz nyei ga naaiv
 maiv dungx dox ga lanv youh fai an hung
 weic zuqc naaiv se fongc horc fiqv zuiz nyei ga naaiv
oix zuqc dorh naaiv deix mbuonv muonc daaih jiu bun sai mienh
 sai mienh ziouc zorqv yietc nyau mbuonv muonc weic bun ziouv jangx fongc horc nyei mienh
 sai mienh ziouc an jienv ziec dorngh
 longc douz buov ziec fongc horc bun ziouv nyei ga naaiv gu nguaaic buov
 naaiv se ziec fiqv zuiz nyei ga naaiv
hnangv naaiv zoux liuz
 sai mienh weic naaiv dauh mienh fiqv dongh ninh zoux dorngc naaiv deix nyei haaix nyungc zuiz
 ninh nyei zuiz ziouc duqv guangc mi aqv
 zengc njiec nyei mbuonv muonc benx sai mienh nyei
 hnangv fongc horc nyei laangh ziqc wuov nor
ziouv  gorngv mbuox mose
se gorngv haaix dauh caqv bouc baamz zuiz zoux dorngc leiz ziouc dorngc ziouv nyei haaix nyungc cing nzengc ga naaiv
 wuov dauh oix zuqc weic ninh zoux nyei zuiz dorh dauh yiem ba gi yungh guanh
 maiv waaic fangx nyei ba gi yungh gouv
 bun ziouv
 oix zuqc funx naaiv dauh yungh nyei jaax zinh puix singx dinc nyei nyaanh nyei hniev daauh
 naaiv se zoux dorngc zuiz ziec fiqv zuiz nyei ga naaiv
wuov dauh yaac oix zuqc jaauv sung dongh ninh qiemx jienv
 maiv gaengh cuotv nyei buonc cing nzengc ga naaiv
 aengx buih biaa gouv nyei yietc gouv bun sai mienh
 sai mienh ziouc longc yungh gouv tengx ninh fiqv zuiz
 ninh nyei zuiz ziouc duqv guangc mi aqv
se gorngv mienh baamz zuiz
 zoux dongh ziouv hatc maiv dungx zoux nyei haaix diuh leiz
 maiv gunv ninh maiv hiuv duqv ninh zoux nyei
 ninh dorngc mi aqv
 oix zuqc ndaam zuiz aqv
ninh oix zuqc dorh dauh yiem yungh guanh
 maiv waaic fangx nyei yungh gouv
 oix zuqc funx naaiv dauh yungh gouv nyei jaax zinh puix horpc weic zoux dorngc zuiz ziec nyei ga naaiv
 hnangv naaic
 sai mienh ziouc weic ninh caqv bouc zoux dorngc nyei sic fiqv zuiz
 ninh nyei zuiz ziouc duqv guangc liuz aqv
naaiv se fiqv zoux dorngc zuiz nyei ga naaiv
 weic zuqc ninh baamz zuiz dorngc ziouv
