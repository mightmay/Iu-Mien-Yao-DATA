guoqv jienv mienh nziaamv nyei zingh oix zuqc kouv aqv
 maaih gorngv baeqc nyei sic caux luv daaih nyei ga naaiv buangv nzengc
 caangv nyei sic yaac maiv dingh
muangx maah
 biaav bin nyei qiex mbui fiuv fiuv nyei
 cie yienh guinh guinh japc japc nyei
 maaz tiux mingh lopc lopc nyei
 mborqv jaax nyei cie njih njungx njapc nyei
geh maaz baeng tiux mingh mborqv jaax
 nzuqc ndaauv zaengh zaengh nyei
 cang njih njungx njapc nyei
 zuqc daix nyei mienh ndui ndui wuov
 janx daic nyei sei maiv haih saauv maiv zienz
 mienh zungv ndiqv zuqc sei ndorpc
ni naa we hnangv naaiv nor zuqc daaih weic zuqc ninh se hnangv maaic buonv sin nyei m sieqv dorn maaih hienx nyei sic camv
 ninh zoux nzueic yuoqc mienh
 bungx faatv baeng mienh zuqc mietc
 ninh bangc ninh hienx nyei sic bun ziex norm guoqv zuqc maaic zoux nouh
 yaac longc ninh nyei faatv nduov maanc fingx
nernh jiex nyei ziouv gorngv
yie caux meih benx win
 yie oix nzien meih nyei junh faaux gomv meih nyei hmien
 yie oix bun maanc fingx mangc meih laengh gaengv nyei yiem
 bun norm norm guoqv buatc meih zuqc nyaiv
yie oix zorqv laih hlopv nyei ga naaiv zoi meih
 oix ki meih
 bun meih zuqc mienh qaqv mangc
haaix dauh buatc meih ziouc oix hluotv nqaang biaux yaac gorngv
  ni naa we zingh zuqc baaic huaang mi aqv
 haaix dauh oix tengx ninh nzauh
  oix zuqc mingh haaix norm dorngx lorz mienh orn ninh nyei hnyouv
ni naa we aac
 meih gauh longx yiem nai aa ndaaih hlen
 i yipv deic bung nyei domh zingh
 te mbetc fai
 te mbetc yaac maaih wuom weih jienv
 maaih koiv beu jienv ninh
 maaih wuom zoux ninh nyei zingh laatc
e ti o bie caux i yipv se ninh nyei qaqv
 yaac maiv maaih soux mouc
 putv caux li mbie yaac tengx ninh
mv baac ninh corc zuqc caangv mingh
 zuqc yiem ganh norm deic bung
 yiem diuh diuh jauv kuv
 ninh nyei gu nguaaz zuqc mienh zong huv
 ninh nyei zoux hlo nyei zuangx mienh zuqc limc ndoh jienv
 mienh yaac dingc maengc mangc
 zorqv ninh mbuo bun nqoi
ni naa we aac
 meih yaac oix zuqc diuv nquin mongh longh
 meih oix lorz dorngx biaux ndutv
 bingx meih nyei win wangv
meih wuonv nyei zingh laatc ziouc hnangv ngongh nyorx ndiangx maaih zuoqc ndaangc nyei daauh torngx ngongh nyorx biouv
 yietv nqamv ziouc ndortv bieqc oix nyanc nyei mienh nyei nzuih
mangc maah
 meih nyei baeng se hnangv yiem meih mbu ndongx nyei m sieqv dorn nor
 meih nyei guoqv nyei gaengh yiem win wangv nyei nza hmien koi nqoi
 douz yaac buov mietc meih nyei gaengh sorn
oix zuqc zaangh wuom liouh jienv win wangv daaih weih jienv
 aengx ceix meih nyei zingh laatc wuonv
 caix nie zoux nie zun
 liuc leiz ziangx nie zun nyei zorngh
yiem wuov meih zungv zuqc douz buov qui
 zuqc nzuqc ndaauv daix meih
 hnangv jopv nyeic naqv nzengc gaeng zuangx nor
 gunv hiaangx jiez daaih hnangv jopv nyeic lunx
 hiaangx jiez daaih hnangv jopv nyeic gox
meih jaa saeng eix mienh gauh camv lungh nyei hleix
 mv baac ih zanc maiv buatc mi aqv
 hnangv jopv nyeic yang ndaatv ndaix jienv mingh mi aqv
meih nyei zoux hlo nyei mienh hnangv jopv nyeic nor camv
 meih mbuo nyei jien yaac camv hnangv yietc domh guanh jopv nyeic
 taux juangv nyei hnoi nzopc jienv laatc gu nguaaic
 mba hnoi yietv cuotv daaih ziouc ndaix jienv mingh mi aqv
 maiv maaih haaix dauh hiuv duqv ninh mbuo jiex haaix
o atc si lie nyei hungh diex aah
 meih nyei goux yungh mienh m njormh nzengc mi aqv
 meih nyei zoux hlo nyei mienh yaac m njormh nzengc
 meih nyei baeqc fingx faatv nzaanx nyei yiem wuov mbong
 maiv maaih haaix dauh dorh ninh mbuo daaih zunv
meih zuqc mun kouv
 zungv maiv haih zorc
 zuqc mun nyei dorngx siang haic
 da faanh haiz gorngv meih zuqc kouv nyei fienx
 mienh ziouc a hneiv nyei mbaix buoz zaangv
 weic zuqc maiv maaih haaix dauh maiv zuqc jiex meih zanc zanc zoux doqc nyei sic
