ndaawitv nyei dorn
 apc saa lom
 maaih dauh muoc ziangh duqv nzueic haic
 ninh nyei mbuox heuc taamaa
 ndaawitv nyei ganh dauh dorn
 amnon
 hnamv taamaa
amnon ba laqc hnamv gau
 hnyouv nzauh duqv kouv
 zungv benx baengc mi aqv
 weic zuqc taamaa se maiv bueix jiex dorn nyei sieqv
 amnon haiz maiv noic duqv taamaa
amnon maaih dauh loz gaeng doic
 mbuox heuc yo naa ndapc
 se ndaawitv nyei gorx
 si me haa
 nyei dorn
 naaiv dauh mienh guai haic
ninh gorngv mbuox amnon
hungh nyei dorn aah
 meih weic haaix diuc yietc ndorm beiv yietc ndorm nzauh
 meih maiv mbuox yie fai
 amnon dau
yie hnamv yie nyei youz
 apc saa lom
 nyei muoc
 taamaa
yo naa ndapc gorngv mbuox ninh
meih oix zuqc bueix jienv coux zaax laaic butv baengc
 meih nyei die daaih mangc meih nyei ziangh hoc oix zuqc gorngv mbuox ninh
  tov mbuox yie nyei muoc
 taamaa
 dorh nyanc hopv daaih bun yie nyanc
 ninh oix zuqc daaih yiem yie nyei nza hmien liuc leiz bun yie duqv buatc ninh
 nqa haav ninh ganh nyei buoz oix zuqc dorh daaih bun yie nyanc
amnon ziouc bueix jienv coux zaax laaic butv baengc
 hungh diex daaih mangc ninh nyei ziangh hoc ninh gorngv mbuox hungh diex
tov bun yie nyei muoc
 taamaa
 daaih yiem yie nyei nza hmien zoux i norm njuov
 bun ninh ganh dorh daaih bun yie nyanc
ndaawitv ziouc paaiv mienh mingh mbuox taamaa
mingh meih nyei gorx
 amnon
 nyei biauv liuc leiz ga naaiv bun ninh nyanc
taamaa ziouc mingh ninh nyei gorx
 amnon
 nyei biauv
 taux amnon bueix jienv nyei dorngx
 ninh ziouc yiem amnon nyei nza hmien zorqv qouv ziangx nyei mbuonv caix daaih zaang
ninh yaac yiem amnon nyei nza hmien zorqv njuov cuotv daaih mv baac amnon maiv nyanc
 ninh gorngv mbuox zuangx mienh
cuotv nzengc mingh
 ninh mbuo ziouc cuotv nzengc mi aqv
amnon gorngv mbuox taamaa
dorh njuov bieqc yie nyei gen weic bun yie duqv nyanc meih nyei buoz dorh daaih nyei ga naaiv
 taamaa ziouc dorh ninh zoux daaih nyei njuov bieqc gen mingh bun ninh nyei gorx
 amnon
 nyanc
mv baac dorh njuov mingh bun ninh nyei gorx nyanc wuov zanc
 ninh nyei gorx zorqv jienv ninh aengx gorngv mbuox ninh
yie nyei muoc aah
 daaih caux yie bueix maah
taamaa gorngv
yie nyei gorx aah
 maiv duqv lorqc
 maiv dungx aapv yie
 yiem i saa laa en mienh mbu ndongx maiv zoux naaiv deix sic
 maiv dungx zoux naaiv deix orqv sic maah
yie ganh aeqv
 hnangv naaic zuqc nyaiv
 yie nyei hmien maiv lamh an dorngx aqv
 meih ganh yaac zuqc yiem i saa laa en mienh mbu ndongx benx ga naaiv hngongx
 weic naaiv meih horpc zuqc tov hungh diex
 hnamv daaih ninh maiv ngaengc bungx yie bun meih
mv baac amnon maiv muangx
 ninh nyei qaqv gauh henv
 ninh ziouc caa ninh nyei muoc
 taamaa
nqa haav amnon gengh
 nzorng haic taamaa
 zungv nzorng gauh camv ninh zinh ndaangc hnamv wuov zanc
 amnon gorngv
jiez sin daaih
 mingh aqv
taamaa gorngv mbuox ninh
yie nyei gorx aah
 maiv dungx hnangv naaiv zoux
 zunc yie cuotv se dorngc gauh hniev meih zoux bun yie nyei
 mv baac amnon maiv muangx
ninh ziouc heuc ninh ganh nyei bou daaih mbuox ninh
zunc naaiv dauh m sieqv dorn cuotv naaiv mingh
 guon jienv gaengh
 sorn jienv
amnon nyei bou ziouc zunc taamaa cuotv mingh aengx sorn jienv gaengh
 wuov zanc taamaa zuqv jienv lui ndaauv
 lui mueiz yaac ndaauv nyei hnangv maiv gaengh dorng jaa nyei hungh sieqv zuqv nor
taamaa zorqv saaiv hiaamx jienv m nqorngv yaac betv ninh zuqv jienv maaih lui mueiz ndaauv nyei lui
 longc buoz buang jienv m nqorngv yietc binc mingh yietc binc nyiemv mbui nyei
taamaa nyei gorx
 apc saa lom
 naaic ninh
meih nyei gorx
 amnon
 caux liuz meih fai
 yie nyei muoc aac
 maiv dungx gorngv aqv
 ninh zoux meih nyei gorx
 maiv dungx hnamv camv
 taamaa ziouc nzauh nzauh ndoqc ndoqc nyei yiem ninh nyei gorx
 apc saa lom
 nyei biauv
ndaawitv hungh haiz naaiv deix yietc zungv sic ninh qiex jiez
 haic
mv baac apc saa lom maiv caux amnon gorngv haaix nyungc waac
 maiv gunv longx fai ciouv
 weic zuqc apc saa lom nzorng amnon laaix amnon caa ninh nyei muoc
jiex liuz i hnyangx
 apc saa lom yiem mbaa an haaso
 nitv e faa im
 japv ba gi yungh nyei biei
 apc saa lom cingv hungh diex nyei yietc zungv dorn caux jienv ninh mingh
ninh mingh lorz hungh diex yaac gorngv
 meih nyei bou
 maaih mienh japv ba gi yungh nyei biei
 tov hungh diex caux hungh nyei zuangx jien caux yie
 meih nyei bou
 mingh
mv baac hungh diex gorngv mbuox apc saa lom
yie nyei dorn aah
 mbuo maiv zuqc mingh nzengc
 nziex kungx la nyauv meih hnangv
 apc saa lom qaqv tov
 hungh diex corc maiv laengz mingh
 mv baac ninh buang waac bun apc saa lom
apc saa lom ziouc gorngv
maiv mingh nor
 tov nqoi nzuih bun yie nyei gorx
 amnon
 caux jienv yie mbuo mingh
 hungh diex naaic
ninh weic haaix diuc oix zuqc caux meih mingh
mv baac apc saa lom qaqv tov
 hungh diex ziouc nqoi nzuih bun amnon caux hungh nyei yietc zungv dorn mingh
apc saa lom paaiv ninh nyei bou
zuov jienv mangc amnon hopv diuv camv njien youh aqv
 yie haaix zanc gorngv
  daix amnon aqv
  gunv daix ninh daic
 maiv dungx gamh nziex
 se yie paaiv meih mbuo zoux maiv zeiz
 oix zuqc daamv hlo yaac henv
apc saa lom nyei bou ziouc ei jienv ninh paaiv nyei waac zoux bun amnon
 hungh diex zengc njiec nyei yietc zungv dorn jiez sin daaih
 gorqv mienh faaux gorqv mienh nyei lorh geh jienv biaux
ninh mbuo corc yiem ndaamv jauv wuov zanc maaih waac taux ndaawitv wuov gorngv
apc saa lom daix nzengc hungh nyei dorn
 maiv zengc yietc dauh
hungh diex souv jiez daaih betv ninh nyei lui houx yaac bueix ga ndiev ndau
 souv jienv hungh nyei ga hlen wuov deix jien yaac betv ninh mbuo nyei lui houx
mv baac ndaawitv nyei gorx
 si me haa nyei dorn
 yo naa ndapc
 gorngv
tov yie nyei ziouv maiv dungx laaic ninh mbuo daix nzengc wuov deix mienh lunx mienh
 se hungh diex nyei yietc zungv dorn
 weic zuqc kungx amnon ganh daic hnangv
 yiem amnon caa apc saa lom nyei muoc
 taamaa
 wuov hnoi
 apc saa lom jiez hnyouv daix amnon
hnangv naaiv
 tov yie nyei ziouv
 hungh diex
 maiv dungx hnyouv huaang laaic hungh diex nyei yietc zungv dorn zuqc daic nzengc
 kungx amnon ganh nduqc dauh zuqc daix daic hnangv
mv baac apc saa lom biaux
 siouv gaeng wuov dauh mienh lunx mienh cau hmien mangc buatc mienh camv gan jienv ho lo naa im
 mbong ga hlen wuov diuh jauv daaih
yo naa ndapc gorngv mbuox hungh diex
mangc maah
 hungh diex nyei dorn mbuo daaih aqv
 hnangv yie
 meih nyei bou
 gorngv nor
 za gengh hnangv wuov nor
ninh yietv gorngv setv waac hnangv
 hungh diex nyei dorn bieqc daaih yaac qaqv nyiemv
 hungh diex caux ninh nyei zuangx bou yaac bungx sing bungx qiex nyei nyiemv
apc saa lom biaux mingh taux gesu nyei hungh
 am mi hutv
 nyei dorn
 tanmai
 wuov
 mv baac ndaawitv hungh hnoi hnoi weic ninh nyei dorn nzauh
apc saa lom biaux mingh gesu
 yiem wuov buo hnyangx
hungh diex jangx haic
 oix buatc apc saa lom
 weic zuqc ninh nzauh amnon zuqc daic nyei jauv zoqc jienv njiec
