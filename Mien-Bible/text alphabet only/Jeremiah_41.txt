taux cietv hlaax
 maaih hungh nyei douh zong
 zoux hlo nyei jien
 se e li saa maa nyei fun
 ne taa ni yaa nyei dorn
 i saa maa en
 caux jienv ziepc laanh mienh mingh taux mitv baa lorz aa hi kam nyei dorn
 ge ndaa li yaa
 ninh mbuo yiem mitv baa lomh nzoih nyanc hnaangx wuov zanc
ne taa ni yaa nyei dorn
 i saa maa en
 caux jienv ninh daaih nyei ziepc laanh mienh jiez sin longc nzuqc ndaauv daix saafaan nyei fun
 aa hi kam nyei dorn
 ge ndaa li yaa
 dongh mbaa mbi lon hungh liepc daaih zoux wuov norm deic bung nyei saengv ziouv
i saa maa en aengx daix caux ge ndaa li yaa yiem mitv baa wuov nyei yietc zungv yiutai mienh caux buangh zuqc yiem wuov nyei ken ndie baeng
ge ndaa li yaa zuqc daix daic
 nqa haav wuov hnoi
 corc maiv gaengh maaih haaix dauh hiuv
maaih betv ziepc laanh mienh yiem sekem caux silo caux saa maa lie daaih
 ninh mbuo teix nqoi siaam
 zuqv betv huv nyei lui houx
 sin zaangc guetv taatv
 dorh jienv fongc horc nyei laangh ziqc caux hung
 oix mingh zaangc ziouv nyei biauv fongc horc
ne taa ni yaa nyei dorn
 i saa maa en
 cuotv mitv baa mingh zipv ninh mbuo
 yietc binc mingh yietc binc nyiemv
 buangh ninh mbuo wuov zanc ninh gorngv
gunv bieqc daaih lorz aa hi kam nyei dorn
 ge ndaa li yaa
bieqc zingh daaih wuov zanc
 ne taa ni yaa nyei dorn
 i saa maa en
 caux jienv ninh yiem nyei mienh
 daix ninh mbuo aengx zorqv ninh mbuo zoi njiec norm siou wuom nyei kuotv
mv baac yiem ninh mbuo mbu ndongx maaih ziepc laanh gorngv mbuox i saa maa en
maiv dungx daix yie mbuo
 weic zuqc yie mbuo maaih mbiauh witv caux mbiauh mbaali caux ga lanv youh caux mueiz dorngh bingx jienv wuov lomc huaang
 i saa maa en ziouc dingh njiec
 maiv caux ninh mbuo nyei doic daix
i saa maa en zorqv ninh daix daic nyei yietc zungv mienh nyei sei dapv jienv wuov norm siou wuom nyei kuotv
 naaiv norm wuom kuotv se zinh ndaangc aasaax hungh weic mbungh i saa laa en nyei hungh
 mbaa aa saa
 zoux daaih
 ne taa ni yaa nyei dorn
 i saa maa en
 zorqv wuov deix zuqc daix nyei mienh nyei sei dapv buangv wuov norm kuotv
i saa maa en aengx zorqv yiem mitv baa zengc njiec nyei mienh
 se hungh sieqv caux yiem mitv baa zengc njiec nyei baeqc fingx
 dongh goux hungh diex nyei baeng bieiv
 ne mbu saa laa ndaan
 jiu bun aa hi kam nyei dorn
 ge ndaa li yaa
 ne taa ni yaa nyei dorn
 i saa maa en ziouc guaatv ninh mbuo cuotv jauv jiex wuov ngaanc ammon mienh wuov
mv baac kaa le aa nyei dorn
 yo haa nan
 aengx caux ninh yiem wuov deix jun baeng nyei zuangx baeng bieiv
 muangx haiz ne taa ni yaa nyei dorn
 i saa maa en
 zoux nyei yietc zungv orqv sic
ninh mbuo ziouc dorh jienv ninh mbuo nyei zuangx mienh cuotv mingh caux ne taa ni yaa nyei dorn
 i saa maa en
 mborqv jaax
 ninh mbuo zunc zaaic yiem gi mbe on nyei domh wuom njaangh
caux i saa maa en yiem wuov nyei zuangx mienh buatc kaa le aa nyei dorn
 yo haa nan caux jienv ninh nyei zuangx baeng bieiv
 ninh mbuo a hneiv haic aqv
hnangv naaic yiem mitv baa zuqc i saa maa en guaatv mingh nyei zuangx mienh daaux sin nzuonx daaih mingh kaa le aa nyei dorn
 yo haa nan wuov
mv baac ne taa ni yaa nyei dorn
 i saa maa en caux hietc laanh mienh biaux ndutv yo haa nan nyei buoz ndiev mingh lorz ammon mienh
kaa le aa nyei dorn
 yo haa nan
 caux ninh yiem wuov deix jun baeng nyei zuangx baeng bieiv
 ziouc dorh wuov deix zengc njiec nyei mienh nzuonx
 se ne taa ni yaa nyei dorn
 i saa maa en
 daix liuz aa hi kam nyei dorn
 ge ndaa li yaa
 aengx guaatv mingh yiem mitv baa wuov deix baeng
 m sieqv dorn
 fu jueiv caux im dov nyei mienh
ninh mbuo aengx mingh taux nitv fatv mbetc le hem nyei gelutv kim ham
 jiez hnyouv oix mingh i yipv deic bung
weic zuqc ninh mbuo gamh nziex ken ndie mienh
 laaix ne taa ni yaa nyei dorn
 i saa maa en
 daix aa hi kam nyei dorn
 ge ndaa li yaa
 dongh mbaa mbi lon hungh liepc zoux deic bung nyei saengv ziouv
