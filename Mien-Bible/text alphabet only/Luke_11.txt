maaih hnoi yesu yiem norm dorngx daux gaux
 daux gaux liuz
 maaih dauh ninh nyei sai gorx gorngv mbuox ninh
ziouv aac
 tov njaaux yie mbuo daux gaux hnangv yo han njaaux ninh nyei sai gorx mbuo nor
yesu ziouc mbuox ninh mbuo
meih mbuo haaix zanc daux gaux oix zuqc hnangv naaiv nor gorngv
  zaangc diex aah
 tov bun mienh taaih meih nyei cing nzengc mbuox
 tov bun meih zoux ziouv gunv mienh nyei hnoi taux
yie mbuo hnoi hnoi qiemx nyei nyanc hopv
 tov bun yie mbuo yietc hnoi maaih gaux yietc hnoi nyanc
tov guangc yie mbuo zoux nyei zuiz
 weic zuqc haaix dauh dorngc yie mbuo
 yie mbuo yaac guangc bun ninh mbuo
 maiv dungx bun yie mbuo buangh seix hnyouv nyei sic
yesu aengx gorngv mbuox ninh mbuo
se gorngv meih mbuo maaih dauh ndaamv muonz bienx seix mingh taux loz gaeng doic nyei biauv mbuox ninh
  loz gaeng aah
 tov gaav buo norm njuov bun yie oc
yie maaih dauh loz biuv doic jiex jauv koqv hoqc taux daaih hitv yie wuov
 yie yaac maiv maaih haaix nyungc bun ninh nyanc
yiem biauv gu nyuoz wuov dauh loz gaeng ziouc dau
  maiv dungx daaih ging ceuv yie aqv
 yie mbuo guon jienv gaengh
 hmuangv doic yietc zungv bueix nzengc
 yie maiv haih jiez sin zorqv haaix nyungc bun meih aqv lorqc
yie mbuox meih mbuo
 maiv zeiz laaix daav loz gaeng oix jiez sin zorqv haaix nyungc bun ninh
 mv baac weic ninh tov duqv nyouh haic cingx daaih jiez sin zorqv ninh qiemx zuqc nyei ga naaiv bun
hnangv naaic yie mbuox meih mbuo
 oix zuqc tov ziouc duqv
 oix zuqc lorz ziouc buatc
 oix zuqc ngaengv gaengh
 gaengh ziouc nqoi
weic zuqc haaix dauh tov ziouc duqv
 haaix dauh lorz ziouc buatc
 haaix dauh ngaengv gaengh
 gaengh ziouc nqoi
meih mbuo haaix dauh zoux die nyei mienh
 dorn tov mbiauz meih oix bun naang ninh fai
dorn tov jaux
 meih oix bun ziepc nyeic ndaangh ninh fai
meih mbuo ndongc naaic waaic nyei mienh zungv hiuv duqv bun longx nyei ga naaiv meih mbuo nyei fu jueiv
 meih mbuo nyei tin dorngh diex corc gauh oix ceix singx lingh bun tov ninh wuov deix mienh
yesu zunc ga naaiv hngongx mienv cuotv mienh nyei sin
 mienv cuotv mingh
 wuov laanh mienh ziouc haih gorngv waac aqv
 zuangx mienh mbuoqc horngh haic
mv baac maaih deix gorngv
ninh longc mienv nyei hungh
 mbe en se mbun
 nyei lingc zunc mienv cuotv
aengx maaih deix mienh oix seix yesu ziouc tov ninh bun norm yiem tin dorngh daaih nyei jangx hoc
mv baac ninh mbuo nyei hnyouv hnangv haaix nor hnamv
 yesu hiuv nyei
 ninh ziouc gorngv
haaix norm guoqv bun nqoi zoux ziex jauv
 ganh nyei guoqv zaangc mienh caux ganh nyei guoqv zaangc mienh mborqv jaax
 wuov norm guoqv ziouc baaic nzengc aqv
 se gorngv yietc biauv mienh mborqv jaax bun nqoi
 jaa dingh ziouc baaic nzengc aqv
hnangv naaic
 se gorngv saadaan nyei guoqv bun nqoi zoux ziex guanh
 naaiv guanh caux wuov guanh mborqv jaax
 ninh nyei guoqv hnangv haaix nor haih yiem duqv wuonv
 meih mbuo gorngv yie longc mbe en se mbun mienv nyei lingc zunc mienv cuotv
se gorngv yie kaux mbe en se mbun mienv zunc mienv cuotv
 wuov nyungc meih mbuo nyei sai gorx kaux haaix dauh nyei lingc zunc mienv cuotv
 meih mbuo nyei sai gorx zoux nyei sic bun cing meih mbuo dorngc aqv
mv baac se gorngv yie kaux tin hungh nyei qaqv zunc mienv cuotv
 naaiv bun cing tin hungh yiem meih mbuo mbu ndongx zoux ziouv aqv
se gorngv maaih dauh mienh henv mienh mbenc nzoih wuoqc ginc zuov jienv ganh nyei biauv
 ninh nyei jaa dingh ziouc baengh orn aqv
mv baac se gorngv maaih dauh gauh henv daaih mborqv hingh
 ninh ziouc zorqv nzengc dongh wuov dauh bangc weic goux jaa dingh nyei wuoqc ginc
 caangv duqv daaih nyei ga naaiv yaac dorh mingh bun nqoi
haaix dauh maiv gan yie
 se caux yie doix dekc
 haaix dauh maiv tengx yie siou zunv
 wuov dauh zoux bun nzaanx nzengc mi aqv
maaih hieh guaiv mienv yiem mienh nyei sin cuotv daaih wuov zanc
 ninh youh jienv deic bung haanz mingh lorz dorngx hitv
 mingh gau
 lorz maiv duqv dorngx hitv
 mienv ziouc gorngv
  aa
 yie oix nzuonx yie nyei loz biauv yiem aqv
ninh ziouc nzuonx mingh buatc ninh nyei loz biauv puotv njang nzengc
 mbenc sung nyei
ninh ziouc aengx mingh lorz siec dauh mienv gauh ciouv jiex ninh
 daaih caux jienv ninh bieqc wuov laanh mienh nyei sin yiem
 wuov laanh mienh ziouc gauh kouv jiex zinh ndaangc aqv
yesu gorngv jienv naaiv deix waac wuov zanc
 wuov guanh mienh maaih dauh m sieqv dorn heuc jienv mbui nyei gorngv mbuox yesu
yungz meih daaih aengx bun nyorx meih hopv wuov dauh maaih njien youh aqv
yesu dau
dongh haiz tin hungh nyei waac yaac ei jienv zoux wuov deix
 gauh maaih njien youh
mienh gunv zoux gunv camv daaih gapv zunv wuov zanc
 yesu gorngv
ih jaax hnoi nyei mienh gengh waaic haic
 ninh mbuo kungx tov jangx hoc mangc mv baac cuotv liuz yonaa wuov nyungc jangx hoc
 yie maiv bun haaix nyungc jangx hoc ninh mbuo mangc
yonaa hnangv haaix nor benx jangx hoc bun ni naa we mienh mangc
 yie
 baamh mienh nyei dorn
 yaac oix hnangv wuov nor benx jangx hoc bun ih jaax hnoi nyei mienh mangc
taux tin hungh siemv zuiz wuov hnoi
 yiem naamh bung maengx wuov dauh hungh maac oix souv jiez daaih gox ih jaax mienh
 weic zuqc wuov dauh hungh maac yiem lungh gorn daaih muangx saa lo morn hungh cong mengh nyei waac
 mangc maah
 yiem naaiv maaih dauh gauh hlo jiex saa lo morn
taux tin hungh siemv zuiz wuov hnoi
 ni naa we mienh oix souv jiez daaih gox ih jaax mienh
 weic zuqc yonaa mingh zunh doz wuov zanc ninh mbuo zungv goiv hnyouv guangc zuiz mi aqv
 mangc maah
 ih zanc yiem naaiv corc maaih dauh gauh hlo jiex yonaa
maiv maaih haaix dauh diemv zieqc dang daaih dorh mingh bingx jienv
 fai zorqv tongv nqopv jienv
 dang m daaih oix zuqc don dang nyei baaih bun bieqc biauv nyei mienh mangc duqv buatc njang
meih nyei m zing beiv sin nyei dang
 meih nyei m zing njang nor
 ziangh sin ziouc njang nzengc
 mv baac m zing maiv njang
 meih nyei sin ziouc hmuangx nzengc mi aqv
hnangv naaiv meih oix zuqc mbungh jienv maiv dungx bun meih nyei sin nyei njang hmuangx
se gorngv meih nyei sin maaih njang buangv nzengc
 maiv maaih yietc norm dorngx hmuangx
 yietc zungv ziouc njang
 hnangv maaih dang nyei njang ziux jienv meih nor
yesu gorngv baac waac
 maaih dauh faa li si mienh heuc yesu mingh caux ninh nyanc hnaangx
 yesu ziouc bieqc biauv zueiz jienv nyanc hnaangx
wuov dauh faa li si mienh buatc yesu nyanc hnaangx
 maiv ei jienv leiz nzaaux buoz ndaangc
 ninh mbuoqc horngh haic aqv
ziouv ziouc gorngv mbuox ninh
meih mbuo faa li si mienh nzaaux nzormc yienv kungx nzaaux ga nyiec nzengc hnangv
 mv baac meih mbuo gu nyuoz zaangh buangv meih mbuo mauv daaih nyei ga naaiv caux hiuang orqv
ga naaiv hngongx aah
 tin hungh zeix cuotv ga nyiec maengx yaac maiv zeiz aengx zeix cuotv gu nyuoz maengx
oix zuqc zorqv yiem meih mbuo nyei nzormc yienv gu nyuoz wuov deix ga naaiv fungx mienh jomc mienh
 meih mbuo nyei yietc zungv ziouc cing nzengc mi aqv
meih mbuo faa li si mienh aah
 meih mbuo oix buangh zuqc kouv aqv
 meih mbuo dorh baeqc citv caux yienh si caux nyungc nyungc ga naaiv ndaang ziepc gouv nyei yietc gouv fongc horc tin hungh
 mv baac zoux baengh fim nyei jauv caux hnamv tin hungh nyei jauv meih mbuo la kuqv maiv zoux
 meih mbuo horpc zuqc zoux naaiv deix jauv mv baac maiv dungx la kuqv ziepc gouv nyei yietc gouv ga naaiv fongc horc tin hungh
meih mbuo faa li si mienh aah
 meih mbuo oix buangh zuqc kouv aqv
 meih mbuo yiem wuic dorngh oix zueiz longx jiex nyei dorngx
 yiem hei horngc yaac oix mienh zorqv yieqv taaih meih mbuo
meih mbuo oix zuqc kouv aqv
 meih mbuo se hnangv maiv maaih jangx hoc nyei janx daic zouv
 mienh caaiv zuqc yaac liemh maiv hiuv caaiv zuqc janx daic zouv
maaih dauh njaaux leiz nyei fin saeng gorngv
fin saeng aah
 meih hnangv naaiv nor gorngv
 meih liemh yie mbuo yaac gorngv doqc niaa
yesu dau
meih mbuo njaaux leiz nyei fin saeng yaac oix zuqc kouv aqv
 meih mbuo zorqv hniev nyei
 aqc duqv nyiex nyei ga naaiv paanx bun mienh nyiex
 mv baac meih mbuo ganh liemh maiv longc yietc norm buoz ndoqv tengx ninh mbuo bouh
meih mbuo gengh oix zuqc kouv aqv
 meih mbuo ceix douc waac mienh nyei zouv mv baac naaiv deix douc waac mienh meih mbuo ganh nyei ong taaix daix daic
hnangv naaic meih mbuo biux mengh meih mbuo a hneiv meih mbuo nyei ong taaix zoux nyei sic
 weic zuqc ninh mbuo daix naaiv deix douc waac mienh
 meih mbuo yaac tengx ceix zouv
weic naaiv tin hungh longc ninh nyei cong mengh gorngv
  yie oix paaiv douc waac mienh yaac paaiv gong zoh mingh taux ninh mbuo naaic
 maaih deix ninh mbuo oix daix daic
 maaih deix ninh mbuo oix zoux doqc
hnangv naaiv
 ih jaax mienh zuqc dingc zuiz se laaix ninh mbuo nyei ong taaix daix zuangx douc waac mienh bun nziaamv liouc cuotv
 yiem zeix lungh zeix ndau taux ih zanc
dongh yiem daix aa mbaen wuov doic mienh aengx taux daix se kaa li yaa yiem ziec dorngh caux cing nzengc nyei dorngx mbu ndongx
 yie mbuox meih mbuo
 ih jaax mienh oix zuqc laaix naaiv deix yietc zungv zuqc dingc zuiz
meih mbuo njaaux leiz nyei fin saeng oix zuqc kouv aqv
 weic zuqc meih mbuo zorqv koi wuonh zaang wuov norm biauv nyei forv zeih siou jienv
 meih mbuo ganh maiv bieqc
 mienh oix bieqc meih mbuo yaac laanh jienv maiv bun bieqc
yesu yiem wuov cuotv daaih
 njaaux leiz nyei fin saeng caux faa li si mienh caux ninh doix dekc nzaeng
 qaqv lorz jauv naaic
oix nduov ninh gorngv dorngc waac weic longc ninh nyei waac gox ninh
