caux zuangx mienh gorngv liuz leih hiaang waac
 nzangv baeng zaqc nyei mingh taux kotc koiv nzou
 da nyeic hnoi yie mbuo mingh taux lo nde koiv nzou aengx mingh baa taa laa mungv
yiem wuov buatc maaih poux nzangv oix mingh fi ni sie deic bung
 yie mbuo ziouc bieqc nzangv mingh aqv
mingh gau
 mangc buatc saibatc koiv nzou ziouc jiex ninh nyei naamh bung mingh silie deic bung
 taux tailaqv zingh
 nzangv oix bungx huox njiec
 yie mbuo ziouc cuotv wuov aqv
yiem wuov yie mbuo lorz buatc sienx yesu nyei mienh ziouc caux ninh mbuo yiem yietc norm leiz baaix
 singx lingh longc ninh mbuo mbuox baulo maiv dungx mingh ye lu saa lem zingh
mv baac yiem yietc norm leiz baaix liuz
 yie mbuo cuotv jauv mingh aqv
 yietc zungv sienx yesu nyei mienh
 liemh ninh mbuo nyei auv jueiv
 caux jienv fungx yie mbuo cuotv ziqc zingh mingh koiv hlen
 yiem wuov mbienx gueic njiec daux gaux
 daux gaux liuz
 gorngv liuz leih hiaang waac
yie mbuo bieqc nzangv
 wuov deix yaac nzuonx biauv mi aqv
yie mbuo yiem tailaqv yangh nzangv mingh taux tor le mi caux yiem wuov nyei gorx youz gorngv wuic buangh waac aengx caux ninh mbuo yiem hnoi wuov
da nyeic hnoi yie mbuo aengx mingh si saa li yaa mungv
 taux wuov yie mbuo hitv zunh kuv fienx wuov dauh filipv nyei biauv
 naaiv dauh filipv dongh zinh ndaangc yiem ye lu saa lem jiu baang ginv daaih nyei wuov deix siec dauh nyei yietc dauh
ninh maaih biei dauh sieqv maiv gaengh longc nqox
 ninh mbuo yaac duqv zingh nyeic douc tin hungh nyei waac
yiem ziex hnoi wuov
 maaih dauh douc waac mienh
 mbuox heuc aa gaa mbatc
 yiem yu ndie saengv daaih
ninh daaih lorz yie mbuo
 zorqv baulo nyei houx hlaang ndoh jienv ninh ganh nyei buoz zaux yaac gorngv
singx lingh hnangv naaiv nor gorngv
  yiem ye lu saa lem zingh nyei yiutai mienh oix hnangv naaiv nor ndoh jienv naaiv diuh houx hlaang nyei ziouv yaac jiu bun yiem janx nyei buoz ndiev
haiz liuz naaiv deix waac yie mbuo caux yiem wuov nyei mienh qaqv tov baulo maiv dungx mingh ye lu saa lem zingh
baulo dau
meih mbuo weic haaix diuc hnangv naaiv nor nyiemv bun yie nyei mba nziu yuqc nzengc
 yie zunv dingc hnyouv maiv daan nyunc bun mienh ndoh hnangv
 mv baac weic ziouv yesu nyei mbuox nyunc yiem ye lu saa lem zingh bun mienh daix
ndongc haaix gorngv baulo yaac maiv muangx
 yie mbuo ziouc maiv gorngv aqv
 kungx gorngv
tov ziouv ei jienv ninh nyei za eix zoux
nqa haav yie mbuo mbenc ziangx ga naaiv mingh ye lu saa lem
maaih deix yiem si saa li yaa nyei sai gorx gan jienv yie mbuo mingh yaac dorh yie mbuo mingh yie mbuo oix zuqc hitv wuov dauh maa naa sanx nyei biauv
 maa naa sanx se yiem saibatc koiv nzou daaih nyei mienh yaac zoux dauh sienx ndaangc jiex wuov baan sai gorx
mingh taux ye lu saa lem
 sienx yesu nyei mienh a hneiv zipv yie mbuo
da nyeic hnoi baulo caux yie mbuo mingh yaagorpc wuov
 jiu baang nyei mienh gox yietc zungv yaac yiem wuov nyei
baulo gorngv liuz wuic buangh waac
 ninh zueih yietv zueih nyeic nyei gorngv nzengc tin hungh hnangv haaix nor longc ninh yiem janx nyei dorngx zoux nyei yietc zungv sic
yiem wuov nyei mienh haiz ninh gorngv liuz naaiv deix sic ziouc ceng tin hungh
 aengx mbuox baulo
domh gorx aac
 meih hiuv nyei
 maaih ziex waanc yiutai mienh sienx yesu
 yietc zungv yaac jorm hnyouv gan leiz latc
ninh mbuo haiz gorngv meih yiem janx nyei deic bung njaaux zuangx yiutai mienh guangc mose nyei leiz latc
 meih yaac mbuox ninh mbuo maiv zuqc tengx fu jueiv jiex gaatv nyei leiz yaac maiv zuqc ei mbuo yiutai mienh nyei leiz fingx
wuov nyungc
 mbuo oix zuqc hnangv haaix nor zoux
 ninh mbuo zungv haiz gorngv meih daaih taux naaiv daaih aqv
meih oix zuqc ei yie mbuo nyei waac zoux
 yiem yie mbuo naaiv maaih biei laanh mienh caux tin hungh laengz jiex ngaengc waac
meih oix zuqc gan jienv ninh mbuo mingh yaac caux jienv ninh mbuo saax uix
 tengx ninh mbuo cuotv saax uix nyaanh
 ninh mbuo ziouc haih teix mba biei aqv
 hnangv naaiv zoux
 zuangx mienh ziouc hiuv duqv ninh mbuo haiz wuov deix waac se maiv zien
 meih ganh yaac ei jienv leiz latc zoux
mv baac sienx yesu nyei janx aeqv
 zinh ndaangc mbuo fiev fienx ei mbuo dingc daaih nyei waac mbuox ninh mbuo
  oix zuqc gec maiv dungx nyanc ziec jiex miuc fangx nyei haaix nyungc ga naaiv
 maiv dungx nyanc nziaamv
 maiv dungx nyanc naeqc jaang daic nyei saeng kuv orv
 yaac maiv dungx zoux maiv luonx horngc nyei sic
da nyeic hnoi baulo ziouc dorh wuov deix mienh yaac caux jienv ninh mbuo saax uix
 ninh aengx bieqc zaangc tin hungh nyei biauv mbuox sai mienh aengx maaih mbu ziex hnoi cingx buangv saax uix nyei hnoi
 taux wuov hnoi sai mienh oix zuqc weic ninh mbuo dauh dauh longc ga naaiv ziec bun tin hungh
wuov deix siec hnoi aav lamh buangv
 maaih deix esie saengv daaih nyei yiutai mienh buatc baulo yiem zaangc tin hungh nyei biauv
 ninh mbuo coqv zuangx mienh yaac zorqv baulo
nauc nauc nyei heuc jienv gorngv
i saa laa en mienh aah
 tengx yie mbuo maah
 dongh naaiv laanh mienh mingh norm norm dorngx njaaux mienh mangc piex mbuo yiutai mienh caux mbuo nyei leiz latc caux naaiv zaangc tin hungh nyei biauv
 maiv daan wuov nyungc hnangv
 ninh yaac dorh janx gikc bieqc zaangc tin hungh nyei biauv gu nyuoz
 bun naaiv norm cing nzengc dorngx maaih uix
ninh mbuo hnangv naaiv nor gorngv weic zuqc ninh mbuo buatc yiem e fe so zingh daaih wuov dauh do fi matv caux baulo yiem zingh gu nyuoz ziouc laaic baulo dorh ninh bieqc zaangc tin hungh nyei biauv
ziangh norm zingh nyei mienh ziouc lunc nzengc
 ndutc ndutc nyei tiux daaih zorqv baulo tor cuotv ziqc zaangc tin hungh nyei biauv
 zaangc tin hungh nyei biauv nyei gaengh ziouc liemh zeih guon jienv aqv
ziangh guanh mienh oix daix baulo wuov zanc
 lomaa domh baeng bieiv haiz fienx gorngv ye lu saa lem mienh lunc nzengc
ninh ziouc dorh deix baeng bieiv caux baeng
 tiux jienv mingh ninh mbuo wuov
 zuangx mienh buatc domh baeng bieiv caux baeng
 ninh mbuo ziouc dingh
 maiv mborqv baulo aqv
domh baeng bieiv mingh taux ziouc zorqv baulo aengx heuc baeng longc i diuh hlieqv limc ndoh jienv
 ninh naaic gaax
naaiv haaix dauh
 ninh zoux haaix nyungc
zuangx mienh maaih deix hnangv naaiv gorngv
 maaih deix hnangv wuov gorngv
 domh baeng bieiv zorqv maiv zuqc zien gorn baengx weic zuqc mienh lunc haic
 ninh ziouc heuc baeng dorh baulo mingh baeng yiem nyei dorngx wuov
taux wuov tei gorn zuangx mienh ciouv haic
 baeng ziouc hlorpv baulo faaux gu nguaaic
zuangx mienh gan jienv nqa haav mingh kih kungx kaatv nyei gorngv
daix ninh guangc aqv
baeng oix dorh baulo bieqc ninh mbuo yiem nyei dorngx gu nyuoz wuov zanc ninh gorngv mbuox dauh baeng bieiv
tov bun yie caux meih gorngv joux waac
 duqv nyei fai
 domh baeng bieiv gorngv
meih haih gorngv gikc waac nyei
wuov nyungc meih maiv zeiz zinh ndaangc ceux lunc dorh biei cin zaqc baeng mingh deic bung huaang wuov dauh i yipv mienh fai
baulo dau
yie se yiutai mienh
 cuotv seix yiem si li sie saengv
 taasatv zingh
 dongh maaih mengh hoc wuov norm domh zingh nyei baeqc fingx
 tov bun yie caux naaiv deix zuangx mienh gorngv waac oc
domh baeng bieiv nqoi nzuih bun ninh gorngv
 baulo souv jienv tei daauh huangx buoz mbuox mienh sekv
 zuangx mienh sekv mingh
 baulo ziouc longc hipv lu waac caux ninh mbuo gorngv
