zuangx gorx youz aac
 zinh ndaangc yie mingh meih mbuo naaic zunh tin hungh gem jienv nyei jauv
 wuov zanc yie maiv zeiz longc kuh muangx nyei waac fai cong mengh nyei waac gorngv
yie caux meih mbuo yiem wuov zanc
 yie dingc hnyouv yie kungx oix gorngv yesu giduc yaac gorngv ninh zuqc ding ziepc nzaangc jaax daic nyei sic hnangv
 ganh nyungc yie maiv gorngv aqv
yie taux meih mbuo naaic wuov zanc yie mau haic
 gamh nziex haic
 sin zinx jienv yiem
yie gorngv nyei waac
 zunh nyei doz maiv zeiz longc baamh mienh nyei cong mengh gorngv waac mbiaangc
 mv baac bun cing singx lingh maaih domh qaqv
hnangv naaic
 meih mbuo nyei sienx fim maiv zeiz bangc baamh mienh nyei cong mengh
 se bangc tin hungh nyei qaqv
yie zunh cong mengh nyei doz leiz bun ei sienx nyei jauv benx domh mienh wuov deix muangx
 se maiv zeiz ih jaax nyei cong mengh
 yaac maiv zeiz gunv ih jaax nyei baamh gen maaih lingc maaih qaqv wuov deix nyei cong mengh
 naaiv nyungc maaih lingc maaih qaqv nyei oix baaic nzengc
yie mbuo gorngv nyei cong mengh se maiv gaengh mbiaangx yaangh nyei cong mengh
 dongh tin hungh bingx jienv nyei cong mengh
 maiv gaengh zeix baamh gen wuov zanc
 tin hungh zungv dingc liuz longc naaiv nyungc cong mengh bun mbuo duqv njang laangc
gunv ih jaax nyei baamh gen wuov deix mienh maiv maaih yietc dauh mengh baeqc naaiv nyungc cong mengh
 se gorngv ninh mbuo mengh baeqc nor
 ninh mbuo maiv zorqv njang laangc nyei ziouv ding ziepc nzaangc jaax
mv baac hnangv ging sou fiev jienv gorngv
m zing maiv buatc jiex
 m normh maiv haiz jiex
 maiv maaih haaix dauh hnamv duqv taux nyei sic
 tin hungh liuc leiz ziangx bun hnamv ninh wuov deix mienh
mv baac maiv gaengh mbiaangx yaangh nyei sic
 tin hungh longc singx lingh bun mbuo hiuv
 weic zuqc singx lingh zaah toux nyungc nyungc
 liemh tin hungh ndo jiex nyei za eix yaac zaah duqv toux
kungx gorqv mienh ganh nyei hnyouv haih hiuv duqv gorqv mienh ganh hnamv nyei sic
 fih hnangv nyei
 kungx tin hungh nyei singx lingh ganh haih hiuv duqv tin hungh hnamv nyei sic
mbuo maiv zeiz zipv baamh mienh nyei hnyouv
 mbuo zipv nyei se tin hungh paaiv daaih nyei singx lingh weic bun mbuo hiuv duqv tin hungh ceix bun nyei nyungc nyungc
hnangv naaic
 naaiv deix sic yie mbuo maiv zeiz longc baamh mienh nyei cong mengh njaaux nyei waac gorngv
 yie mbuo longc singx lingh njaaux nyei waac gorngv mengh singx lingh nyei zien leiz bun maaih singx lingh nyei mienh muangx
haaix dauh maiv maaih singx lingh maiv haih zipv tin hungh bun daaih nyei zingh nyeic
 naaiv nyungc mienh maiv haih mengh baeqc naaiv deix zingh nyeic
 zungv funx se hngongx haic
 weic zuqc kungx maaih singx lingh dorh nyei mienh cingx daaih haih samx duqv cuotv
maaih singx lingh nyei mienh haih samx duqv cuotv maanc sic
 mv baac maiv maaih haaix dauh haih samx duqv cuotv ninh
hnangv ging sou gorngv nor
haaix dauh haih hiuv duqv ziouv nyei hnyouv
 haaix dauh haih njaaux ninh
 mv baac mbuo maaih giduc nyei hnyouv
