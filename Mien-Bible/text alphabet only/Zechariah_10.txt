yiem cun gueix meih mbuo oix zuqc gan ziouv tov mbiungc
 oix zuqc tov zeix mbuonx jieqv nyei ziouv
  ninh bun mbiungc gorng duih njiec
 bun dauh dauh mienh nyei lingh deic cuotv gaeng zuangx
weic zuqc an biauv nyei miuc fangx dau maiv lamh longc nyei jauv
 mbouv guaax mienh gorngv gorngv baeqc nyei waac
 mbeix mbeix mienh gorngv nyei mbeix se jaav nyei
 ninh mbuo orn mienh nyei hnyouv benx kungx waac
 weic naaiv baeqc fingx nzaanx hnangv ba gi yungh
 yaac zuqc kouv weic zuqc maiv maaih bieiv zeiv goux
ziouv gorngv
yie qiex jiez
 haic gunv baeqc fingx wuov deix
 yie oix dingc bieiv zeiv nyei zuiz
 weic zuqc nernh jiex nyei ziouv goux ninh nyei mienh
 se yu ndaa nyei zeiv fun
 yaac bun ninh mbuo hnangv yie nyei mborqv jaax henv nyei maaz
an biauv gorqv longc jienv jiex nyei la bieiv oix yiem yu ndaa cuotv
 mborng ndau corng ndopv liuh nyei dongc yaac oix yiem ninh cuotv
 mborqv jaax nyei juang zinx oix yiem ninh cuotv
 yietc zungv zoux bieiv nyei mienh oix yiem ninh cuotv
ninh mbuo lomh nzoih oix hnangv mborqv jaax nyei mienh henv mienh caaiv win wangv njiec jaai horngc nyei wuom bamc
 ninh mbuo mborqv jaax weic zuqc ziouv caux ninh mbuo yiem
 ninh mbuo ziouc mborqv hingh win wangv nyei geh maaz baeng
yie oix tengx yu ndaa nyei zeiv fun henv
 yaac oix njoux yosepv nyei zeiv fun
 yie oix dorh ninh mbuo nzuonx weic zuqc yie korv lienh ninh mbuo
 ninh mbuo ziouc hnangv yie maiv guangc ninh mbuo nor
 weic zuqc yie se ziouv
 ninh mbuo nyei tin hungh
 yie oix dau ninh mbuo
e faa im mienh oix hnangv henv haic nyei baeng
 ninh mbuo nyei hnyouv orn lorqc hnangv hopv a ngunc diuv
 ninh mbuo nyei naamh nyouz duqv buatc ziouc orn lorqc
 ninh mbuo nyei hnyouv yaac a hneiv haic ziouv
yie oix heuc ninh mbuo yaac siou ninh mbuo zunv
 weic zuqc yie zuoqc ninh mbuo nzuonx
 ninh mbuo nyei mienh soux ziouc jaa ndongc zinh ndaangc camv
maiv gunv yie bun ninh mbuo faatv nzaanx yiem ziex guoqv mbu ndongx
 mv baac yiem go nyei deic bung ninh mbuo corc oix jangx yie
 ninh mbuo ziouc caux ninh mbuo nyei fu jueiv fun faqv yiem jienv aengx duqv nzuonx daaih
yie oix dorh ninh mbuo yiem i yipv deic bung nzuonx daaih
 bun yiem atc si lie cuotv daaih gapv zunv ziouc dorh ninh mbuo mingh yiem gi le aatc caux le mbaa norn
 taux naaiv deix dorngx zungv maiv gaux ninh mbuo yiem
ninh mbuo oix jiex i yipv nyei koiv
 yaac mborqv koiv nyei wuom laangc
 nai aa ndaaih yietc zungv ndo nyei dorngx yaac oix nqaai nzengc
 zoux maux nyei atc si lie mienh oix zuqc baaic hmien
 i yipv nyei hungh lingc yaac oix jiex mi aqv
yie oix bun yie nyei baeqc fingx kaux yie
 ziouv
  henv jiez daaih
 ninh mbuo ziouc dengv yie nyei mengh ei jienv zoux
 naaiv se ziouv  gorngv
