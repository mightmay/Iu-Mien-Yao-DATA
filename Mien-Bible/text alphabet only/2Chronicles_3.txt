saa lo morn ziouc jiez gorn ceix zaangc ziouv nyei biauv yiem ye lu saa lem
 mo li yaa mbong
 dongh ziouv  hinc cuotv bun ninh nyei die
 ndaawitv
 wuov norm dorngx
 se ndaawitv dingc nyei dorngx
 ye mbutc mienh
 aa laau naa
 nyei mborqv mbiauh ciangv
saa lo morn zoux hungh da feix hnyangx
 nyeic hlaax saeng nyeic ninh jiez gorn ceix
naaiv se saa lo morn ceix zaangc tin hungh nyei biauv nyei ciqv cunx
 ziux loz hnoi nyei ciqv cunx
 ndaauv luoqc ziepc ndorqc
 jangv nyic ziepc ndorqc
biauv nza hmien maengx nyei gaengh ndaangc wuov norm dorngx ndaauv nyic ziepc ndorqc
 se caux biauv fih ndongc jangv
 hlang nyic ziepc ndorqc
 biauv gu nyuoz ninh buang jienv jiem
gu nyuoz hlo jiex wuov qongx longc si ndaa zongh ndiangx weih
 aengx longc zien jiem buang jienv
 diu jienv daau ndiangx caux limc nyei fangx zorng jienv
ninh longc nzueic haic nyei la bieiv jaaix zorng biauv gu nyuoz
 ninh longc nyei jiem se yiem baan waa im daaih nyei jiem
aengx longc jiem buang jienv haengh
 gaengh zouc
 njongc caux gaengh
 yaac diu ke lu mbim nyei fangx yiem wuov njongc
ninh yaac ceix gauh cing nzengc jiex wuov qongx ndaauv nyic ziepc ndorqc
 se caux biauv fih njietv
 jangv yaac nyic ziepc ndorqc
 gu nyuoz buang jienv zien jiem
 longc yietc waanc buo cin joih jiem
jiem ding nyei hniev daauh se ziepc hmz lungz
 biauv gu nguaaic wuov deix qongx qongx yaac longc jiem buang jienv
yiem gauh cing nzengc jiex wuov qongx ninh zuqc i dauh ke lu mbim nyei fangx longc jiem buang jienv
naaiv deix i dauh ke lu mbim yang jienv ndaatv nyic ziepc ndorqc ndaauv
 yietc dauh nyei yietc bung ndaatv biaa ndorqc ndaauv yaac yang donx jienv wuov bung njongc
 naaiv dauh yang nyei wuov bung ndaatv caux wuov dauh yang nyei naaiv bung ndaatv camx jienv jaax
da nyeic dauh ke lu mbim nyei ndaatv
 yietc bung ndaatv biaa ndorqc ndaauv
 yang mingh donx jienv njongc
 wuov bung ndaatv yaac biaa ndorqc
 caux da yietv dauh ke lu mbim camx jienv
naaiv deix i dauh ke lu mbim yang ndaatv nyic ziepc ndorqc ndaauv
 naaiv deix i dauh souv jienv
 hmien huin mingh gauh hlo jiex wuov qongx
ninh longc ba gi suix setv mbuov
 luoqc
 siqv caux la maah ndie muonc zoux kuaaiv mbaeqc gaengh ndie congx jienv ke lu mbim nyei fangx
yiem zaangc tin hungh nyei biauv nza hmien maengx zoux i norm domh ndiouh hlang faah ziepc hmz ndorqc
 i norm ndiouh dueiv mueiz borqv biaa ndorqc hlang
ninh ciqv limc nzenc jienv ndiouh dueiv mueiz
 ninh aengx zoux yietc baeqv norm ziqc liouh biouv dingx jienv naaiv deix limc
ninh zorqv naaiv deix i norm ndiouh liepc daaih don jienv zaangc tin hungh nyei biauv nza hmien maengx
 maaih norm yiem naamh bung
 maaih norm yiem baqv bung
 naamh bung wuov norm heuc yaakin
 baqv bung wuov norm heuc mbo aatc
