naaiv deix waac se yiem mo apc wuov zanc
 ziouv  hatc mose caux i saa laa en mienh liepc nyei ngaengc waac
 tipv jienv yiem holepv ninh caux ninh mbuo liepc nyei ngaengc waac
mose heuc i saa laa en nyei zuangx mienh gapv zunv ziouc gorngv mbuox ninh mbuo
 meih mbuo ganh nyei m zing duqv buatc yiem i yipv deic bung
 ziouv  hnangv haaix nor zoux bun faalo hungh caux ninh nyei zuangx jien caux gormx ninh nyei deic bung
meih mbuo ganh nyei m zing duqv buatc wuov deix domh zeqc naanc caux mbuoqc horngh nyei sic caux jangx hoc
mv baac taux ih hnoi ziouv  maiv bun meih mbuo nyei hnyouv haih mengh baeqc
 maiv bun meih mbuo nyei m zing haih mangc duqv buatc
 yaac maiv bun meih mbuo nyei m normh haih muangx duqv haiz
yie dorh meih mbuo yiem deic bung huaang wuov deix feix ziepc hnyangx gu nyuoz
 meih mbuo zuqv nyei lui houx yaac maiv huv
 meih mbuo daapc nyei heh yaac maiv waaic
meih mbuo maiv duqv nyanc njuov yaac maiv duqv hopv a ngunc diuv fai diuv kuv
 yie hnangv naaiv zoux weic bun meih mbuo hiuv duqv yie se ziouv
 meih mbuo nyei tin hungh
meih mbuo daaih taux naaiv norm deic bung wuov zanc hetv mbon zingh nyei si honx hungh caux mbaasaan nyei okc hungh
 cuotv daaih caux mbuo mborqv jaax mv baac mbuo mborqv hingh ninh mbuo
mbuo caangv nzengc ninh mbuo nyei deic bung jiu bun lu mben fingx
 gaatc fingx
 caux maa natv se nyei ndaamv fingx
meih mbuo oix zuqc ziepc zuoqv nyei gan longx naaiv deix ngaengc waac weic bun meih mbuo zoux nyei nyungc nyungc duqv longx
ih hnoi meih mbuo fingx fingx nyei bieiv zeiv caux mienh gox
 meih mbuo nyei jien
 i saa laa en mienh nyei yietc zuangx m jangc dorn
meih mbuo nyei auv jueiv
 yiem meih mbuo nyei ndopv liuh ciangv nyei ganh fingx mienh
 caux tengx meih mbuo gaeqv zaangh ndaam wuom nyei mienh
 daaih gapv zunv souv jienv ziouv
 meih mbuo nyei tin hungh
 nyei nza hmien
meih mbuo daaih weic zipv ziouv
  meih mbuo nyei tin hungh
 houv jienv caux meih mbuo laengz jiez nyei ngaengc waac
 se dongh ih hnoi ziouv
  meih mbuo nyei tin hungh
 caux meih mbuo liepc jiez nyei ngaengc waac
ih hnoi ziouv oix liepc meih mbuo benx ninh ganh nyei baeqc fingx
 ninh ziouc benx meih mbuo nyei tin hungh
 hnangv ninh caux meih mbuo laengz
 yaac hnangv ninh caux meih mbuo nyei ong taaix
 apc laa ham
 i sakc
 caux yaakopv houv jienv laengz wuov nor
yie maiv daan caux meih mbuo liepc naaiv deix ngaengc waac
se maiv zeiz kungx caux yie mbuo souv jienv naaiv yiem ziouv
  mbuo nyei tin hungh
 nyei nza hmien wuov deix hnangv
 yie yaac caux nqa haav hingv maiv gaengh cuotv seix nyei zeiv fun liepc naaiv deix ngaengc waac
meih mbuo hiuv duqv mbuo yiem i yipv deic bung wuov zanc mbuo hnangv haaix nor yiem
 yaac hiuv duqv mbuo jiex wuov deix camv fingx mienh nyei guoqv hnangv haaix nor jiex
meih mbuo duqv buatc yiem ninh mbuo mbu ndongx longc ndiangx
 longc la bieiv fai jiem nyaanh zoux daaih wuov deix youx haic
 gamh nziev haic nyei miuc fangx
oix zuqc faix fim
 nziex yiem meih mbuo mbu ndongx nyei haaix dauh m jangc m sieqv fai haaix buonc
 haaix fingx mienh guangc ziouv
 meih mbuo nyei tin hungh
 mingh zaangc wuov deix guoqv nyei zienh
 nziex yiem meih mbuo mbu ndongx haih hnangv maaih gorn cuotv im haic
 haih laengc mienh nyei biouv
se gorngv maaih dauh naaiv nyungc mienh haiz naaiv deix houv nyei ngaengc waac
 ninh yiem hnyouv haiz hnangv buang waac ninh ganh ziouc laaic
maiv gunv sueih eix zoux
 yie corc haih duqv longx nyei
 hnangv naaic
 maiv gunv kuv mienh fai orqv mienh
 yietc zungv oix zuqc mietc nzengc
ziouv  yietc liuz maiv guangc naaiv nyungc mienh nyei zuiz
 ziouv  qiex jiez
 hanc gau
 ziouc bun naaiv laanh mienh siouc fiev jienv naaiv buonv sou yietc zungv zioux nyei waac taux zuqc mietc nzengc
 maiv duqv yiem naaiv lungh ndiev
ziouv  oix yiem fingx fingx i saa laa en mienh mbu ndongx zorqv ninh nduqc laanh mienh cuotv
 bun ninh zuqc kouv
 ziux naaiv buonv leiz latc sou fiev jienv nyei ngaengc waac zuqc zioux
meih mbuo doic jiex doic nqa haav hingv cuotv seix nyei zeiv fun caux yiem go nyei deic bung daaih nyei ganh fingx mienh ziouc buatc naaiv norm deic bung zuqc buangh nyei domh sic caux ziouv bun deic bung zuqc nyei nyungc nyungc baengc
naaiv norm deic bung kungx maaih hungh
 maaih nzauv
 benx ndau huaang
 weic zuqc douz buov qui mi aqv
 maiv maaih haaix dauh zuangx ga naaiv yaac maiv maaih haaix nyungc gaeng zuangx cuotv
 liemh miev yaac maiv cuotv
 ziouv oix bun deic bung zuqc baaic hnangv ninh qiex jiez
 haic ziouc zoux bun so ndom
 go mo laa
 atc maa caux se mbo yim zuqc baaic wuov nor
maanc fingx mienh zungv oix naaic
ziouv weic haaix diuc hnangv naaiv nor zoux bun naaiv norm deic bung
 ninh weic haaix diuc ndongc naaic qiex jiez
mienh ziouc dau
se weic zuqc naaiv deix mienh guangc ziouv
  ninh mbuo nyei ong taaix nyei tin hungh
 dorh ninh mbuo cuotv i yipv deic bung nyei ziangh hoc caux ninh mbuo liepc nyei ngaengc waac
ninh mbuo mingh fu sux baaix dongh ninh mbuo maiv baaix jiex nyei zienh
 se ziouv  maiv bun ninh mbuo zaangc nyei zienh
weic naaiv ziouv  qiex jiez
 haic naaiv norm deic bung
 bun ninh mbuo zuqc zioux hnangv naaiv buonv sou fiev jienv nyei waac
ziouv  nouz haic
 qiex jiez jienv baeng ninh mbuo cuotv daaih guangc yiem ganh norm guoqv hnangv ih jaax hnoi nor
gem jienv nyei sic se ziouv
  mbuo nyei tin hungh nyei
 laauc yaangh nyei sic yietc liuz benx mbuo nyei caux mbuo nyei zeiv fun nyei
 weic bun mbuo haih ei jienv naaiv deix leiz latc nyei yietc zungv waac zoux
