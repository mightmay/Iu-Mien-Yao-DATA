yie aengx duqv zipv ziouv  nyei waac gorngv
baamh mienh aah
 meih oix zuqc bun ye lu saa lem zingh hiuv duqv ninh nyei gamh nziev haic nyei sic
oix zuqc gorngv
  ziouv tin hungh  hnangv naaiv gorngv mbuox ye lu saa lem
meih nyei gorn buonv caux meih cuotv seix nyei dorngx se kaa naa an mienh nyei deic bung
 meih nyei die se aa mo lai mienh
 meih nyei maa hitv tai mienh
gorngv taux meih cuotv seix nyei jauv
 dongh meih cuotv seix wuov hnoi maiv duqv japv meih nyei neuz
 yaac maiv duqv longc wuom nzaaux meih nyei sin bun meih cing nzengc
 maiv duqv longc nzauv nzaatv sin yaac maiv duqv longc suangx beu
maiv maaih haaix dauh nyei m zing mangc duqv korv lienh meih
 maiv maaih haaix dauh tengx meih zoux naaiv deix sic weic zuqc maiv maaih haaix dauh korv lienh
 meih cuotv seix nyei hnoi meih zuqc guangc wuov lomc huaang weic zuqc mienh zungv gamh nziev meih
yie jiex meih nyei ga hlen wuov zanc
 buatc meih yiem meih nyei nziaamv ndorngh gu nyuoz tinx
 meih bueix jienv meih nyei nziaamv ndorngh gu nyuoz yie gorngv mbuox meih
  meih gunv ziangh jienv aqv
yaac hlo daaih hnangv yiem ndeic nyei miev biangh nor
  meih ziouc manc manc hlo daaih youc hlang
 benx sieqv nzueic nyei
 meih nyei nyorx butv cuotv jauh nyei
 mba biei yaac ndaauv
 mv baac meih corc njang sin laengh gaengv nyei yiem
yie aengx jiex meih nyei ga hlen mangc meih
 buatc meih taux ziangh hoc haih hnamv dorn
 yie ziouc longc yie nyei domh lui juoqv nyei gorqv buang jienv meih laengh gaengv nyei sin
 yie caux meih houv waac yaac caux meih laengz jiez ngaengc waac
 meih ziouc benx yie nyei mi aqv
 naaiv se ziouv tin hungh  gorngv nyei waac
yie longc wuom nzaaux meih nyei sin
 nzaaux guoqv meih wuov deix nziaamv yaac longc ga lanv youh nzaatv jienv meih
yie bun meih zuqv congx daaih nyei lui yaac daapc longx jiex nyei ndopv heh
 yie longc la maah ndie muonc yaac longc ciouh dunc zoux lui houx buang jienv meih nyei sin
yie longc siou setv zorng jienv meih
 longc jiemh dangh jienv meih nyei buoz
 longc jiem limc dangh jienv meih nyei jaang
yie zorqv mba zorng hiun dangh jienv meih nyei mba zorng yaac zorqv m normh hiun dangh jienv meih nyei m normh
 aengx zorqv norm nzueic haic nyei ningv ndongx jienv meih nyei m nqorngv
hnangv naaic meih nyei sin zorng jienv jiem nyaanh nyei siou setv
 meih zuqv nyei lui houx longc la maah ndie muonc
 ciouh dunc caux congx daaih nyei ndie
 meih nyanc nyei ga naaiv se mbuonv muonc
 mueiz dorngh caux ga lanv youh
 meih za gengh
 nzueic haic
 zungv benx hungh maac mi aqv
weic zuqc meih nzueic haic
 meih nyei mengh dauh sing buangv norm norm guoqv
 meih nzueic duqv dunh yunh weic yie jaa bun meih nyei njang laangc
 naaiv se ziouv tin hungh  gorngv nyei waac
laaix meih nzueic
 meih bangc nzueic nyei mengh dauh benx buangh liouh nyei m sieqv dorn
 da faanh haaix dauh jiex jauv nyei mienh
 meih yaac a hneiv hienx
meih zorqv deix ganh nyei lui houx zorng yiem hlang zaangc zienh nyei dorngx nzueic
 ziouc yiem wuov zoux buangh liouh nyei sic
 naaiv deix sic maiv horpc zuqc maaih
 yietc liuz maiv horpc zuqc maaih aqv
meih aengx zorqv yie jiu bun meih nzueic haic nyei siou setv
 se longc yie nyei jiem nyaanh nyei siou setv
 dongh yie jiu bun meih
 meih ziouc longc weic ganh zoux m jangc dorn nyei fangx hienx aqv
meih longc meih congx daaih nyei lui houx bun naaiv deix miuc fangx buix jienv
 yaac zorqv yie nyei ga lanv youh caux yie nyei hung an jienv ninh nyei nza hmien
meih aengx zorqv yie ceix bun meih nyei nyanc hopv
 se jiu bun meih nyanc nyei mbuonv muonc
 ga lanv youh caux mueiz dorngh
 an jienv ninh nyei nza hmien weic zoux ndaang nyei qiex horpc ninh nyei hnyouv
 naaiv se ziouv tin hungh  gorngv nyei waac
meih aengx zorqv meih nyei dorn
 meih nyei sieqv
 dongh meih yungz bun yie nyei dorn sieqv
 longc zoux ziec nyei ga naaiv bun wuov deix miuc fangx
 meih zoux buangh liouh nyei mienh funx benx faix fiuv sic fai
meih ziouc zorqv yie nyei naamh nyouz daix weic longc douz buov ziec fongc horc bun wuov deix miuc fangx
meih zoux naaiv deix yietc zungv gamh nziev nyei sic caux maaic sin nyei jauv
 meih maiv jangx hnyangx jeiv lunx nyei ziangh hoc meih njang sin laengh gaengv nyei yiem meih nyei nziaamv ndorngh tinx
+ ziouv tin hungh gorngv
kouv aqv
 meih oix zuqc kouv aqv
 yiem meih zoux liuz yietc zungv orqv sic
nqa haav meih weic ganh zoux norm dorngx baaix miuc fangx yaac yiem norm norm domh zuangx zaamc zoux hlang nyei dorngx
yiem diuh diuh jauv kuv meih zoux hlang
 zaangc zienh nyei dorngx
 longc meih nzueic nyei mengh dauh zoux gamh nziev nyei sic
 da faanh jiex jauv nyei mienh meih a hneiv hienx
 bun meih hienx nyei jauv hiaangx jienv mingh
meih yaac yiem ga hlen nyei guoqv hanc meih nyei i yipv mienh ziouc bun meih buangh liouh nyei jauv hiaangx jienv faaux
 cuoqv yie qiex jiez
weic naaiv yie sung yie nyei buoz caux meih doix dekc yaac bun meih nyei nyanc hopv zoqc njiec
 yie zorqv meih jiu bun nzorng meih nyei mienh
 se jiu bun nzorng meih wuov deix fi li saa die mienh
 bun ninh mbuo sueih eix zoux
 weic zuqc ninh mbuo buatc meih zoux buangh liouh nyei sic ziouc haiz nyaiv haic
meih haiz corc maiv buangv hnyouv ziouc caux atc si lie mienh maaih buangh liouh nyei sic
 hienx liuz corc haiz maiv buangv hnyouv
meih aengx bun meih buangh liouh nyei jauv camv jienv faaux ziouc mingh hienx mbaa mbi lon nyei saeng eix mienh
 maiv gunv hnangv naaic
 meih corc maiv buangv hnyouv
+ ziouv tin hungh gorngv
meih nyei hnyouv mau haic
 gunv maiv duqv ganh ziouc zoux naaiv deix yietc zungv sic hnangv maiv hiuv duqv nyaiv maaic sin nyei m sieqv dorn
meih yiem diuh diuh jauv kuv yaac yiem norm norm domh zuangx zaamc zoux hlang zaangc zienh nyei dorngx
 mv baac meih maiv hnangv maaic sin nyei m sieqv dorn weic zuqc meih maiv longc maaic sin nyei jaax zinh
meih zoux buangh liouh nyei auv
 longc maiv hiuv nyei mienh div longc ganh nyei nqox
yietc gau m jangc dorn bun zingh nyeic maaic sin nyei m sieqv dorn
 daaux nzuonx meih bun zingh nyeic daaih hnamv meih nyei yietc zungv mienh
 meih zungv yuoqc biei bung nyei mienh daaih weic hienx meih
meih caux ganh dauh zoux buangh liouh nyei m sieqv dorn maiv fih hnangv
 weic zuqc maiv maaih haaix dauh tov meih maaic sin
 daaux nzuonx meih ganh cingv mienh
 maiv maaih haaix dauh bun nyaanh meih
 meih cingx daaih ganh nyungc
meih naaiv dauh zoux buangh liouh nyei m sieqv dorn aah
 meih oix zuqc muangx ziouv  nyei waac
ziouv tin hungh hnangv naaiv gorngv
 weic zuqc meih jaiv nzengc lui houx zoux nyaiv nyei sic hienx meih hnamv nyei mienh
 bun meih nyei laengh gaengv nyei sin cuotv
 yaac laaix meih nyei yietc zungv miuc fangx
 yaac laaix meih daix meih nyei fu jueiv
 bun nziaamv liouc cuotv ziec bun miuc fangx
yie ziouc oix zorqv dongh meih a hneiv longc nyei yietc zungv hnamv meih nyei mienh
 se meih hnamv nyei yietc zungv caux meih nzorng nyei yietc zungv
 yie oix bun ninh mbuo yiem biei bung daaih gapv zunv caux meih mborqv jaax
 yie ziouc bun meih njang sin weic bun ninh mbuo buatc nzengc meih laengh gaengv nyei sin
yie oix dingc meih nyei zuiz hnangv dingc hienx nqox nyei m sieqv dorn caux daix mienh bun nziaamv liouc cuotv wuov deix zuqc dingc zuiz nor
 weic yie qiex jiez
 hanc meih mbuo yie oix bun meih zuqc daix
 bun nziaamv liouc cuotv
yie oix zorqv meih jiu bun yiem daaih hnamv meih wuov deix mienh nyei buoz ndiev
 ninh mbuo ziouc caeqv meih zoux daaih an miuc fangx nyei dorngx yaac baaic waaic meih zoux hlang zaangc zienh nyei dorngx
 ninh mbuo oix ciev nzengc meih nyei lui houx
 zorqv nzengc meih nzueic haic nyei siou setv
 bun meih njang sin civ liv nyei
ninh mbuo oix dorh mienh camv daaih mborqv meih
 ninh mbuo ziouc longc la bieiv zong meih
 yaac longc nzuqc ndaauv hngaqv meih
ninh mbuo oix bungx douz buov meih nyei biauv yaac dorng jienv m sieqv dorn camv nyei dingc meih nyei zuiz
 yie oix bun meih dingh njiec
 maiv zoux hienx nyei jauv
 yiem naaiv mingh maiv duqv aengx cingv mienh daaih caux meih
yie ziouc bun yie nyei ga qiex biuih cuotv zoux bun meih taux ga qiex fiu
 yie hanc nyei jauv yaac leih nqoi meih aqv
 yie ziouc sekv nzieqc nyei
 maiv aengx qiex jiez
weic zuqc meih maiv jangx hnyangx jeiv lunx nyei hnoi nyieqc
 mv baac longc naaiv deix yietc zungv sic cuoqv yie qiex jiez
 ziouv tin hungh  gorngv
 weic naaiv yie oix ziux meih zoux nyei winh bun meih
 meih zoux liuz naaiv deix yietc zungv gamh nziev nyei sic meih aengx jaa zoux buangh liouh nyei sic maiv zeiz
+ ye lu saa lem aah
 da faanh gorngv waac beiv nyei mienh oix longc naaiv diuh waac beiv gorngv meih
 ninh mbuo gorngv
maa hnangv haaix nor
 sieqv hnangv wuov nor
meih zoux meih nyei maa nyei cien sieqv
 meih nyei maa mangc piex ninh nyei nqox caux fu jueiv
 meih yaac benx meih nyei dorc caux nziez nyei cien muoz doic
 ninh mbuo yaac nzorng ninh mbuo nyei nqox caux fu jueiv
 meih nyei maa zoux hitv tai mienh
 meih nyei die se aa mo lai mienh
meih nyei dorc se saa maa lie
 ninh caux ninh nyei sieqv mbuo yiem meih nyei baqv bung maengx
 meih nyei nziez se so ndom
 ninh caux ninh nyei sieqv yiem meih nyei naamh bung maengx
meih maiv daan gan ninh mbuo nyei jauv yangh
 yaac zuotc ninh mbuo gamh nziev nyei sic
 maiv lauh yietc deix meih zoux nyei yietc zungv gauh waaic jiex ninh mbuo zoux nyei
ziouv tin hungh gorngv
  yie ziangv jienv yie ganh nyei maengc gorngv
meih nyei nziez so ndom caux ninh nyei sieqv maiv zoux hnangv meih caux meih nyei sieqv zoux nyei sic
mangc maah
 meih nyei nziez
 so ndom
 nyei zuiz
 se ninh caux ninh nyei sieqv mbuo zoux maux
 maaih laangh ziqc nyanc beuv
 zungv maaih zengc
 ninh mbuo kuh yiem kuh nyanc yaac maiv tengx jomc kouv
 dangx donx nyei mienh
ninh mbuo ceng hlo
 yiem yie nyei nza hmien zoux gamh nziev nyei sic
 yie buatc ziouc zoux bun ninh mbuo zutc mi aqv
saa maa lie baamz zuiz maiv ndongc meih yietc buonc
 meih zoux gamh nziev nyei sic gauh camv ninh mbuo
 laaix meih zoux yietc zungv gamh nziev nyei sic
 beiv meih nyei dorc caux nziez zoux nyei
 buatc hnangv ninh mbuo zoux duqv horpc
meih oix zuqc diev nyaiv weic zuqc meih bun meih nyei dorc caux nziez zuqc dingc zuiz gauh heng
 laaix meih baamz zuiz zoux gamh nziev nyei sic gauh camv ninh mbuo
 ninh mbuo ziouc zoux gauh horpc meih
 weic naaiv meih oix zuqc baaic hmien diev nyaiv
 weic zuqc meih bun meih nyei dorc caux nziez buatc hnangv zoux duqv horpc
+ mv baac yie oix bun ninh mbuo aengx duqv longx hnangv loz wuov nor
 se so ndom caux ninh nyei sieqv
 saa maa lie caux ninh nyei sieqv
 yie yaac oix bun meih caux meih nyei sieqv yiem ninh mbuo mbu ndongx duqv longx hnangv loz
weic bun meih oix zuqc diev jienv zuqc baaic hmien yaac weic meih zoux nyei yietc zungv diev nyaiv
 ziouc orn ninh mbuo nyei hnyouv
meih nyei dorc caux meih nyei nziez
 se so ndom caux ninh nyei sieqv oix hnangv loz wuov nor
 saa maa lie caux ninh nyei sieqv yaac oix hnangv loz wuov nor
 meih ganh caux meih nyei sieqv yaac oix nzuonx daaih hnangv loz wuov nor
meih ceng hlo nyei hnoi nyieqc meih nyei nzuih gorngv jatv meih nyei nziez
 so ndom
se doix meih zoux nyei orqv sic maiv gaengh cuotv yaangh nyei ziangh hoc
 ih zanc meih hnangv ninh nor zuqc e ndom caux weih gormx nyei mienh nqemh
 fi li saa die mienh nyei sieqv caux weih gormx wuov deix yaac mangc piex
ziouv gorngv
 meih oix zuqc weic meih zoux naaiv deix nyaiv haic
 gamh nziev haic nyei sic ndaam dorng
ziouv tin hungh hnangv naaiv gorngv
  meih mangc piex houv nyei waac yaac baamz liepc nyei ngaengc waac
 yie ziouc zoux bun meih hnangv meih zoux wuov nor
mv baac yie oix jangx meih hnyangx jeiv lunx nyei ziangh hoc yie caux meih liepc nyei ngaengc waac
 yie yaac oix caux meih liepc jiez yietc liuz nyei ngaengc waac
meih duqv meih nyei dorc caux meih nyei nziez nzuonx daaih nyei ziangh hoc meih ziouc jangx meih zoux nyei jauv
 yie oix zorqv ninh mbuo jiu bun meih
 benx meih nyei sieqv
 mv baac maiv zeiz ziux yie zinh ndaangc caux meih liepc jiex nyei ngaengc waac
yie oix caux meih liepc jiez yie nyei ngaengc waac
 meih ziouc hiuv duqv yie se ziouv
yie guangc meih zoux nyei yietc zungv sic wuov zanc meih ziouc jangx yaac nyaiv
 laaix meih nyaiv meih yietc liuz maiv morngx nzuih gorngv aqv
  naaiv se ziouv tin hungh  gorngv nyei waac
