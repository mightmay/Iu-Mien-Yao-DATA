baamh mienh yiem lungh ndiev kungx zuqc zoux kouv
 ninh nyei hnoi nyieqc hnangv zuqc maaic gong nyei mienh
hnangv nouh za gengh oix lorz dorngx bingx laangh
 hnangv maaic gong nyei mienh zuov ninh nyei gong zinh
fih hnangv nyei
 yie hlaax jiex hlaax ziangh jienv maiv lamh longc
 yaac muonz jiex muonz zuqc diev kouv
yie bueix njiec nyei ziangh hoc
 yie gorngv
  yie taux haaix zanc cingx duqv jiez sin
  mv baac lungh muonz zanc ndaauv haic
 yie kungx mbienv mingh mbienv daaih
 noic maiv duqv lungh njang
yie nyei sin butv gaeng buangv nzengc
 nie mbung yaac dorngx lui zuqv
 yie nyei ndopv butv faang
 aengx nzaeqv
 butv nongc
yie nyei hnoi nyieqc gauh siepv nzenc suix ndatv ndie nyei biaav
 taux setv mueiz yaac maiv lamh hnamv dorngx aqv
o tin hungh aac
 tov jangx jienv oc
 yie nyei maengc se hnangv tauv yietc nzunc qiex
 yie nyei m zing maiv duqv aengx buatc longx nyei jauv
ih zanc mangc jienv yie wuov dauh nyei m zing maiv duqv aengx buatc yie
 meih oix lorz yie
 mv baac yie maiv yiem aqv
hnangv mbuonx nzaanx mitc nzengc
 mienh njiec yiemh gen maiv haih aengx faaux daaih
ninh maiv aengx nzuonx ganh nyei biauv
 ninh yiem nyei dorngx nyei mienh yaac la kuqv ninh mi aqv
weic naaiv yie ziouc maiv nqapc yie nyei nzuih
 yie nyei hnyouv mun jienv oix gorngv aqv
 yie hnyouv kouv haic ziouc oix zuqc gorngv
yie zoux koiv fai koiv nyei domh mbiauz meih cingx oix zuqc bun mienh zuov jienv yie
yie gorngv
  yie nyei coux haih tengx yie kuh yiem
 yie bueix nyei dorngx haih jaiv deix yie nyei kouv naanc
mv baac meih bun yie mbeix buatc haeqv yie
 longc hinc yaangh nyei sic bun yie gamh nziex haic
weic naaiv yie oix ginv goh jaang daic gauh longx yiem jienv yie naaiv norm sin
yie youx yie nyei maengc
 maiv oix yietc liuz ziangh
 bungx yie
 sueih yie ganh yiem
 weic zuqc yie nyei hnoi nyieqc kungx hnangv tauv yietc nzunc qiex
baamh mienh benx haaix nyungc meih cingx funx longc jienv yaac hietv hnyouv ninh
meih ndorm ndorm mingh zaah mangc ninh
 mouz buon ziangh hoc yaac kauv ninh
aengx ndongc haaix lauh meih cingx huin ganh bung maiv mangc yie
 fai bungx yie ganh yiem taux haih duqv naqv aax yie nyei wuom nzuih
mangc mienh nyei tin hungh aah
 se gorngv yie baamz zuiz yie hnangv haaix nor hoic zuqc meih
 meih weic haaix diuc zorqv yie dorngx meih nyei forng cang nyei mbaeqc
 yie weic haaix diuc benx meih oix zuqc ndaam hniev nyei ga naaiv
meih weic haaix diuc maiv guangc yie dorngc nyei dorngx
 yaac zorqv nqoi yie nyei zuiz
 weic zuqc maiv lauh yie oix bueix nie mbung gu nyuoz
 meih oix lorz yie mv baac yie maiv yiem aqv
