maaih hnoi nor
 yesu souv jienv gen ne saa letv koiv dorn hlen
 mienh camv nyei mbengx jienv mingh yesu wuov
 oix muangx ninh gorngv tin hungh nyei waac
yesu buatc i poux nzangv dingh jienv wuov koiv hlen
 mv baac zorqv mbiauz mienh cuotv nzangv mingh nzox ninh mbuo nyei mungz mi aqv
yesu bieqc poux nzangv
 wuov poux se simon nyei
 yesu tov ninh nzaeng jiex mingh deix ziouc zueiz jienv wuov nzangv njaaux zuangx mienh
yesu njaaux baac waac
 ninh mbuox simon
aengx nzaeng nzangv jiex mingh deix wuov maengx wuom ndo nyei dorngx borngz mungz njiec zorqv mbiauz maah
simon dau
ziouv aah
 yie mbuo ziangh muonz borngz gau kouv nzengc
 yietc dauh mbiauz yaac maiv duqv
 mv baac yie ei jienv meih nyei waac borngz mungz njiec
ninh mbuo ziouc borngz mungz njiec
 duqv mbiauz camv
 haic
 mungz kaav deix huv mi aqv
simon mbuo ziouc yaapv ninh mbuo nyei zorqv mbiauz doic dorh wuov poux nzangv daaih tengx
 i poux nzangv maaih mbiauz buangv nzengc
 nzangv kaav deix zemh aqv
simon bide buatc hnangv naaiv nor ninh ziouc gueic njiec yesu nyei cingh mborqc ga hlen gorngv
ziouv aah
 tov leih go deix yie maah
 weic zuqc yie se zuiz mienh
ninh caux ninh nyei doic mbuoqc horngh haic
 zorqv duqv mbiauz ndongc naaic camv
caux simon juangc gong wuov deix zorqv mbiauz doic
 se mbe ndi nyei dorn
 yaagorpc caux yo han
 yaac mbuoqc horngh
 yesu aengx gorngv mbuox simon
meih maiv dungx gamh nziex oc
 yangh naaiv jiex meih oix lorz mienh
ninh mbuo ziouc tor nzangv cuotv wuom hlen
 yietc zungv ga naaiv guangc nzengc gan jienv yesu mingh aqv
maaih nzunc yesu yiem norm mungv
 maaih laanh mienh butv gomh huv baengc buangv nzengc sin
 ninh buatc yesu ziouc mbaapv njiec ndau tov
domh gorx aac
 se gorngv meih oix nor
 meih haih zorc longx yie nyei baengc
yesu sung buoz maan jienv wuov laanh mienh yaac gorngv
yie oix zorc nyei
 meih longx daaih maah
 wuov laanh mienh nyei baengc liemh zeih longx mi aqv
yesu gorngv
cin maanc maiv dungx mbuox haaix dauh oc
 baeng zaqc nyei mingh sai mienh wuov bun ninh zaah mangc
 mangc liuz
 oix zuqc ziux mose paaiv nyei waac dorh saeng kuv mingh ziec bun tin hungh weic saax meih nyei uix
 zoux zorng zengx bun zuangx mienh hiuv duqv meih nyei baengc longx nzengc mi aqv
mv baac yesu nyei mengh dauh jaa sing jangv jienv mingh
 maaih mienh camv
 nyei daaih muangx ninh
 yaac oix ninh zorc ninh mbuo nyei baengc
mv baac yesu aah loc mingh lengh nyei dorngx daux gaux
maaih hnoi yesu njaaux jienv mienh
 maaih deix faa li si mienh caux deix njaaux leiz nyei fin saeng yaac zueiz jienv wuov
 ninh mbuo yiem gaa li li deic nyei norm norm laangz
 yaac yiem yu ndie deic
 yaac yiem ye lu saa lem zingh daaih
 ziouv nyei qaqv caux yesu yiem
 bun ninh haih zorc duqv baengc longx
maaih deix mienh longc jiuc gaeng dauh butv baengc mbai mienh
 oix dorh bieqc biauv mingh an yesu nyei nza hmien
mv baac mienh camv haic
 bieqc maiv taux yesu wuov
 ninh mbuo ziouc faaux biauv ngorh
 caeqv tong nguaaz
 zorqv baengc mienh bueix jienv jiuc bungx njiec zuangx mienh mbu ndongx
 yesu nyei nza hmien
yesu buatc ninh mbuo sienx ndongc naaic longx
 ninh ziouc gorngv
youz aah
 meih nyei zuiz duqv guangc liuz aqv
njaaux leiz nyei fin saeng caux faa li si mienh yiem hnyouv hnamv
naaiv haaix dauh mienh laeh
 fungc hnangv naaic gorngv waac ki tin hungh
 kungx tin hungh ganh haih guangc duqv mienh nyei zuiz hnangv niaa
wuov deix mienh hnangv haaix nor hnamv
 yesu hiuv nyei
 ninh ziouc naaic gaax
meih mbuo nyei hnyouv weic haaix diuc hnangv naaiv nor hnamv
gorngv
  meih nyei zuiz duqv guangc liuz aqv
  fai gorngv
  jiez sin daaih yangh jauv aqv
  naaiv deix i joux waac
 haaix joux gauh hec duqv gorngv
mv baac yie oix bun meih mbuo hiuv duqv yie
 baamh mienh nyei dorn
 yiem naaiv lungh ndiev maaih hatc maaz guangc mienh nyei zuiz
 yesu mbuox wuov dauh butv baengc mbai nyei mienh
yie mbuox meih
 jiez sin daaih dorh jienv meih nyei jiuc nzuonx aqv
wuov laanh mienh ziouc yiem zuangx mienh nyei nza hmien liemh zeih jiez sin
 dorh jienv ninh bueix wuov norm jiuc
 ceng jienv tin hungh nzuonx
zuangx mienh mbuoqc horngh haic ziouc ceng tin hungh
 ninh mbuo gamh nziex nyei
 yaac gorngv
ih hnoi mbuo za gengh buatc mbuoqc horngh haic nyei sic aqv
nqa haav yesu aengx cuotv jauv mingh gau
 buatc dauh tengx lomaa hungh jaa siou nzou zinh nyei mienh
 mbuox heuc lewi
 zueiz jienv siou nzou nyei zaamc
 yesu mbuox ninh
daaih gan yie oc
lewi ziouc jiez sin
 guangc nzengc ninh nyei yietc zungv ga naaiv
 gan jienv yesu mingh mi aqv
lewi ziouc yiem ninh nyei biauv mbenc donx hnaangx hlo nyei houc yesu
 nyanc wuov donx hnaangx nyei kaeqv mienh maaih tengx lomaa hungh jaa siou nzou nyei mienh aengx caux mienh camv nyei
maaih deix faa li si mienh caux ninh mbuo nyei njaaux leiz nyei fin saeng ngopv bun yesu nyei sai gorx mbuo muangx
 ninh mbuo gorngv
meih mbuo weic haaix diuc caux siou nzou nyei mienh caux mengh dauh waaic nyei mienh juangc dieh nyanc
 juangc dieh hopv
yesu dau
wangc siangx nyei mienh maiv qiemx zuqc ndie sai
 kungx butv baengc mienh hnangv
 qiemx zuqc ndie sai
yie maiv zeiz daaih heuc kuv mienh
 yie daaih heuc mengh dauh waaic nyei mienh
 oix ninh mbuo goiv hnyouv guangc zuiz
maaih deix mienh gorngv mbuox yesu
yo han nyei sai gorx mbuo zanc zanc zei maiv nyanc haaix nyungc yaac daux gaux
 faa li si mienh nyei sai gorx yaac fih hnangv nyei
 mv baac meih nyei sai gorx kungx nyanc kungx hopv hnangv
yesu dau
siang laangh corc yiem jienv cing jaa yinh nyei ziangh hoc
 haih heuc siang laangh nyei kaeqv mienh zei jienv maiv bun nyanc
 maiv bun hopv fai
mv baac hnoi nyieqc oix taux
 siang laangh zuqc dorh mingh mi aqv
 taux wuov zanc kaeqv mienh cingx daaih zei maiv nyanc haaix nyungc
ninh aengx gorngv naaiv diuh waac beiv
maiv maaih haaix dauh betv siang lui daaih mbiev loz lui
 hnangv naaic nor kungx betv waaic siang lui hnangv
 siang ndie yaac maiv puix loz ndie
yaac maiv maaih haaix dauh dox siang a ngunc diuv dapv loz ndopv mbuoqc
 hnangv naaiv nor zoux
 siang diuv haih zungx ndopv mbuoqc mbaaix
 a ngunc diuv ziouc cuotv nzengc
 ndopv mbuoqc yaac huv mi aqv
siang a ngunc diuv oix zuqc dapv siang ndopv mbuoqc hnangv
haaix dauh hopv liuz loz a ngunc diuv maiv oix hopv siang a ngunc diuv
 ninh gorngv
  loz diuv gauh kuv
