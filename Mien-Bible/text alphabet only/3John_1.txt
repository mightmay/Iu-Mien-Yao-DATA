 jiu baang nyei mienh gox
 fiev fienx bun cien hnamv nyei gaai atc
 yie zien zien hnamv meih
hnamv nyei loz gaeng aah
 yie tov tin hungh bun meih zoux haaix nyungc yaac haengh wangc aengx bun meih wangc siangx
 hnangv yie hiuv duqv meih nyei lingh wuonh wangc siangx nor
yie a hneiv haic maaih deix gorx youz daaih naaiv mbuox yie
 meih ziepc zuoqv nyei gan zien leiz
 haaix zanc yaac ei jienv zien leiz zoux
maiv maaih haaix nyungc bun yie gauh njien youh jiex naaiv aqv
 se yie haiz mienh gorngv yie nyei fu jueiv zanc zanc gan longx zien leiz
hnamv nyei loz gaeng aac
 meih za gengh tengx duqv sienx yesu nyei gorx youz longx haic
 maiv gunv maiv buatc jiex nyei mienh
 meih yaac longc hnyouv tengx ninh mbuo
ninh mbuo yiem naaiv norm jiu baang zoux zorng zengx gorngv meih ndongc naaic hnamv ninh mbuo
 tov meih tengx ninh mbuo aengx haih cuotv jauv mingh puix duqv tin hungh paaiv nyei mienh
ninh mbuo weic giduc nyei mengh cuotv mingh yaac maiv longc maiv sienx nyei mienh tengx haaix nyungc ninh mbuo
weic naaiv mbuo oix zuqc juang naaiv nyungc mienh
 cingx daaih duqv juangc jienv weic zien leiz zoux gong
yie fiev jiex fienx bun jiu baang mv baac ndi o de fetv nzaeng zoux hlo
 maiv oix muangx yie nyei waac
hnangv naaic
 se gorngv yie mingh taux meih mbuo naaic
 yie oix wetv cuotv ninh nyei gorn baengx
 ninh kungx gorngv doqc
 gorngv waac huv
 zoux waaic yie mbuo nyei mengh dauh
 mbuoqc naaiv ninh nyei hnyouv corc maiv gaengh nqaai
 ninh yaac maiv zipv jiex jauv nyei gorx youz
 oix zipv nyei mienh ninh haangh jienv maiv bun zipv
 zungv zunc ninh mbuo cuotv jiu baang
hnamv nyei loz gaeng aac
 maiv dungx zuotc waaic nyei sic
 oix zuqc zuotc kuv sic hnangv
 haaix dauh zoux kuv sic
 wuov dauh se tin hungh nyei mienh
 haaix dauh zoux waaic sic
 wuov dauh maiv buatc jiex tin hungh
zuangx mienh ceng nde metv li atc zoux duqv longx
 zien leiz yaac tengx ninh zoux zorng zengx
 yie mbuo yaac fih hnangv nyei zoux zorng zengx ceng nde metv li atc zoux duqv longx
 meih yaac hiuv duqv yie mbuo gorngv nyei waac se zien nyei
yie aengx maaih waac camv nyei oix mbuox meih mv baac maiv oix longc batv longc matc fiev
yie hnamv daaih maiv lauh yie duqv buatc meih
 mbuo ziouc duqv doix hmien gorngv waac
tov tin hungh bun meih maaih baengh orn
 yiem naaiv nyei zuangx gorx youz yaac jangx taux meih
 tov meih tengx mbuox yietc dauh yietc dauh yiem naaic nyei gorx youz
 yie mbuo yaac jangx taux ninh mbuo oc
