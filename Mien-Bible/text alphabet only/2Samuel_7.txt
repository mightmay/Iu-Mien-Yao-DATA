hungh diex duqv yiem ninh ganh nyei dinc
 ziouv  bun ninh duqv hitv kuonx
 maiv zuqc weih gormx nyei win wangv daaih hoic
wuov zanc hungh diex gorngv mbuox douc waac mienh
 naatan
mangc maah
 yie yiem si ndaa zongh ndiangx zoux daaih nyei dinc mv baac tin hungh nyei laengz ngaengc waac faang yiem ndopv liuh
naatan gorngv mbuox hungh diex
meih gunv ziux meih nyei hnyouv oix zoux nyei mingh zoux
 weic zuqc ziouv  caux meih yiem
mv baac dongh wuov muonz naatan zipv ziouv  nyei waac gorngv
mingh mbuox yie nyei bou
 ndaawitv
  ziouv  hnangv naaiv nor gorngv
meih za gengh oix ceix norm biauv bun yie yiem fai
yiem yie dorh i saa laa en mienh cuotv i yipv taux ih hnoi yie maiv yiem jiex yietc norm biauv
 yie yiem nyei dorngx se ndopv liuh
 suiv jiex mingh jiex daaih
da faanh yie caux i saa laa en nyei zuangx mienh suiv jiex nyei dorngx
 yie maiv duqv mbuox jiex i saa laa en nyei domh jien
 dongh yie paaiv ziangx goux yie nyei baeqc fingx
 i saa laa en
 nyei haaix dauh
  meih weic haaix diuc maiv longc si ndaa zongh ndiangx ceix norm dinc bun yie
+ ih zanc mbuox yie nyei bou
 ndaawitv
nernh jiex nyei ziouv  hnangv naaiv nor gorngv
  yie zorqv meih yiem yungh ciangv bungx ba gi yungh nyei ziangh hoc cuotv daaih liepc meih zoux yie nyei baeqc fingx
 i saa laa en mienh
 nyei hungh
maiv gunv meih mingh haaix
 yie caux meih yiem
 meih nyei yietc zungv win wangv yiem meih nyei wuov ndaangc maengx yie pai guangc mi aqv
 yie oix bun meih duqv mengh dauh hlo
 ndongc lungh ndiev maaih mengh dauh hlo jiex nyei mienh
yie oix bun norm dorngx yie nyei baeqc fingx
 i saa laa en mienh
 yiem
 yaac liepc ninh mbuo yiem wuov weic benx ninh mbuo ganh nyei dorngx
 maiv zuqc aengx nyauv hnyouv
 mienh orqv mienh yaac maiv duqv aengx daaih hoic ninh mbuo hnangv zinh ndaangc wuov nor
yaac maiv hnangv yie paaiv domh jien gunv i saa laa en mienh nyei ziangh hoc
 yie yaac oix bun meih duqv taaix baengh
 maiv zuqc meih nyei yietc zungv win wangv hoic
ziouv  yaac gorngv mbuox meih
 ziouv oix ceix hoz doic zeiv fun bun meih
meih nyei hnoi nyieqc buangv
 meih ziouc guei seix mi aqv
 yie oix bun meih nyei dorn
 se meih ganh nyei cien dorn
 duqv nzipc jienv meih zoux hungh
 yie yaac oix liepc ninh nyei guoqv wuonv
ninh zungv oix weic yie nyei mengh ceix norm biauv
 yie yaac oix liepc ninh nyei guoqv nyei hungh weic taux yietc liuz
yie oix zoux ninh nyei die
 ninh yaac oix zoux yie nyei dorn
 se gorngv ninh baamz zuiz
 yie zungv longc baamh mienh nyei biaav mborqv njaaux ninh
 se longc baamh mienh nyei biaav bin mborqv
mv baac yie oix yietc liuz ziepc zuoqv nyei hnamv ninh
 maiv hnangv yie zorqv nzuonx maiv hnamv dongh yie tuix nqoi yiem ndaangc meih wuov dauh saulo
yie bun meih nyei douh zong caux meih nyei guoqv duqv yiem yie nyei nza hmien yietc liuz wuonv
 meih nyei hungh weic yaac oix liepc wuonv taux yietc liuz
naatan ziux naaiv deix yietc zungv waac caux yietc zungv laauc yaangh nyei sic gorngv mbuox ndaawitv
ndaawitv hungh ziouc bieqc mingh zueiz jienv ziouv nyei nza hmien gorngv
o ziouv tin hungh aac
 yie se dongh haaix dauh
 yie nyei hmuangv doic yaac funx benx haaix nyungc
 meih cingx daaih zoux ndongc naaiv longx bun yie
o ziouv tin hungh aac
 ziux meih mangc naaiv se faix fiuv sic
 meih yaac gorngv taux meih nyei bou nyei hoz doic zeiv fun
 o ziouv tin hungh aac
 meih yietc gau hnangv naaiv nor tengx mienh fai
o ziouv tin hungh  aac
 meih ndongc naaiv taaih meih nyei bou
 yie
 ndaawitv
 haih jaa gorngv haaix nyungc
 weic zuqc meih hiuv duqv yie
 meih nyei bou
meih zoux naaiv deix yietc zungv hlo nyei sic
 yaac bun meih nyei bou hiuv se weic meih laengz nyei waac
 yaac ziux meih ganh nyei eix
o ziouv tin hungh aac
 ziux yie mbuo ganh nyei m normh haiz
 meih se hlo haic
 maiv maaih haaix dauh hnangv meih
 cuotv liuz meih
 maiv maaih ganh dauh tin hungh
aengx maaih haaix fingx hnangv meih nyei baeqc fingx
 i saa laa en mienh
 yiem lungh ndiev se dongh naaiv nduqc fingx hnangv
 dongh tin hungh cuotv mingh weic ninh ganh zuoqc nzuonx zoux ganh nyei baeqc fingx
 yaac weic ganh duqv mengh dauh hlo
 meih zuoqc ninh mbuo yiem i yipv deic bung cuotv yaac zoux domh mbuoqc horngh nyei sic
 yiem meih nyei baeqc fingx nyei wuov ndaangc maengx zunc cuotv ganh fingx mienh caux ninh mbuo nyei zienh
meih weic ganh liepc i saa laa en mienh yietc liuz zoux meih nyei baeqc fingx
 o ziouv  aac
 meih duqv zoux ninh mbuo nyei tin hungh
o ziouv  tin hungh aac
 tov zorqv meih weic yie
 meih nyei bou
 caux yie nyei zeiv fun laengz nyei waac liepc wuonv taux yietc liuz
 tov meih ei jienv meih gorngv nyei waac zoux
tov bun mienh yietc liuz ceng meih nyei mengh weih hlo
 ninh mbuo ziouc gorngv
  nernh jiex nyei ziouv  se gunv i saa laa en nyei tin hungh
  meih nyei bou
 ndaawitv
 nyei douh zong yaac duqv yiem meih nyei nza hmien liepc wuonv
o nernh jiex nyei ziouv
 i saa laa en nyei tin hungh aac
 meih laauc yaangh bun yie
 meih nyei bou
 meih gorngv
  yie oix liepc meih nyei hoz doic zeiv fun
  weic naaiv yie
 meih nyei bou
 bungx laangc nyei yiem meih nyei nza hmien hnangv naaiv nor daux gaux
o ziouv tin hungh aac
 meih se tin hungh
 meih nyei waac se zien nyei
 meih yaac laengz naaiv deix longx nyei sic bun yie
 meih nyei bou
weic naaiv tov meih a hneiv ceix fuqv bun yie
 meih nyei bou nyei zeiv fun
 weic bun ninh mbuo yietc liuz duqv yiem meih nyei nza hmien
 o ziouv tin hungh aac
 meih zungv gorngv cuotv waac ceix fuqv bun yie
 meih nyei bou
 nyei zeiv fun yaac oix ceix fuqv bun ninh mbuo taux yietc liuz
