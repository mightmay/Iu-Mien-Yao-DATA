ninh mbuo longc ba gi suix setv mbuov
 luoqc
 siqv hongc
 ndatv ndie zoux sai mienh zuqv jienv yiem singx dinc fu sux nyei lui houx
 ninh mbuo ei jienv ziouv  paaiv mose nyei waac zoux cing nzengc nyei lui houx bun aalon
ninh mbuo longc jiem caux ba gi suix setv mbuov
 luoqc
 siqv hongc caux la maah suix muonc zoux efotv
ninh mbuo daav jiem benx yietc kuaaiv yietc kuaaiv bieqc nyei
 aengx japv daaih muonc nyei hnangv suix nor
 zorpc jienv ba gi suix setv mbuov
 luoqc
 siqv hongc caux la maah suix muonc bun buoz dauh longx nyei zaangc mienh ndatv daaih
ninh mbuo weic efotv zoux i diuh gorng bangc efotv nyei i bung gorqv dingx jienv paanx mba dauh
sai efotv wuov diuh sai jaaiv ndie ninh mbuo longc ga naaiv fih hnangv nyei yaac fih hnangv nyei zoux
 ninh mbuo longc jiem
 longc ba gi suix setv mbuov
 luoqc
 siqv hongc caux la maah suix muonc ziux ziouv  paaiv mose
ninh mbuo aengx zorqv wuov deix i kuaaiv jaaix nyei la bieiv siqv
 aengx longc jiem finx ciqv lorqc lorqc jienv
 aengx diu jienv i saa laa en nyei dorn nyei mbuox hnangv yienx nor
ninh mbuo aengx zorqv naaiv deix la bieiv dingx jienv efotv nyei mba dauh wuov norm dorngx
 zoux jangx hoc biux mengh fingx fingx i saa laa en mienh
 ziux ziouv  paaiv mose nyei waac
buoz dauh longx nyei zaangc mienh zoux kuaaiv buang la kuotv nyei ga naaiv
 caux efotv fih hnangv nyei zoux
 ninh longc jiem caux ba gi suix setv mbuov
 luoqc
 siqv hongc caux la maah suix muonc
ninh nzipv jienv benx i yiemc yietc naamx feix bung
aengx dingx jienv biei liouz la bieiv jaaix
 da yietv liouz maaih norm siqv nyei
 nzang nyei
 maaih norm yangh ungv nyei
 maaih norm maeng mbiaan
da nyeic liouz maaih norm ndiemh maeng nyei
 nzang nyei
 maaih norm mbanv mbuov nyei
 nzang nyei
 maaih norm baeqc nyei
 njeiv njeiv wuov
da faam liouz maaih norm mbuov maeng nyei
 maaih norm baeqc jieqv ben nyei
 maaih norm luoqc
 nzang nyei
da feix liouz maaih norm yangh baeqc
 maaih norm setv zeiv baeqc jieqv
 aengx maaih norm maeng gox
 naaiv deix la bieiv longc jiem ciqv lorqc lorqc jienv
yietc zungv maaih ziepc nyeic norm la bieiv
 yietc norm la bieiv diu i saa laa en nyei yietc dauh dorn nyei mbuox hnangv yienx nor
 biux mengh ziepc nyeic fingx i saa laa en mienh
weic buang la kuotv nyei ga naaiv ninh mbuo longc jiem gitv mbinz daaih zoux limc hnangv hlaang nor
aengx zoux i norm jiem lorqc caux i norm jiem kuing dingx jienv buang la kuotv wuov kuaaiv ga naaiv gu nguaaic i bung gorqv
zorqv wuov deix i diuh jiem limc cunx bieqc buang la kuotv wuov kuaaiv ga naaiv nyei i bung gorqv nyei kuing
limc dueiv mueiz bangc mba dauh wuov deix i norm la bieiv lorqc nyatv jienv
 hnangv naaiv nor
 buang la kuotv wuov kuaaiv ga naaiv naetv jienv efotv nyei gorng nza hmien maengx
ninh mbuo aengx zoux i norm jiem kuing dingx jienv buang la kuotv wuov kuaaiv ga naaiv ga ndiev
 wuov deix i norm gorqv gu nyuoz maengx
yaac zoux i norm jiem kuing dingx jienv efotv nza hmien maengx
 paanx mba dauh nyei gorng ga ndiev
 nitv sai jienv sai jaaiv ndie nyei dorngx gu nguaaic diqv dien
 dingx jienv efotv nyei ngutv
ninh mbuo aengx longc hlaang mbuov cunx jienv buang la kuotv wuov kuaaiv ga naaiv ga ndiev nyei kuing
 bangc efotv nyei kuing nyatv jienv
 bun buang la kuotv wuov kuaaiv ga naaiv yiem dingc
 ziux ziouv  paaiv mose nor
ninh mbuo aengx longc ba gi suix setv mbuov ndatv yiemc lui ndaauv zuqv efotv gu nyuoz maengx
yaac liouh norm kuotv yiem ndie mbu ndongx zoux lui jaang
 longc ndie hornc jienv huing gormx weic maiv bun lui jaang mbaaix
ninh mbuo longc ba gi suix setv mbuov
 luoqc
 siqv hongc caux la maah suix muonc zoux ziqc liouh biouv dingx huing gormx lui juoqv
aengx longc jiem zoux lingh dingx jienv
yietc norm jiem lingh nqenx norm ziqc liouh biouv dingx huing gormx zuqv fu sux ziouv nyei lui juoqv
 ziux ziouv  paaiv mose nyei waac
ninh mbuo yaac longc la maah ndie muonc zoux gu nyuoz wuov yiemc lui ndaauv bun aalon caux ninh nyei dorn mbuo
m nqorngv beu
 muoc caux houx nangv ninh mbuo longc la maah ndie muonc zoux
ninh mbuo aengx longc la maah suix muonc zorpc jienv ba gi suix setv mbuov
 luoqc
 siqv hongc
 ndatv diuh sai jaaiv ndie
 yaac maaih buoz dauh congx congx nyei mienh congx jienv congx ziux ziouv  paaiv mose nyei waac
ninh mbuo aengx daav kuaaiv jiem zoux cing nzengc jangx hoc
 ndingh jienv nzaangc hnangv yienx nor gorngv
cing nzengc weic ziouv
aengx longc hlaang mbuov dingx jienv naaiv kuaaiv ga naaiv nyatv jienv m nqorngv beu ziux ziouv  mbuox mose nyei waac zoux
wuic buangh ndopv liuh nyei yietc zungv gong zoux ziangx nzengc
 ziouv  hnangv haaix nor paaiv mose
 i saa laa en mienh hnangv wuov nor ei jienv zoux nyungc nyungc
ninh mbuo ziouc dorh ndopv liuh mingh mose wuov
 se dorh gu nyuoz wuov yiemc ndopv liuh caux ndopv liuh nyei yietc zungv jaa sic
 ga naaiv kaux
 ndopv liuh nyei qorng
 gungh gangc ndiangx
 dongc caux dongc nyei taapv
gomv ndopv liuh wuov deix ba gi yungh ndopv nyomc daaih siqv nyei caux fuoqv daaih longx nyei wuov deix saeng kuv ndopv caux mbaeqc jienv laengz ngaengc waac faang wuov kuaaiv ndie
ninh mbuo aengx dorh laengz ngaengc waac faang caux gaeng faang nyei ndiangx caux ceix en nyei weic wuov norm faang nqaaix
dieh caux dieh nyei yietc zungv jaa sic caux gengx tin hungh nyei njuov
wuov norm jiem dang jaax
 caux dang jaax gu nguaaic nyei dang zaanv caux dang jaax nyei yietc zungv jaa sic caux dang nyei youh
buov hung nyei jiem dieh
 orn mienh nyei youh
 hung
 caux bieqc ndopv liuh wuov kuaaiv mbaeqc gaengh ndie
dongh siqv ziec dorngh caux dongh siqv piaeng
 gaeng ziec dorngh nyei ndiangx caux ziec dorngh nyei yietc zungv jaa sic
 bunh caux bunh nyei taapv
weih laatc nyei ndie
 laatc dongc
 dongc nyei taapv
 mbaeqc laatc gaengh ndie
 corng laatc nyei hlaang
 mborng ndau corng laatc nyei dongc
 wuic buangh ndopv liuh nyei yietc zungv jaa dorngx
caux yiem singx dinc zuqv jienv fu sux nyei njang laangc lui houx
 se aalon sai mienh nyei cing nzengc lui houx
 caux ninh nyei dorn mbuo zuqv jienv zoux sai mienh fu sux ziouv  nyei lui houx
naaiv deix yietc zungv gong i saa laa en mienh ziux ziouv  paaiv nyei waac zoux ziangx nzengc
mose dimv mangc ninh mbuo nyei yietc zungv gong yaac buatc se doix nzengc ziouv  paaiv nyei waac
 ninh ziouc buang waac bun ninh mbuo
