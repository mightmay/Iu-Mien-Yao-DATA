yo aatc faaux weic zoux hungh wuov zanc
 ninh nyei hnyangx jeiv duqv siec hnyangx
 ninh yiem ye lu saa lem gunv feix ziepc hnyangx
 ninh nyei maa
 mbuox heuc si mbi yaa
 se mbe e qe mbaa zingh nyei mienh
da faanh ye ho yaa ndaa sai mienh ziangh jienv nyei ziangh hoc
 ziux ziouv  mangc
 yo aatc zoux duqv horpc
ye ho yaa ndaa tengx ninh lorz i dauh auv
 ninh yaac duqv dorn duqv sieqv nyei
nqa haav yo aatc dingc hnyouv zorc zaangc ziouv  nyei biauv
ninh heuc sai mienh caux lewi mienh gapv zunv ziouc gorngv mbuox ninh mbuo
meih mbuo oix zuqc mingh taux yu ndaa nyei norm norm zingh siou i saa laa en zuangx mienh nyei nzou zinh weic hnyangx hnyangx longc zorc meih mbuo nyei tin hungh nyei biauv
 meih mbuo yaac oix zuqc siepv siepv nyei mbenc naaiv deix sic
 mv baac lewi mienh maiv gaanv zoux
hungh diex ziouc heuc ye ho yaa ndaa domh sai mienh daaih
 gorngv mbuox ninh
meih weic haaix diuc maiv heuc lewi mienh cuotv mingh siou yu ndaa caux ye lu saa lem zingh nyei mienh hnyangx hnyangx cuotv nyei nzou zinh
 naaiv se ziouv  nyei bou
 mose
 caux gapv zunv nyei i saa  laa en mienh dingc oix zuqc cuotv weic zorc laengz ngaengc waac nyei ndopv liuh
wuov dauh waaic haic nyei m sieqv dorn
 aa taa li yaa
 nyei dorn mbuo borngz bieqc zaangc tin hungh nyei biauv aengx zorqv fungx bun ziouv nyei cing nzengc ga naaiv longc weic mbaa an zienh
hungh diex ziouc njiec lingc
 ninh mbuo ziouc zoux norm faang an jienv zaangc ziouv nyei biauv ga nyiec maengx
 nitv laatc gaengh
maaih fienx zunh gormx yu ndaa caux ye lu saa lem
 mbuox mienh cuotv nzou zinh ziux tin hungh nyei bou
 mose
 yiem deic bung huaang paaiv i saa laa en mienh fungx nyaanh daaih bun ziouv
zuangx bieiv zeiv caux yietc zungv baeqc fingx njien youh haic
 ninh mbuo dorh ninh mbuo nyei nzou zinh daaih dapv wuov norm faang taux cuotv nzoih nzengc
lewi mienh haaix zanc dorh wuov norm faang mingh hungh diex nyei jien wuov
 ninh mbuo buatc maaih nyaanh camv nor
 hungh diex nyei sou biuv caux domh sai mienh nyei jien ziouc daaih dox nyaanh cuotv aengx dorh faang daaih an loz dorngx
 ninh mbuo hnoi jiex hnoi hnangv naaiv nor zoux
 ziouc siou duqv nyaanh camv
hungh diex caux ye ho yaa ndaa zorqv naaiv deix nyaanh daaih jiu bun zorc zaangc ziouv nyei biauv nyei gunv gong mienh
 ninh mbuo cingv la bieiv zaangc caux ndiangx zaangc weic zorc zaangc ziouv nyei biauv
 yaac cingv hlieqv zaangc caux dongh zaangc daaih zorc ziouv nyei biauv
gong mienh jienh zoux gong ziouc zorc longx jienv faaux
 ninh mbuo zorc zaangc tin hungh nyei biauv hnangv loz wuov nor
 yaac zoux wuonv hnangv zinh ndaangc nor
zoux ziangx nzengc
 ninh mbuo dorh zengc nyei nyaanh mingh taux hungh diex caux ye ho yaa ndaa nyei nza hmien
 ninh mbuo longc naaiv deix nyaanh zoux zaangc ziouv nyei biauv nyei jaa dorngx weic fu sux caux fongc horc buov ziec nyei jauv
 ninh mbuo zoux nzormc yienv caux longc jiem longc nyaanh nyei jaa sic
 da faanh ye ho yaa ndaa corc yiem seix zaangc nyei ziangh hoc ninh mbuo zanc zanc yiem zaangc ziouv nyei biauv fongc horc buov ziec
ye ho yaa ndaa nyei hnyangx jeiv hlang
 gox haic aqv
 ninh guei seix nyei ziangh hoc ninh duqv yietc baeqv faah ziepc hnyangx
ninh mbuo zangx ninh yiem ndaawitv nyei zingh
 zuangx hungh nyei mbu ndongx
 weic zuqc ninh yiem i saa laa en zoux kuv sic
 yaac weic tin hungh caux tin hungh nyei biauv zoux longx
ye ho yaa ndaa guei seix liuz
 yu ndaa nyei jien daaih baaix hungh diex
 hungh diex yaac muangx ninh mbuo gorngv nyei waac
ninh mbuo ziouc guangc ziouv
 ninh mbuo nyei ong taaix nyei tin hungh nyei biauv
 zaangc aa se laa zienh nyeiz nyei fangx caux ganh nyungc miuc fangx
 laaix ninh mbuo hnangv naaiv nor baamz zuiz
 yu ndaa caux ye lu saa lem zuqc tin hungh qiex jiez
 nouz ninh mbuo
mv baac tin hungh paaiv douc waac mienh daaih yiem ninh mbuo mbu ndongx
 oix dorh ninh mbuo nzuonx daaih lorz ziouv
 douc waac mienh zoux zorng zengx gorngv ninh mbuo dorngc nyei dorngx
 mv baac ninh mbuo maiv muangx
zoux gau
 tin hungh nyei singx lingh njiec daaih yiem ye ho yaa ndaa sai mienh nyei dorn
 se kaa li yaa
 ninh ziouc souv jienv baeqc fingx nyei nza hmien gorngv
tin hungh hnangv naaiv nor gorngv
  meih mbuo weic haaix diuc baamz ziouv nyei leiz latc
 weic naaiv meih mbuo maiv haih duqv longx
 laaix meih mbuo guangc ziouv
 ninh yaac guangc meih mbuo aqv
mv baac ninh mbuo caangh laangh daav za eix hoic se kaa li yaa
 zuangx mienh ziouc ziux hungh diex paaiv nyei waac yiem zaangc ziouv nyei biauv
 laatc gu nyuoz
 longc la bieiv zong daic ninh
hnangv naaic
 yo aatc hungh maiv jangx se kaa li yaa nyei die
 ye ho yaa ndaa
 zinh ndaangc tengx ninh nyei en zingh
 ninh zungv zorqv ye ho yaa ndaa nyei dorn daix
 oix daic wuov zanc
 se kaa li yaa gorngv
tov ziouv mangc aengx tengx jaauv win
taux hnyangx dueiv
 silie mienh nyei jun baeng daaih mborqv yu ndaa caux ye lu saa lem yaac daix nzengc baeqc fingx mbu ndongx nyei zuangx bieiv zeiv
 caangv daaih nyei yietc zungv zinh zoih ninh mbuo fungx mingh taux ndaa matv gatc zingh nyei hungh wuov
maiv gunv silie nyei jun baeng guanh zoqc nyei
 ziouv zorqv yu ndaa nyei domh jun baeng guanh jiu bun yiem ninh mbuo nyei buoz ndiev
 laaix yu ndaa mienh guangc ziouv
 ninh mbuo nyei ong taaix nyei tin hungh
 yo aatc zuqc dingc zuiz
silie nyei baeng tuix yo aatc nyei ziangh hoc
 ninh zuqc mun siang nyei
 ninh nyei jien daav za eix hoic ninh weic zuqc ninh daix ye ho yaa ndaa sai mienh nyei dorn
 ninh bueix jienv coux nyei ziangh hoc ninh mbuo ziouc daix ninh aqv
 ninh ziouc daic mi aqv
 zangx jienv ndaawitv nyei zingh
 mv baac maiv zangx yiem hungh nyei zouv gemh
daav za eix hoic hungh diex wuov deix se ammon mienh m sieqv dorn
 si me atc nyei dorn
 saax mbaatc
 caux mo apc mienh m sieqv dorn
 simlitv nyei dorn
 ye ho saa mbaatc
yo aatc nyei dorn mbuo nyei jauv louc
 gorngv ninh wuov deix zinh hoz nyei waac camv
 caux zorc zaangc tin hungh nyei biauv nyei jauv fiev jienv porv hungh douh daan nyei sou
 ninh nyei dorn
 aa maa si yaa
 nzipc jienv ninh zoux hungh
