dongh naaiv norm hlaax
 nyic ziepc feix wuov hnoi
 i saa laa en mienh gapv zunv zei maiv nyanc haaix nyungc
 ninh mbuo zuqv jienv la maah ndie cou
 aengx zorqv nie mbung hietv jienv m nqorngv
 bun cing ninh mbuo nzauh
da faanh i saa laa en fingx nyei mienh zorqv ganh caux ganh fingx mienh bun nqoi mi aqv
 ninh mbuo souv jienv nyiemc ganh nyei zuiz caux ong taaix mbuo zoux dorngc nyei zuiz
ninh mbuo souv jienv wuov norm dorngx muangx mienh doqc ziouv
  ninh mbuo nyei tin hungh
 nyei leiz latc sou buo norm ziangh hoc
 aengx buo norm ziangh hoc ninh mbuo nyiemc zuiz
 baaix ziouv
  ninh mbuo nyei tin hungh
ye su aa
 mbaani
 katc mi en
 qe mbaa ni yaa
 mbunni
 se le bi yaa
 mbaani caux ke naa ni souv jienv lewi mienh nyei tei
 qiex hlo nyei dorng ziouv
 ninh mbuo nyei tin hungh
 daux gaux
aengx maaih ye su aa
 katc mi en
 mbaani
 haa sapv ne yaa
 se le bi yaa
 ho ndi yaa
 qe mbaa ni yaa caux be taa hi yaa
 naaiv deix lewi mienh gorngv
souv jiez sin daaih ceng ziouv
  meih mbuo nyei tin hungh
 yietc liuz ceng ninh taux maanc gouv maanc doic
maanc mienh oix zuqc ceng ziouv nyei njang laangc mbuox
 ziouv nyei mbuox gauh hlo jiex baamh mienh ceng duqv taux nyei mbuox
kungx meih ganh nduqc dauh zoux ziouv
 meih zeix lungh
 caux hlang jiex nyei lungh
 caux yiem lungh nyei zuangx hleix
 meih zeix baamh gen caux baamh gen nyei maanc muotc
 zeix koiv caux yiem koiv nyei yietc zungv ga naaiv
 meih bun maanc muotc maaih maengc ziangh jienv
 lungh zaangc nyei yietc zungv ga naaiv buoqc zaangc meih
meih se ziouv  tin hungh
 dongh ginv apc laam wuov dauh
 meih dorh ninh cuotv ken ndie guoqv
 u aa zingh
 yaac tengx ninh cuotv mbuox heuc apc laa ham
meih buatc apc laa ham hnyouv zingx
 ziepc zuoqv nyei
 ziouc caux ninh liepc jiez ngaengc waac
 laengz zorqv kaa naa an mienh
 hitv tai mienh
 aa mo lai mienh
 be litv si mienh
 ye mbutc mienh
 caux ge gaa si mienh nyei deic bung jiu bun apc laa ham nyei zeiv fun
 meih ziux meih laengz jiex nyei waac zoux weic zuqc meih se baengh fim nyei
meih buatc yie mbuo nyei ong taaix yiem i yipv siouc kouv
 yaac haiz ninh mbuo yiem koiv siqv hlen heuc jienv tov nyei
meih zoux jangx hoc caux mbuoqc horngh nyei sic caux faalo hungh doix dekc
 yaac zoux bun ninh nyei jien caux yietc zungv baeqc fingx
 weic zuqc meih hiuv duqv i yipv mienh hnangv haaix nor zoux maux
 hoic yie mbuo nyei ong taaix
 meih ziouc duqv mengh dauh sing taux ih jaax hnoi
yiem yie mbuo nyei ong taaix nyei wuov ndaangc maengx meih bun nqoi koiv
 ninh mbuo ziouc gan jauv nqaai jiex
 meih zorqv zunc ninh mbuo wuov deix mienh zoi njiec wuom ndo
 hnangv zorqv la bieiv zoi njiec koiv beqv
lungh hnoi zanc meih longc mbuonx ndiouh dorh meih nyei mienh
 lungh muonz zanc longc douz ndiouh ziux njang ninh mbuo horpc zuqc yangh nyei jauv
meih njiec daaih yiem sinaai mbong
 yiem wuov lungh caux ninh mbuo gorngv waac
 meih zorqv baengh fim nyei leiz
 zien nyei lingc
 zorqv longx nyei leiz latc caux hatc nyei waac jiu bun ninh mbuo
meih bun ninh mbuo hiuv duqv oix zuqc siou meih nyei cing nzengc dingh gong hnoi
 meih yaac longc meih nyei bou
 mose
 zorqv meih nyei leiz latc caux lingc caux leiz jiu bun ninh mbuo
ninh mbuo hnyouv sie
 meih bun yiem lungh njiec daaih nyei laangh ziqc ninh mbuo nyanc
 jaang nqaatv
 meih bun la bieiv cuotv wuom daaih bun ninh mbuo hopv
 meih paaiv ninh mbuo bieqc mingh caangv dongh meih houv jienv laengz jiu bun ninh mbuo nyei deic bung
mv baac yie mbuo nyei ong taaix zoux maux
 hnyouv ngaengc
 maiv muangx meih nyei leiz latc
ninh mbuo maiv kangv muangx
 yaac maiv jangx meih yiem ninh mbuo mbu ndongx zoux mbuoqc horngh nyei sic
 ninh mbuo mbienv hnyouv
 zoux hnyouv ngaengc
 liepc dauh bieiv zeiv weic dorh ninh mbuo nzuonx i yipv deic bung zuqc zoux nouh nyei dorngx
 mv baac meih maaih hnyouv guangc mienh nyei zuiz
 meih korv lienh mienh
 zoux maaih en zingh nyei tin hungh
 meih maiv qiex jiez siepv
 zanc zanc maaih hnyouv hnamv mienh
 ziouc maiv guangc ninh mbuo
maiv gunv ninh mbuo dox dauh ngongh gouv dorn nyei fangx yaac gorngv
  naaiv se meih mbuo nyei zienh
 dongh dorh meih mbuo cuotv i yipv wuov dauh
  yaac hniev hniev nyei ki ziouv
weic zuqc meih korv lienh ninh mbuo camv haic cingx daaih maiv guangc ninh mbuo yiem wuov deic bung huaang
 lungh hnoi zanc mbuonx ndiouh dorh ninh mbuo nyei jauv
 maiv leih nqoi ninh mbuo
 lungh muonz zanc douz ndiouh ziux ninh mbuo horpc zuqc yangh nyei jauv
 maiv leih ninh mbuo
meih ceix meih longx haic nyei singx lingh njaaux ninh mbuo
 meih maiv ngaengc
 zungv bun maa naa ninh mbuo nyanc
 jaang nqaatv
 meih yaac bun wuom ninh mbuo hopv
yiem wuov deic bung huaang feix ziepc hnyangx gu nyuoz meih goux longx ninh mbuo
 ninh mbuo maiv caa haaix nyungc
 lui houx yaac maiv huv
 zaux yaac maiv omx
meih zorqv ziex fingx ziex guoqv mienh nyei ndau jiu bun ninh mbuo
 yaac ziux ninh mbuo nyei buonc bun nqoi ninh mbuo
 ninh mbuo duqv nzengc hetv mbon zingh
 si honx hungh nyei deic bung
 caux okc hungh nyei mbaasaan deic
meih yaac bun ninh mbuo nyei zeiv fun hiaangx daaih ndongc lungh nyei hleix camv
 yaac dorh ninh mbuo bieqc dongh meih mbuox ninh mbuo nyei ong taaix bieqc mingh duqv benx ninh mbuo nyei buonc deic bung
ninh mbuo nyei zeiv fun ziouc bieqc mingh caangv wuov norm deic bung
 meih yiem ninh mbuo nyei wuov ndaangc maengx bun wuov norm deic bung nyei mienh zuqc suei
 se zorqv kaa naa an mienh
 liemh wuov norm deic bung nyei hungh caux baeqc fingx
 jiu bun yiem ninh mbuo nyei buoz ndiev
 bun ninh mbuo sueih eix zoux bun naaiv deix mienh
meih nyei baeqc fingx caangv duqv weih wuonv nyei zingh caux longx haic nyei deic bung
 yaac duqv nzipc biauv caux buangv biauv gu nyuoz nyungc nyungc longx haic nyei ga naaiv
 caux wetv ziangx nyei wuom kuotv
 a ngunc huingx
 ga lanv huingx caux biouv nyei ndiangx camv
 ninh mbuo duqv nyanc beuv
 sin zaangc junc
 njien youh orn lorqc weic meih nyei en zingh
mv baac meih nyei baeqc fingx maiv muangx meih
 zungv ngaengc jienv meih
 ninh mbuo zorqv meih nyei leiz latc guangc ninh mbuo nyei nqa haav nqaang
 yaac daix meih nyei douc waac mienh
 dongh kuinx ninh mbuo nzuonx daaih lorz ziouv wuov deix douc waac mienh
 ninh mbuo mangc piex
 ki meih camv haic
weic naaiv
 meih zorqv ninh mbuo jiu bun yiem win wangv nyei buoz ndiev
 zuqc win wangv morh ninh mbuo kouv
 ninh mbuo zuqc kouv nyei ziangh hoc ninh mbuo heuc jienv tov meih tengx
 ziouv yiem gu nguaaic lungh muangx haiz ninh mbuo
 ziouc korv lienh camv haic
 bun mienh daaih njoux ninh mbuo biaux ndutv win wangv nyei buoz ndiev
mv baac ninh mbuo duqv baengh orn nyei yiem
 nqa haav aengx dorng jienv ziouv zoux waaic sic
 meih ziouc guangc ninh mbuo zuqc yiem win wangv nyei buoz ndiev
 bun ninh mbuo zuqc win wangv gunv
 mv baac ninh mbuo huin nzuonx daaih heuc meih
 meih yaac yiem gu nguaaic lungh haiz yaac korv lienh ninh mbuo
 ziouc njoux ninh mbuo yietc nzunc jiex yietc nzunc
meih yaac donv ninh mbuo weic bun ninh mbuo nzuonx daaih gan meih nyei leiz latc
 mv baac ninh mbuo ceng hlo
 zoux maux
 maiv muangx meih nyei lingc
 yaac baamz meih nyei leiz
 dongh haih bun mienh maaih maengc ziangh nyei leiz
 ninh mbuo huin diqc daanz
 zoux hnyouv ngaengc
 maiv kangv muangx
ziouv zoux hnyouv ndaauv nyienz jienv ninh mbuo ziex hnyangx
 meih longc meih nyei singx lingh bun zuangx douc waac mienh kuinx ninh mbuo
 mv baac meih nyei baeqc fingx zoux hnangv m normh ndung nor
 maiv muangx
 weic naaiv meih zorqv ninh mbuo jiu bun yiem ganh norm guoqv nyei mienh nyei buoz ndiev
mv baac meih gengh
 korv lienh haic ninh mbuo
 maiv mietc ninh mbuo yaac maiv guangc ninh mbuo
 weic zuqc meih se maaih en zingh
 maaih korv lienh mienh nyei hnyouv nyei tin hungh
o yie mbuo nyei tin hungh aac
 meih se hlo haic
 henv haic
 mbuoqc horngh haic nyei tin hungh
 meih ei jienv meih laengz nyei ngaengc waac zoux yaac zanc zanc hnamv mienh
 weic naaiv tov meih maiv dungx funx yie mbuo buangh naaiv deix kouv naanc se faix fiuv sic
 se yie mbuo nyei hungh caux bieiv zeiv
 yie mbuo nyei sai mienh caux douc waac mienh
 yie mbuo nyei ong taaix caux meih nyei zuangx baeqc fingx yiem atc si lie hungh diex nyei lungh ndiev taux ih hnoi buangh nyei sic
yiem yie mbuo buangh nyei yietc zungv sic meih se baengh fim nyei
 meih ziepc zuoqv nyei zoux
 yie mbuo kungx zoux waaic hnangv
yie mbuo nyei hungh diex
 bieiv zeiv
 sai mienh caux yie mbuo nyei ong taaix maiv ei meih nyei leiz latc
 maiv muangx meih hatc nyei caux donv nyei waac
ninh mbuo yiem ganh nyei guoqv nyei ziangh hoc
 yiem meih jiu bun ninh mbuo wuov norm jangv haic
 junc haic
 nyei deic bung
 maiv gunv meih ceix en camv
 ninh mbuo maiv fu sux meih
 yaac maiv guangc ninh mbuo zoux nyei waaic sic
mangc maah
 ih zanc yie mbuo zoux nouh
 yie mbuo zoux nouh yiem meih jiu bun yie mbuo nyei ong taaix nyei deic bung weic bun ninh mbuo duqv nyanc wuov norm deic bung cuotv nyei gaeng zuangx caux nyungc nyungc longx nyei ga naaiv
laaix yie mbuo nyei zuiz
 wuov norm deic bung cuotv nyei gaeng zuangx longx benx dongh meih liepc daaih zoux hungh gunv yie mbuo wuov deix nyei mi aqv
 ninh mbuo sueih eix zoux bun yie mbuo caux yie mbuo nyei saeng kuv
 yie mbuo gengh
 kouv haic aqv
weic naaiv deix yietc zungv sic cuotv daaih
 yie mbuo i saa laa en mienh liepc wuonv ngaengc waac aengx fiev jienv yietc zeiv sou
 yie mbuo nyei bieiv zeiv caux lewi mienh caux sai mienh ziouc mborqv jienv ninh mbuo nyei yienx
