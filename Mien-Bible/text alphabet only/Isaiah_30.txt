ziouv  hnangv naaiv gorngv
hnyouv ngaengc nyei naamh nyouz oix zuqc kouv aqv
 ninh mbuo daav za eix
 mv baac maiv zeiz yie nyei
 ninh mbuo caux mienh liepc ngaengc waac yaac maiv zeiz ei yie nyei singx lingh
 zuiz ziouc jaa zuiz
ninh mbuo mingh i yipv deic bung
 yaac maiv caux yie caangh laangh
 ninh mbuo oix kaux faalo hungh tengx beu jienv ninh mbuo
 oix bangc i yipv zoux ndaauh kaux nyei dorngx
mv baac kaux faalo beu meih mbuo oix bun meih mbuo zuqc nyaiv
 bangc i yipv zoux ndaauh kaux nyei dorngx oix bun meih mbuo zuqc baaic hmien
maiv gunv ninh nyei jien yiem so an
 ninh nyei gong zoh yaac taux haanetv
ninh mbuo dauh dauh oix zuqc nyaiv
 laaix yietc fingx mienh tengx maiv duqv ninh mbuo
 wuov fingx maiv lamh longc
 tengx maiv duqv haaix nyungc
 kungx bun zuqc nyaiv
 zuqc baaic hmien
naaiv deix waac gorngv taux yiem negepc nyei hieh zoih
 ninh mbuo zorqv zinh zoih an jienv lorh nyei diqc daanz
 zorqv jaaix nyei ga naaiv an jienv lorh torh nyei buang
 tor jienv gan norm aqc nyei
 kouv nyei deic bung mingh
 se maaih sienh gouv sienh nyeiz
 maaih naang doqc caux naang ndaix
 ziouc mingh taux yietc fingx maiv haih tengx maiv duqv ninh mbuo nyei mienh
i yipv tengx nyei jauv yietc aax yaac maiv lamh longc
 weic naaiv yie cuotv mbuox heuc
 zueiz jienv maiv dongz nyei laa hapc
ih zanc mingh aqv
 zorqv naaiv deix waac ndingh jienv la bieiv benv
 yaac fiev jienv sou njunc weic nqa haav hingv
 yietc liuz zoux zorng zengx
naaiv se hnyouv ngaengc nyei baeqc fingx
 gorngv baeqc nyei naamh nyouz
 maiv kangv muangx ziouv njaaux nyei naamh nyouz
ninh mbuo mbuox gorngv zinh hoz nyei mienh
maiv dungx mangc hinc yaangh nyei sic aqv
 yaac gorngv mbuox douc waac mienh
maiv dungx douc horpc nyei jauv bun yie mbuo muangx
 gorngv kuh muangx nyei sic mbuox yie mbuo
 yaac douc yie mbuo a hneiv muangx nyei waac hnangv
guangc nqoi naaiv diuh jauv
 leih nqoi naaiv diuh jauv louc
 maiv dungx zanc zanc yiem yie mbuo nyei nza hmien
 nzamc i saa laa en nyei cing nzengc tin hungh
weic naaiv i saa laa en nyei cing nzengc tin hungh hnangv naaiv nor gorngv
weic zuqc meih mbuo nqemh naaiv deix waac
 bangc zeix mienh nyei sic
 yaac kaux nduov mienh nyei jauv
naaiv nyungc zuiz ziouc hnangv zingh laatc hlang nyei
 mbaaix mingh
 zuo cuotv daaih
 liemh zeih
 nduqc dangh hnangv mbaang mi aqv
zingh laatc ziouc huv hnangv nanv nie zaangc nyei nie mor huv
 za gengh huv muonc nzengc
 lorz maiv duqv yietc hlengx longc cenv douz cuotv douz nzauc
 fai ndamv wuom cuotv siou wuom nyei kuotv
ziouv tin hungh
 se i saa laa en nyei cing nzengc tin hungh
 hnangv naaiv nor gorngv
nzuonx daaih hitv kuonx meih mbuo ziouc duqv njoux
 meih mbuo sekv nzieqc yaac kaux yie
 meih mbuo ziouc duqv qaqv
 mv baac meih mbuo maiv kangv hnangv naaiv nor zoux
meih mbuo gorngv
  maiv zeiz
 yie mbuo oix geh maaz biaux
  weic naaiv meih mbuo oix zuqc biaux
 meih mbuo gorngv
  yie mbuo oix geh maaz siepv mingh
  weic naaiv zunc meih mbuo wuov deix yaac oix siepv
yietc dauh mienh gorngv haeqv
 ziouc maaih yietc cin dauh biaux
 biaa dauh mienh gorngv haeqv
 meih mbuo yietc zungv ziouc biaux
 taux zengc njiec nyei mienh hnangv geh nyei dongc yiem mbong ningv
 yaac hnangv norm jangx hoc yiem mbong aiv gu nguaaic
mv baac ziouv zuov jienv oix ceix en bun meih mbuo
 ninh jiez daaih oix korv lienh meih mbuo
 weic zuqc ziouv se baengh fim nyei tin hungh
 da faanh zuov ninh nyei mienh ziouc maaih orn lorqc
o si on mienh
 se yiem ye lu saa lem nyei mienh aah
 yiem naaiv mingh meih mbuo maiv zuqc nyiemv aqv
 ziouv haiz meih mbuo heuc jienv tov nyei qiex
 ninh oix ceix en bun meih mbuo
 ninh yietv haiz
 ninh ziouc dau meih mbuo
maiv gunv ziouv bun meih mbuo zuqc kuonx naanh dorngx njuov
 yaac bun kouv naanc dorngx wuom
 yiem naaiv mingh meih mbuo nyei fin saeng maiv aengx bingx
 meih mbuo ganh nyei m zing zungv duqv buatc ninh
maiv gunv meih mbuo hungx jienv zaaix fai mbiaauc mingh
 meih mbuo ziouc haiz nqa haav maengx maaih qiex gorngv
se dongh naaiv diuh jauv
 gunv yangh naaiv mingh
meih mbuo oix bun zuqc daaih buang jienv nyaanh nyei miuc fangx caux dox daaih buang jienv jiem nyei miuc fangx maaih uix
 meih mbuo oix zoi guangc hnangv guangc laih hlopv nyei ga naaiv
 yaac mbuox miuc fangx
mingh aqv
ziouv oix bun mbiungc njiec daaih yungz meih mbuo zuangx njiec ndau nyei nyim
 yiem ndau cuotv nyei laangh ziqc yaac oix longx
 bungx zuoqc
 taux wuov hnoi meih mbuo nyei ngongh guanh oix yiem jangv nyei miev ciangv nyanc miev
laih ndau nyei ngongh caux lorh yaac duqv nyanc jaa jienv nzauv nyei miev caux longc domh ba gen nyaapv caux ga naaiv cenv tiu daaih nyei mbiauh nqaauv
taux win wangv zuqc daix daic nyei domh hnoi
 norm norm laauh oix mbaang njiec nzengc
 norm norm domh mbong fiuv mbong oix maaih ndoqv
 maaih wuom liouc
taux ziouv beu ninh nyei baeqc fingx zuqc mun nyei dorngx yaac zorc bun ninh mbuo zuqc mun nyei naanx
 hlaax ziouc hnangv mba hnoi nor njang
 mba hnoi nyei nyutc oix gauh njang siec gouv
 hnangv siec hnoi gapv daaih nyei njang
mangc maah
 ziouv    yiem go nyei dorngx daaih
 ninh qiex jiez hnangv douz nor jorm
 maaih sioux hoz faaux
 ninh nyei nzuih maaih qiex jiez nyei waac buangv nzengc
 baetv cuotv daaih hnangv buov qui nyei douz
ninh nyei qiex cuotv daaih hnangv wuom buangv mouh yiemx jienv faaux taux jaang
 ninh oix longc zuqc mietc nyei jauv lorh maanc guoqv
 yaac zorqv hanh kouv fapv mienh nyei nzuih
 ziouc dorh ninh mbuo mingh dorngc jauv
meih mbuo oix baaux nzung hnangv meih mbuo jiex cing nzengc zipv nyei muonz nor
 meih mbuo nyei hnyouv oix njien youh hnangv mienh biomv hlauv ndongh nux faaux ziouv  nyei mbong
 taux i saa laa en nyei la bieiv wuov
ziouv  oix bun mienh duqv haiz ninh haangh daauh nyei qiex
 yaac bun ninh mbuo buatc ninh nyei buoz mborqv njiec
 ninh za gengh
 qiex jiez yaac hnangv douz nor oix buov qui nzengc
 aengx longc domh mbiungc
 nziaaux jieqv caux borqc
atc si lie mienh haiz ziouv  nyei sing qiex ziouc haeqv ninh mbuo za gengh
 gamh nziex haic
   ziouv yaac longc ninh nyei hungh biaav mborqv ninh mbuo
ziouv  oix longc ninh dingc zuiz nyei biaav mborqv ninh mbuo
 mborqv yietc biaav ziouc maaih mborqv nzoz
 patv daanh baah nyei qiex puix jienv
 mborqv jaax nyei ziangh hoc ninh longc ninh nyei buoz mborqv ninh mbuo
jiex daaih lauh aqv
 ziouv  liuc leiz ziangx yietc norm dorngx buov hungh diex nyei sei
 wuov norm dorngx youc ndo youc jangv
 douz caux zaangh yaac maaih camv nyei
   ziouv  nyei qiex hnangv hungh buov zieqc daaih
