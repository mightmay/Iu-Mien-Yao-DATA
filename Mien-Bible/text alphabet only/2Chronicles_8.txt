saa lo morn longc nyic ziepc hnyangx ceix zaangc ziouv  nyei biauv caux ninh ganh nyei hungh dinc
nqa haav saa lo morn siang ceix jiez dongh hilaam jiu bun ninh wuov deix zingh yaac bun i saa laa en mienh yiem
saa lo morn mingh haamatv so mbaa yaac caangv duqv mi aqv
ninh ceix yiem deic bung huaang nyei tatv mo zingh caux yiem haamatv ceix daaih weic siou ga naaiv nyei norm norm zingh
ninh aengx ceix wuov jiex nyei mbetc holon zingh caux wuov ndiev nyei mbetc holon zingh benx weih wuonv nyei zingh
 maaih zingh laatc
 maaih laatc gaengh caux gaengh sorn
ninh yaac ceix mbaa aa latv zingh caux saa lo morn siou ga naaiv nyei yietc zungv zingh
 aengx caux siou mborqv jaax nyei maaz cie caux zaangv maaz cie nyei baeng nyei yietc zungv zingh
 caux ninh maaih hnyouv yiem ye lu saa lem caux le mbaa norn caux ninh gunv gormx nyei guoqv nyei norm norm dorngx ceix nyei nyungc nyungc
zengc njiec nyei hitv tai mienh
 aa mo lai mienh
 be litv si mienh
 hiwai mienh caux ye mbutc mienh
 dongh maiv zeiz i saa laa en mienh
se dongh i saa laa en mienh maiv haih mietc maiv nzengc
 corc yiem deic bung wuov deix mienh nyei zeiv fun
 saa lo morn aapv zoux gong bou hniev nyei nouh taux ih jaax hnoi
mv baac saa lo morn maiv bun i saa laa en mienh zuqc zoux nouh
 ninh mbuo zoux ninh nyei baeng
 zoux jun baeng bieiv
 caux gunv maaz cie nyei domh baeng bieiv
 caux zaangv maaz cie nyei baeng
aengx maaih nyic baeqv hmz ziepc dauh zoux saa lo morn hungh nyei domh jien gunv gong mienh
saa lo morn dorh faalo nyei sieqv yiem ndaawitv nyei zingh faaux daaih yiem saa lo morn weic ninh ceix wuov norm hungh dinc
 saa lo morn gorngv
yie nyei auv maiv horpc zuqc yiem i saa laa en guoqv nyei hungh
 ndaawitv
 nyei hungh dinc
 weic zuqc ziouv nyei laengz ngaengc waac faang taux jiex nyei dorngx se cing nzengc
saa lo morn yiem ninh ceix daaih nyei ziec dorngh
 se yiem ziouv nyei biauv nyei gaengh ndaangc capv cuotv nyei dorngx nza hmien maengx nyei ziec dorngh
 fongc horc buov ziec nyei ga naaiv bun ziouv
ninh ziux mose paaiv ziangx weic hnoi hnoi ziec nyei ga naaiv
 se weic dingh gong hnoi
 bieqc siang hlaax
 caux yietc hnyangx jiex nyei buo norm zipv
 wuov deix buo norm zipv se maiv an bingv nyei njuov nyei zipv caux siou gaeng zuangx nyei zipv caux mbiorv liuh nyei zipv
ei ninh nyei die
 ndaawitv
 liepc daaih nyei leiz ninh paaiv ziangx sai mienh benx yietc guanh yietc guanh ziux ninh mbuo nyei gong
 ninh yaac paaiv lewi mienh baaux nzung ceng tin hungh yaac tengx sai mienh ziux ninh mbuo hnoi hnoi qiemx zuqc longc
 ninh yaac paaiv ziangx zuov gaengh mienh benx yietc guanh yietc guanh zuov jienv dauh dauh gaengh weic zuqc tin hungh nyei mienh
 ndaawitv
 hatc ziangx oix zuqc hnangv naaiv nor zoux
ninh mbuo ei jienv hungh paaiv zuangx sai mienh caux lewi mienh
 weic siou jaaix nyei ga naaiv nyei dorngx ninh mbuo maiv bungx ndortv
yiem ninh mbuo liepc zaangc ziouv nyei biauv nyei gorn ndoqv taux ih hnoi
 ninh mbuo ei jienv saa lo morn paaiv nyei waac zoux
 hnangv naaic zaangc ziouv nyei biauv ceix ziangx nzengc aqv
nqa haav saa lo morn mingh e ndom nyei koiv hlen nyei e si on ge mbe caux elatv
hilaam paaiv deix ninh ganh nyei nzangv caux nzangv jien
 dongh guenx koiv nyei mienh mingh caux saa lo morn nyei nzangv jien nzaeng nzangv mingh taux ofi
 ninh mbuo dorh nduoh cin feix baeqv hmz ziepc joih jiem nzuonx saa lo morn hungh wuov
