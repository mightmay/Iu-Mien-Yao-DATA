i sakc gox haic aqv
 m zing yaac mbuov
 mangc maiv buatc
 ninh heuc ninh nyei dorn hlo
 esaau
 daaih gorngv mbuox ninh
dorn aac
 esaau dau
aa die aac
 yie yiem naaiv oc
i sakc gorngv
die gox haic aqv
 maiv hiuv duqv haaix hnoi daic
dorn aac
 zorqv meih nyei juang zinx caux forng mingh gemh buonv dauh orv daaih bun yie nyanc
zoux kuv nyei hnangv yietc gau yie oix nyanc wuov nor
 mbenc daaih bun yie
 weic yiem yie maiv gaengh daic yie duqv buang nqa haav laai wuov nzunc waac bun meih
i sakc caux ninh nyei dorn
 esaau
 i dorn diex gorngv waac wuov zanc
 le mbe kaa muangx jienv nyei
 esaau mingh gemh buonv orv wuov zanc
le mbe kaa mbuox ninh nyei dorn
 yaakopv
a jang yie haiz meih nyei die gorngv mbuox esaau
buonv dauh orv mbenc daaih kuv nyei bun yie nyanc weic yiem yie maiv gaengh daic duqv yiem ziouv nyei nza hmien buang waac bun meih
dorn aac
 hnangv naaic
 meih muangx yie
 ei jienv yie nyei waac zoux
meih mingh yungh guanh wuov ginv i dauh yungh dorn nzueic nyei junc nyei dorh daaih bun maa
 maa ziouc ei jienv yietc gau meih nyei die oix nyanc kuv nyei mbenc daaih bun ninh nyanc
mbenc ziangx meih dorh mingh bun meih nyei die nyanc weic yiem ninh maiv gaengh daic haih buang nqa haav laai wuov nzunc waac bun meih
yaakopv gorngv mbuox ninh nyei maa
maa ganh hiuv duqv nyei
 esaau cuotv biei suqv suqv wuov
 yie maiv maaih biei
 hliouv njang nyei
buangh zuqc die hluo yie
 ninh ziouc hiuv duqv yie nduov ninh
 ninh maiv zeiz buang waac bun yie
 zungv zioux yie mv bei
ninh nyei maa gorngv
yie nyei dorn aac
 se gorngv zuqc houv nor
 se ndortv zuqc maa ganh
 kungx oix zuqc muangx maa nyei waac hnangv
 mingh zorqv yungh daaih bun maa oc
yaakopv ziouc mingh zorqv daaih bun ninh nyei maa
 ninh nyei maa ei jienv yaakopv nyei die yietc gau oix nyanc nyei mbenc ziangx
le mbe kaa aengx mingh zorqv ninh nyei dorn hlo
 esaau
 nyei lui houx
 dongh siou jienv wuov biauv gauh longx jiex wuov yiemc
 bun ninh nyei dorn faix
 yaakopv
 zuqv jienv
ninh aengx zorqv yungh dorn nyei ndopv naetv jienv yaakopv nyei buoz caux jaang
 dongh maiv maaih biei nyei dorngx
 zorng ziangx
le mbe kaa zorqv ninh liuc leiz ziangx nyei orv caux njuov bun yaakopv bouh mingh
yaakopv mingh taux ninh nyei die wuov gorngv
aa die aac
 ninh nyei die dau
dorn aac
 meih dongh haaix dauh dorn
yaakopv dau
yie meih nyei dorn hlo
 esaau
 yie ei die nyei waac mbenc ziangx
 die jiez sin zueiz jienv nyanc yie buonv daaih nyei orv aqv
 nyanc liuz
 die duqv buang waac bun yie
i sakc naaic ninh nyei dorn
dorn aah
 meih fungc buonv duqv orv ndongc naaic siepv
 yaakopv dau
ziouv
  meih nyei tin hungh
 bun yie haih buangh orv siepv nyei
i sakc aengx gorngv mbuox yaakopv
dorn aac
 daaih fatv deix bun yie hluo gaax
 meih za gengh yie nyei dorn
 esaau
 zeiz fai maiv zeiz
yaakopv mingh fatv nyei
 ninh nyei die
 i sakc
 ziouc hluo ninh
 i sakc gorngv
meih nyei qiex se hnangv yaakopv nyei qiex
 mv baac meih nyei buoz haiz hnangv esaau nyei buoz nor
ninh zieqv maiv duqv naaiv se yaakopv weic zuqc buoz maaih biei suqv suqv hnangv ninh nyei gorx
 esaau
 nyei buoz nor
 i sakc ziouc buang waac bun ninh
mv baac ninh aengx naaic nzunc
meih za gengh yie nyei dorn
 esaau
 fai
 yaakopv dau
zeiz nyei
i sakc gorngv
dorn aac
 dorh meih buonv daaih nyei orv bun die nyanc
 nyanc liuz ziouc buang waac bun meih
 yaakopv ziouc dorh orv daaih bun ninh nyanc
 aengx dorh a ngunc diuv daaih bun ninh hopv
nyanc liuz
 hopv liuz i sakc gorngv
dorn aac
 daaih fatv deix zom dangh die nyei hmien
yaakopv mingh zom ninh nyei die wuov zanc
 ninh nyei die hnomv zuqc yaakopv nyei lui nyei nziaau ziouc buang waac ninh nyei dorn aqv
 ninh gorngv
yie nyei dorn ndaang nyei
 hnangv ziouv ceix fuqv nyei liangx ndeic ndaang nor
tov tin hungh bun mbiungc suiv yiem wuov lungh njiec
 yaac bun meih nyei ndau longx
 tov ninh yaac bun meih duqv mbiauh hmeiv caux siang a ngunc diuv camv
tov bun camv fingx mienh fu sux meih
 yaac bun camv norm guoqv nyei mienh gueic njiec baaix meih
 tov bun meih haih zoux meih nyei muoz doic nyei ziouv
 yaac bun meih nyei maa nyei zeiv fun gueic njiec baaix meih
 haaix dauh zioux meih
 tov bun wuov dauh zuqc zioux
 haaix dauh buang waac meih
 tov bun wuov dauh duqv ziouv  ceix fuqv
i sakc buang liuz waac
 yaakopv jang jang cuotv mingh hnangv
 ninh nyei gorx
 esaau
 buonv duqv orv nzuonx daaih
esaau ziouc zoux deix orv kuv nyei dorh mingh bun ninh nyei die nyanc
 ninh gorngv
aa die aah
 jiez sin zueiz jienv nyanc yie buonv daaih nyei orv aqv
 nyanc liuz
 aa die duqv buang waac bun yie
ninh nyei die
 i sakc
 naaic gaax
meih haaix dauh
 esaau dau
yie meih nyei dorn hlo
 esaau
i sakc liemh zeih sin zinx njuonv njuonv nyei
 ninh gorngv
wuov nyungc
 haaix dauh buonv orv dorh daaih bun yie
 yie koqv hoqc nyanc liuz
 meih ziouc taux
 die zungv buang waac bun ninh mi aqv
 ziux die buang nyei waac ninh yaac za gengh duqv
esaau haiz ninh nyei die nyei waac ninh hnyouv mun haic
 bungx sing bungx qiex nyei nyiemv jienv gorngv
aa die aah
 tov buang waac yie
 tov die yaac buang waac bun yie maah
i sakc dau
dongh yie oix buang meih nyei waac meih nyei youz daaih nduov yie buang bun ninh nzengc mi aqv
esaau gorngv
ninh nyei mbuox heuc yaakopv gengh
 puix haic aqv
 weic zuqc ninh nduov yie i nzunc mi aqv
 yie zoux dorn hlo duqv sung gouv nyei leiz ninh nduov duqv mi aqv
 ih zanc dongh die oix buang bun yie nyei waac ninh yaac nduov die buang bun ninh nzengc mi aqv
 aa die aah
 meih maiv liouh yietc deix buang bun yie aqv
i sakc dau
die bun ninh zoux meih nyei ziouv yaac bun yietc zungv muoz doic cien ceqv zoux ninh nyei bou
 liemh mbiauh hmeiv caux siang a ngunc diuv yie bun weic yungz ninh nyei maengc
 dorn aah
 yie maaih haaix nyungc haih tengx meih
esaau qaqv tov ninh nyei die
aa die aah
 meih kungx maaih nduqc nyungc buang nyei waac hnangv
 tov meih yaac buang deix bun yie maah
 ninh aengx nyiemv nzunc aqv
i sakc ziouc gorngv mbuox ninh
meih zuqc yiem leih ndau touv longx nyei dorngx go
 lungh nyei mbiungc suiv meih yaac maiv duqv
meih oix zuqc kaux nzuqc ndaauv yungz maengc
 yaac oix zuqc fu sux meih nyei youz
 mv baac meih haaix zanc haih simv duqv ndutv ninh
 meih ziouc maiv zuqc ninh gunv
esaau nzorng haic yaakopv laaix ninh nyei die buang waac bun yaakopv
 ninh yiem hnyouv hnamv
hnamv daaih maiv lauh yie nyei die guei seix
 zuov yie mbuo nzauh nyiemv nyei ziangh hoc jiex liuz
 yie oix daix yaakopv guangc aqv
le mbe kaa haiz gorngv ninh nyei dorn hlo
 esaau
 daav za eix daix dorn faix
 yaakopv
 ninh ziouc heuc yaakopv daaih gorngv mbuox ninh
muangx gaax
 meih nyei gorx
 esaau
 daav za eix oix jaauv win daix meih
dorn aah
 muangx maa nyei waac oc
 meih oix zuqc biaux mingh haalaan zingh
 maa nyei gorx
 laa mbaan wuov
oix zuqc caux ninh mbuo yiem douc zuov meih nyei gorx nyei ga qiex fiu mingh
la kuqv meih zoux bun ninh nyei sic
 yie m daaih bun mienh mingh dorh meih nzuonx
 maa fungc haih bun duqv yietc hnoi daic i dauh dorn
le mbe kaa gorngv mbuox i sakc
laaix esaau nyei i dauh hitv tai mienh auv
 yie maiv noic faanh ziangh aqv
 se gorngv yaakopv aengx longc dauh naaiv norm deic bung nyei hitv tai mienh nyei sieqv zoux auv nor
 yie daic gauh longx
