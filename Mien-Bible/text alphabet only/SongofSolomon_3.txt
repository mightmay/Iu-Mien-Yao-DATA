yie lungh muonz zanc bueix jienv coux
 lorz yie nyei hnyouv hnamv wuov dauh
 yie lorz ninh yaac lorz maiv buatc
yie gorngv
yie ih zanc oix jiez sin daaih youh zingh gu nyuoz
 gan jaai horngc caux domh zuangx zaamc mingh
 yie oix lorz yie nyei hnyouv hnamv wuov dauh
 yie ziouc lorz mv baac lorz maiv buatc
zuov zingh nyei mienh gan ninh mbuo zuov nyei dorngx mingh ninh mbuo buangh zuqc yie
 yie naaic ninh mbuo
meih mbuo buatc yie nyei hnyouv hnamv wuov dauh dorn nyei fai
yie jang jang jiex ninh mbuo ziouc lorz buatc yie nyei hnyouv hnamv wuov dauh
 yie nanv jienv ninh
 maiv bungx taux yie dorh mingh yie nyei maa nyei biauv
 dorh bieqc yie cuotv seix nyei gen
o ye lu saa lem nyei zuangx sieqv aac
 yie ziangv jienv lomc huaang nyei jung njaih kuinx meih mbuo
 maiv dungx la nyauv yie mbuo
 sueih yie mbuo hnamv taux buangv hnyouv
naaiv haaix nyungc yiem deic bung huaang daaih buatc hnangv douz sioux don nor
 maaih mu yorc caux faan gen sen nyei qiex ndaang
 yaac maaih saeng eix mienh nyungc nyungc ndaang nyei ga naaiv nyei qiex
mangc maah
 se saa lo morn nyei jiuc
 maaih luoqc ziepc dauh henv nyei jun baeng
 se i saa laa en mienh nyei jun baeng weih gormx
yietc zungv nanv nzuqc ndaauv
 benx mborqv jaax liouc nyei baeng
 dauh dauh nyei jaaiv cipv jienv nzuqc ndaauv
 mbungh lungh muonz zanc cuotv nyei heiv sic
saa lo morn hungh longc le mbaa norn nyei ndiangx weic ganh zoux norm jiuc
jiuc nyei ndiouh longc nyaanh zoux
 longc jiem zoux bueic nyei dorngx
 zueiz nyei dorngx longc setv luoqc nyei ndie
 ye lu saa lem nyei zuangx sieqv longc hnyouv zorng gu nyuoz
o si on nyei zuangx sieqv aac
 meih mbuo cuotv daaih mangc saa lo morn hungh maah
 ninh ndongx jienv hungh ningv
 se ninh gitv huon nyei hnoi
 ninh nyei hnyouv a hneiv nyei hnoi
 ninh nyei maa bun ninh ndongx nyei hungh ningv
