cuotv seix benx mi ndie mienh
 aa haa su e latv nyei dorn
 ndaa li atc
 liepc zoux ken ndie guoqv nyei hungh daauh hnyangx wuov hnyangx
se ninh zueiz weic gunv da yietv hnyangx
 yie ndaa ni en
 doqc sou buatc ziouc hiuv duqv ziux ziouv mbuox douc waac mienh
 ye le mi
 nyei waac
 ye lu saa lem oix zuqc benx ndau huaang buangv cietv ziepc hnyangx
yie ziouc huin mingh lorz ziouv tin hungh
 yie zei maiv nyanc haaix nyungc
 zuqv jienv la maah ndie cou
 aengx zueiz jienv saaiv ndui daux gaux jouh tin hungh
yie daux gaux nyiemc zuiz bun ziouv
 yie nyei tin hungh
 yie gorngv
o ziouv aac
 hlo haic
 mbuoqc horngh haic nyei tin hungh
 meih ei jienv meih laengz jiex nyei ngaengc waac
 yaac ziepc zuoqv nyei hnamv dongh hnamv meih yaac ei meih nyei leiz latc nyei mienh
yie mbuo baamz zuiz zoux dorngc sic
 zoux orqv nyei jauv
 ngaengc jienv leih nqoi meih nyei leiz latc caux leiz
yie mbuo maiv muangx meih nyei bou
 zuangx douc waac mienh
 gorngv nyei waac
 dongh dengv meih nyei mengh gorngv mbuox yie mbuo nyei hungh diex caux zoux hlo nyei mienh caux yie mbuo nyei ong taaix caux guoqv zaangc nyei yietc zungv baeqc fingx
o ziouv aac
 meih zanc zanc zoux duqv horpc
 mv baac yie mbuo zuqc baaic hmien hnangv ih jaax hnoi
 se yie mbuo yu ndaa mienh
 caux ye lu saa lem nyei baeqc fingx caux i saa laa en nyei yietc zungv mienh
 maiv gunv yiem fatv fai go
 dongh yiem meih zunc yie mbuo cuotv mingh yiem nyei norm norm guoqv
 weic zuqc yie mbuo maiv ziepc zuoqv nyei zoux bun meih
o ziouv  aac
 yie mbuo caux yie mbuo nyei hungh diex
 zoux hlo nyei mienh caux yie mbuo nyei ong taaix baamz zuiz dorngc meih ziouc zuqc baaic hmien
maiv gunv yie mbuo ngaengc ziouv
 yie mbuo nyei tin hungh
 meih korv lienh aengx guangc yie mbuo nyei zuiz
yie mbuo maiv muangx ziouv
  yie mbuo nyei tin hungh nyei waac
 dongh meih longc meih nyei bou
 zuangx douc waac mienh
 jiu bun yie mbuo nyei leiz latc
i saa laa en nyei zuangx mienh baamz meih nyei leiz latc
 maiv kangv muangx meih nyei waac
laaix yie mbuo baamz zuiz dorngc meih
 yie mbuo ziouc zuqc dongh meih nyei bou
 mose
 fiev jienv leiz latc sou wuov deix zioux nyei caux houv nyei waac
meih ei jienv meih gorngv nyei waac zoux
 ziouc bun yie mbuo caux gunv yie mbuo wuov deix zuqc domh zeqc naanc
 yiem lungh ndiev maiv maaih haaix norm dorngx zuqc jiex hnangv ye lu saa lem
hnangv fiev jienv mose nyei leiz latc nor
 yie mbuo zuqc naaiv deix yietc zungv zeqc naanc
 mv baac yie mbuo corc maiv lorz ziouv
  yie mbuo nyei tin hungh
 nyei en
 huin nzuonx daaih leih nqoi yie mbuo nyei zuiz
 ei jienv meih nyei zien leiz zoux
ziouv  liuc leiz ziangx yaac bun yie mbuo zuqc naaiv deix zeqc naanc
 weic zuqc ziouv
  yie mbuo nyei tin hungh
 zoux haaix nyungc
 ninh zoux duqv horpc
 mv baac yie mbuo corc maiv muangx meih nyei waac
o ziouv
 yie mbuo nyei tin hungh aac
 meih longc meih henv haic nyei buoz dorh meih nyei baeqc fingx cuotv i yipv deic bung
 meih ganh yaac duqv mengh dauh taux ih jaax hnoi
 yie mbuo baamz zuiz
 yie mbuo zoux orqv sic
o ziouv aac
 ziux meih zoux horpc nyei yietc zungv sic
 tov guangc nqoi maiv dungx qiex jiez
 maiv dungx nouz meih nyei zingh
 meih nyei cing nzengc mbong
 ye lu saa lem
 yie mbuo nyei zuiz caux yie mbuo nyei ong taaix nyei zuiz bun ye lu saa lem caux meih nyei baeqc fingx zuqc weih gormx nyei zuangx mienh huotv
o yie nyei tin hungh aac
 ih zanc tov muangx meih nyei bou daux gaux jouh nyei waac
 o ziouv aac
 tov weic meih ganh bun meih nyei hmien aengv cuotv njang ziux meih nyei singx dinc
 se zuqc baaic waaic nyei singx dinc
o yie nyei tin hungh aac
 tov baeng m normh muangx
 tov nungx nqoi meih nyei m zing mangc yie mbuo zuqc nyei kouv naanc caux gan meih nyei mbuox heuc wuov norm zuqc baaic waaic nyei zingh
 yie mbuo daux gaux jouh meih se maiv zeiz weic yie mbuo ganh zoux duqv horpc
 se weic meih maaih hnyouv korv lienh
o ziouv aac
 tov muangx
 o ziouv aac
 tov guangc nqoi
 tov ziouv muangx haiz yaac zoux aqv
 yie nyei tin hungh aac
 weih meih ganh maiv dungx ngaih
 weic zuqc meih nyei zingh caux meih nyei baeqc fingx gan meih nyei mbuox heuc
yie daux gaux jienv mingh
 nyiemc yie ganh nyei zuiz caux yie juangc i saa laa en fingx nyei mienh nyei zuiz
 yaac weic yie nyei tin hungh nyei cing nzengc mbong yiem ziouv
  yie nyei tin hungh
 nyei nza hmien
corc daux gaux jienv wuov zanc
 yie buatc dongh zinh ndaangc yiem wuov nzunc laauc yaangh nyei sic wuov dauh mienh
 gaa mbe lien
 siepv siepv nyei ndaix daaih lorz yie
 wuov zanc se lungh maanz hmuangx
 fongc horc ziec nyei ziangh hoc
gaa mbe lien gorngv mengh mbuox yie
o ndaa ni en aac
 yie ih zanc daaih bun meih maaih cong mengh yaac haih bieqc hnyouv
meih jiez gorn daux gaux jouh wuov zanc tin hungh ziouc dau meih
 yie daaih mbuox meih weic zuqc ninh hnamv meih camv nyei
 weic naaiv meih oix zuqc longx longx nyei hnamv aengx bieqc hnyouv naaiv deix hinc yaangh nyei sic
tin hungh dingc weic meih nyei baeqc fingx caux meih nyei cing nzengc zingh maaih cietv ziepc norm leiz baaix oix zoux bun baamz zuiz nyei jauv dangx nzengc
 nzaaux nzengc
 fiqv nzengc zuiz
 dorh yietc liuz baengh fim nyei jauv bieqc daaih
 bun hinc yaangh nyei sic caux zinh hoz nyei waac caux longc youh orn gauh cing nzengc jiex wuov qongx nyei jauv louc cuotv daaih zien
weic naaiv oix zuqc hiuv duqv
 oix zuqc bieqc hnyouv yiem paaiv siang ceix jiez ye lu saa lem wuov deix waac taux orn daaih wuov dauh bieiv zeiv cuotv daaih nyei ziangh hoc mbu ndongx
 maaih siec norm leiz baaix caux luoqc ziepc nyeic norm leiz baaix
 naaiv norm zingh ziouc liepc jiez
 maaih hei horngc
 maaih zuonx
 mv baac doix zuqc naanc zingh nyei ziangh hoc
jiex liuz luoqc ziepc nyeic norm leiz baaix
 orn daaih wuov dauh ziouc zuqc pai guangc
 ninh maiv maaih haaix nyungc aqv
 oix daaih wuov dauh bieiv zeiv nyei baeqc fingx ziouc mietc wuov norm zingh caux singx dinc
 setv mueiz nyei hnoi ziouc daaih taux hnangv wuom yiemx
 yaac maaih mborqv jaax nyei sic taux setv mueiz
 yaac maaih zeqc naanc nyei sic ziux dingc ziangx
ninh caux mienh camv liepc jiez yietc norm leiz baaix nyei ngaengc waac
 mv baac jiex liuz ndaamv norm leiz baaix ninh oix bun fongc horc caux buov ziec nyei jauv louc dingh
 zoux bun nyungc nyungc waaic wuov dauh domh hieh youx ziouc taux aqv
 taux dingc daaih nyei setv mueiz dox cuotv bun ninh
