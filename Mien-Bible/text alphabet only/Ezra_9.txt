naaiv deix jauv louc jiex liuz
 i saa laa en mienh nyei bieiv zeiv daaih lorz yie
 ninh mbuo gorngv
i saa laa en mienh
 liemh sai mienh caux lewi mienh
 maiv caux weih gormx nyei ganh fingx mienh bun nqoi
 ninh mbuo zuotc jienv kaa naa an mienh
 hitv tai mienh
 be litv si mienh
 ye mbutc mienh
 ammon mienh
 mo apc mienh
 i yipv mienh
 caux aa mo lai mienh zoux nyei yietc zungv youx haic
 gamh nziev haic nyei sic
i saa laa en mienh weic ninh mbuo ganh yaac weic ninh mbuo nyei dorn longc naaiv deix ganh fingx mienh nyei sieqv zoux auv
 ninh mbuo ziouc bun tin hungh nyei cing nzengc nyei baeqc fingx zorpc jienv weih gormx nyei ganh fingx mienh
 zoux bieiv zeiv nyei mienh caux zoux jien nyei mienh zoux dorngc naaiv deix sic gauh camv
yie yietv haiz naaiv deix sic
 yie nzauh haic ziouc betv yie nyei lui caux domh lui ndaauv yaac cun yie nyei mba biei caux siaam
 hnyouv mun haic
 zueiz jienv wuov
da faanh weic gamh nziex i saa laa en mienh nyei tin hungh nyei waac sin zinx
 laaix zuqc guaatv mingh aengx nzuonx daaih nyei mienh zoux dorngc nyei zuiz wuov deix
 daaih gapv zunv yie naaiv
 yie hnyouv mun haic
 zueiz jienv wuov taux lungh maanz hmuangx
 buov ga naaiv ziec bun tin hungh nyei ziangh hoc
lungh maanz hmuangx taux ziec nyei ziangh hoc
 yie yiem yie zueiz jienv hnyouv mun wuov norm dorngx jiez sin daaih
 yie corc zuqv jienv yie betv nyei lui caux domh lui gueic njiec ndau sung buoz faaux
 caux ziouv
  yie nyei tin hungh
 daux gaux
yie gorngv
o yie nyei tin hungh aac
 yie za gengh haiz nyaiv haic
 zungv maiv gaamv cau hmien mangc yie nyei tin hungh
 weic zuqc yie mbuo nyei zuiz gauh hlang yie mbuo nyei m nqorngv
 yie mbuo zoux dorngc nyei zuiz ndui jienv taux gu nguaaic lungh
yiem loz hnoi yie mbuo nyei ong taaix taux ih zanc yie mbuo zoux dorngc nyei zuiz hniev haic
 laaix yie mbuo nyei zuiz
 yie mbuo
 liemh hungh diex caux sai mienh
 zuqc yiem ganh norm guoqv nyei hungh nyei buoz ndiev ziouc zuqc nzuqc ndaauv daix
 zuqc caangv
 zuqc luv
 zuqc diev nyaiv taux ndiev
 hnangv ih jaax hnoi nor
mv baac ih zanc ziouv
  yie mbuo nyei tin hungh
 weic naaiv deix nangv nyei ziangh hoc
 ceix en bun yie mbuo
 ninh liouh deix yie mbuo zengc njiec nyei mienh nzuonx daaih maaih dorngx wuonv nyei yiem ninh nyei singx dinc
 yaac bun yie mbuo fingv daaih yiem yie mbuo zuqc zoux nouh nyei ziangh hoc duqv heng deix
yie mbuo zuqc zoux nouh
 mv baac zoux nouh nyei ziangh hoc yie mbuo nyei tin hungh maiv guangc yie mbuo
 ninh bun yie mbuo yiem besie hungh nyei nza hmien biux mengh ninh hnamv yie mbuo
 bun yie mbuo nzuonx daaih ceix yie mbuo nyei tin hungh nyei biauv
 aengx zorc baaic waaic nyei dorngx
 ninh yaac beu jienv yie mbuo yiem yu ndaa caux ye lu saa lem
o yie mbuo nyei tin hungh aac
 meih ndongc naaic tengx yie mbuo
 ih zanc yie mbuo oix zuqc hnangv haaix nor gorngv
 weic zuqc yie mbuo zuangx mienh guangc meih hatc nyei waac
dongh meih longc meih nyei bou
 zuangx douc waac mienh
 jiu bun yie mbuo nyei waac gorngv
  meih mbuo oix bieqc mingh duqv nzipc benx meih mbuo nyei buonc deic bung se maaih uix nyei deic bung
 yiem wuov nyei mienh zoux youx haic
 gamh nziev haic nyei sic
 yiem naaiv bung mingh gormx taux wuov bung ziouc maaih uix nzengc
weic naaiv maiv dungx bungx meih mbuo nyei sieqv bun ninh mbuo nyei dorn longc
 yaac maiv dungx lorz ninh mbuo nyei sieqv bun meih mbuo nyei dorn longc zoux auv
 meih mbuo yietc liuz maiv dungx tengx ninh mbuo duqv longx fai ceix ninh mbuo benx daaih
 hnangv naaic meih mbuo ziouc henv daaih
 duqv nyanc naaiv norm deic bung longx nyei ga naaiv
 yaac liouh deic bung bun meih mbuo nyei zeiv fun yietc liuz duqv nzipc
yie mbuo nyei tin hungh aac
 laaix yie mbuo ganh zoux nyei waaic sic caux zoux dorngc nyei domh zuiz zuqc buangh nyei nyungc nyungc sic
 meih dingc nyei zungv gauh heng yie mbuo nyei zuiz
 yaac maiv puix yie mbuo horpc zuqc duqv nyei
 meih yaac liouh yie mbuo naaiv guanh zengc njiec nyei mienh
yie mbuo corc oix zuqc aengx baamz meih nyei leiz latc ziouc caux zoux youx haic
 gamh nziev nyei sic wuov deix mienh dorng jaa fai
 se gorngv yie mbuo hnangv naaiv nor zoux
 meih zungv oix qiex jiez
 mietc yie mbuo naaiv guanh zoqc nyei mienh
 maiv bun yie mbuo zengc yietc dauh
o ziouv
  i saa laa en mienh nyei tin hungh aac
 meih se baengh fim nyei
 yie mbuo naaiv guanh zengc njiec nyei mienh corc biaux ndutv daaih taux ih hnoi
 ih zanc yie mbuo dorng jienv meih nyiemc yie mbuo zoux dorngc nyei zuiz
 weic zuqc maaih naaiv deix zuiz maiv maaih haaix dauh haih duqv yiem meih nyei nza hmien
