naa o mi maaih dauh cien ceqv
 se yiem ninh nyei nqox wuov bung nyei mienh
 yaac caux ninh nyei nqox
 e li me lekv
 juangc fingx
 ninh nyei mbuox heuc mbo aatc
 se butv zoih
 maaih mengh hoc nyei mienh
wuov dauh mo apc mienh m sieqv dorn
 lu te
 gorngv mbuox naa o mi
tov bun yie mingh wuov ndeic nzauz mbiauh ndortv
 yie lorz buatc haaix dauh maaih hnyouv korv lienh mienh
 yie ziouc gan wuov dauh nyei nqa haav nqaang mingh nzauz
 naa o mi gorngv mbuox ninh
nyaam aac
 gunv mingh aqv
lu te ziouc mingh aqv
 mingh taux mienh nyei ndeic
 gan gaatv mbiauh mienh nyei nqa haav nqaang nzauz mbiauh ndortv
 nzauz gau mbiauh
 hiuv duqv ninh bieqc zuqc caux e li me lekv juangc fingx mienh
 mbo aatc
 nyei ndeic
doix zuqc wuov zanc
 mbo aatc yiem mbetc le hem daaih taux
 caux gaatv mbiauh mienh gorngv
tov ziouv  caux meih mbuo yiem
 ninh mbuo dau
tov ziouv ceix fuqv bun meih
mbo aatc naaic ninh nyei gunv gaatv mbiauh mienh wuov dauh bou
naaiv dauh sieqv haaix dauh mienh nyei sieqv
gunv gaatv mbiauh mienh wuov dauh bou dau
ninh se mo apc mienh
 caux naa o mi yiem mo apc deic bung nzuonx
ninh gorngv
  tov bun yie gan jienv gaatv mbiauh mienh nyei nqa haav nqaang mingh nzauz mbiauh ndortv oc
  ninh lungh ndorm nziouv nyei zoux gong taux ih zanc
 cuotv liuz yiem liuh hitv dangh kuonx hnangv
mbo aatc ziouc gorngv mbuox lu te
sieqv aac
 muangx yie oc
 maiv dungx mingh ganh dauh mienh nyei ndeic
 yaac maiv dungx guangc jienv naaiv nzong ndeic mingh
 oix zuqc caux yie nyei m sieqv bou yiem naaiv
meih mangc gaax gaatv mbiauh mienh yiem haaix nzong ndeic gaatv mbiauh
 oix zuqc gan jienv yie nyei m sieqv bou yiem wuov
 yie yaac hatc yie nyei m jangc bou maiv bun ninh mbuo la nyauv meih
 meih jaang nqaatv
 gunv mingh hopv m jangc bou zaangh jienv ongx nyei wuom
lu te puoqv njiec hmien taux ndau
 ninh gorngv
yie se ganh fingx mienh
 meih weic haaix diuc ndongc naaic korv lienh yie
mbo aatc dau
yiem meih nyei nqox daic mingh
 meih hnangv haaix nor tengx meih nyei maa buoc nyei nyungc nyungc sic maaih mienh mbuox yie
 ninh mbuo yaac gorngv meih guangc jienv meih nyei diex maac caux ganh nyei buonv deic bung daaih caux zinh ndaangc maiv gaengh hiuv nyei fingx yiem
tov ziouv  ziux meih zoux nyei winh bun meih
 tov ziouv
  i saa laa en mienh nyei tin hungh
 dongh meih daaih kaux wuov dauh
 camv camv nyei ceix zingh nyeic dunh yunh nzengc bun meih
lu te dau
domh gorx aac
 meih za gengh maaih en zingh korv lienh yie
 orn yie nyei hnyouv
 yaac gorngv kuv waac bun yie
 maiv gunv yie liemh maiv zeiz meih nyei bou
taux nyanc hnaangx nyei ziangh hoc mbo aatc gorngv mbuox lu te
daaih naaiv nyanc deix njuov yaac guoqv jienv a ngunc wuom sui oc
 lu te ziouc zueiz njiec gaatv mbiauh mienh nyei ga hlen
 mbo aatc yaac zorqv deix hmeiv caauv bun ninh nyanc
 lu te nyanc beuv corc maaih zengc nyei
ninh jiez sin mingh nzauz mbiauh ndortv wuov zanc
 mbo aatc paaiv ziangx ninh nyei gong mienh
sueih ninh mingh yiem mbiauh zeiv mbu ndongx nzauz mbiauh
 maiv dungx laanh ninh
zungv oix zuqc baeng cuotv deix mbiauh zeiv nyei mbiauh guangc jienv wuov bun ninh nzauz
 yaac maiv dungx gorngv ninh
lu te ziouc yiem wuov ndeic nzauz mbiauh ndortv taux lungh maanz hmuangx
 nqa haav ninh mborqv naaiv deix mbiauh mbaali duqv yietc tongv nyei dorngx
ninh dorh ninh nyei mbiauh nzuonx mungv mingh bun ninh nyei maa buoc mangc ninh siou duqv mbu ziex
 ninh yaac zorqv ninh nyanc beuv zengc njiec nyei ga naaiv bun ninh nyei maa buoc
ninh nyei maa buoc naaic gaax ninh
nyaam ih hnoi yiem haaix nzauz mbiauh
 yiem haaix norm dorngx zoux gong
 tov ziouv  ceix fuqv bun korv lienh meih wuov laanh mienh
 lu te gorngv mbuox ninh nyei maa buoc ninh ih hnoi mingh haaix dauh mienh nyei ndeic zoux gong
 ninh gorngv
yie ih hnoi mingh yiem mbo aatc nyei ndeic zoux gong
naa o mi doix ninh nyei mbuangz gorngv
tov ziouv ceix fuqv bun ninh
 ziouv  maiv dingh liouh nyei zoux longx bun ziangh jienv nyei mienh caux daic mingh nyei mienh
 naa o mi aengx jaa waac gorngv
naaiv dauh mienh benx dauh gauh nitv fatv jiex nyei cien ceqv
 benx dauh haih goux mbuo nyei mienh
mo apc mienh m sieqv dorn
 lu te
 gorngv
maiv daan mbuoqc naaiv
 ninh yaac gorngv
meih caux yie nyei gong mienh yiem taux ninh mbuo gaatv nzengc yie nyei mbiauh oc
naa o mi gorngv mbuox ninh nyei mbuangz
 lu te
nyaam aac
 meih mingh gan ninh nyei m sieqv bou mv baac longx nyei
 nziex mingh ganh dauh mienh nyei ndeic haih zuqc la nyauv
hnangv naaic lu te yiem nitv fatv mbo aatc nyei m sieqv bou nzauz mbiauh taux siou baac mbiauh mbaali caux mbiauh witv
 ninh yaac caux ninh nyei maa buoc yiem
