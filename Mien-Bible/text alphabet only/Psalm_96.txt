oix zuqc baaux diuh siang nzung bun ziouv
  lungh ndiev oix zuqc baaux nzung bun ziouv
baaux nzung bun ziouv
 baaux ceng ninh nyei mengh
 hnoi hnoi zunh yaangh ninh nyei njoux en
yiem maanc guoqv zunh yaangh ninh nyei njang laangc
 yiem maanc fingx mbu ndongx gorngv ninh zoux mbuoqc horngh nyei sic
weic zuqc ziouv se hlo haic
 horpc zuqc camv camv nyei ceng
 oix zuqc taaih ninh gauh camv maanc zienh
weic zuqc zuangx fingx nyei yietc zungv zienh benx miuc fangx hnangv
 mv baac ziouv  zeix lungh
maaih njang laangc caux haangh daauh yiem ninh nyei nza hmien
 yiem ninh nyei singx dinc bun cing ninh maaih qaqv yaac nzueic haic
o maanc fingx mienh aah
 oix zuqc ceng ziouv
 oix zuqc ceng ziouv nyei njang laangc caux qaqv
oix zuqc ceng ziouv puix ninh njang laangc nyei mbuox
 dorh fongc horc nyei ga naaiv daaih bieqc ninh nyei singx dinc nyei laatc gu nyuoz
zaangc ziouv nyei ziangh hoc oix zuqc zuqv cing nzengc nyei lui houx
 lungh ndiev mienh aah
 oix zuqc sin zinx jienv yiem ziouv  nyei nza hmien
yiem maanc guoqv mbu ndongx oix zuqc gorngv
ziouv  zoux hungh
 baamh gen liepc duqv wuonv
 maiv maaih haaix nyungc haih ndanc duqv dongz
 ninh yaac oix baengh fim nyei siemv maanc fingx
lungh aah
 oix zuqc njien youh
 ndau aah
 oix zuqc orn lorqc
 koiv caux yiem koiv nyei yietc zungv ga naaiv oix zuqc zoz zoz nyei mbui
lingh deic caux yiem lingh deic gu nyuoz nyei yietc zungv ga naaiv
 oix zuqc njien youh a hneiv
 wuov zanc lomc zaangc nyei yietc zungv ndiangx ziouc njien youh nyei baaux nzung
yiem ziouv nyei nza hmien
 weic zuqc ninh oix daaih siemv lungh ndiev
 ninh oix baengh fim nyei siemv baamh gen
 yaac longc ninh nyei zien leiz siemv maanc fingx
