naaiv deix sic jiex liuz
 nqa haav aa haa su e latv nyei ga qiex fiu mingh
 ninh jangx taux watv qaa ti caux watv qaa ti zoux nyei sic
 yaac jangx taux ninh hnangv haaix nor dingc zoux bun watv qaa ti
fu sux hungh diex wuov deix jien ziouc mbuox hungh diex
oix zuqc bun mienh lorz maiv gaengh nziaauc jiex dorn nyei sieqv nzueic bun hungh diex
hungh diex oix zuqc paaiv deix jien yiem meih gunv nyei norm norm saengv
 heuc ninh mbuo lorz maiv gaengh nziaauc jiex dorn nyei sieqv nzueic dorh taux susaax domh zingh nyei hungh dinc wuov norm m sieqv dorn nyei biauv
 oix zuqc jiu bun hungh diex nyei jien
 dongh goux m sieqv dorn wuov dauh hegai
 bun ninh goux
 aengx bun jienv nzaatv sin nyei youh ndaang ninh mbuo
haaix dauh sieqv gauh horpc hungh diex nyei hnyouv
 hungh diex gunv bun wuov dauh zoux hungh maac div watv qaa ti
 naaiv nyungc za eix horpc hungh diex nyei hnyouv
 ninh ziouc ei jienv zoux aqv
yiem susaax zingh maaih dauh yiutai mienh
 mbuox heuc mo nde kai
 ninh se mben yaa min fingx
 ninh nyei die heuc jaa i
 ninh nyei ong heuc si me i
 ninh nyei ong taaix heuc kitv
mbaa mbi lon guoqv nyei ne mbu katv netv saa hungh mingh ye lu saa lem zingh caangv yu ndaa deic nyei hungh
 ye ko ni yaa
 mingh wuov zanc
 mo nde kai yaac caux jienv mienh zuqc guaatv mingh
mo nde kai nyei youz diex maaih dauh sieqv
 mbuox heuc haa ndaa saa
 aengx maaih norm mbuox heuc e se te
 naaiv dauh sieqv maiv maaih diex maac
 mo nde kai ziouc dorh ninh hlo daaih
 e se te ziangh duqv longx yaac nzueic haic
 ninh nyei diex maac daic wuov zanc
 mo nde kai ziouc siou daaih zoux ganh nyei sieqv
hungh diex njiec nyei lingc zunh gormx deic bung wuov zanc ziouc maaih sieqv camv nyei zuqc gapv zunv dorh taux susaax domh zingh
 jiu bun hegai goux
 e se te yaac caux jienv zuqc fungx bieqc hungh dinc
 jiu bun goux m sieqv dorn wuov dauh hegai goux
hegai a hneiv haic e se te
 buatc e se te horpc ninh nyei hnyouv
 ziouc gaanv jienv tengx lorz nzaatv sin nyei youh ndaang caux horpc zuqc duqv nyei buonc nyanc hopv
 ninh yaac paaiv siec dauh yiem hungh dinc ginv daaih nyei m sieqv bou fu sux e se te
 yaac bun ninh caux ninh nyei bou yiem m sieqv dorn nyei biauv gauh longx jiex nyei dorngx
e se te maiv bun haaix dauh hiuv duqv ninh zoux haaix fingx mienh
 yaac maiv bun haaix dauh hiuv duqv ninh nyei cien ceqv
 weic zuqc mo nde kai hatc ninh maiv dungx bun haaix dauh hiuv
mo nde kai hnoi hnoi mingh taux wuov deix m sieqv dorn yiem nyei biauv nyei laatc nza hmien maengx
 ninh oix hiuv e se te hnangv haaix nor yaac mangc gaax ninh maaih haaix nyungc jauv cuotv
dauh dauh sieqv maiv gaengh bieqc mingh buangh aa haa su e latv hungh nyei ziangh hoc
 naaiv deix sieqv oix zuqc ei leiz nyeic longc youh ndaang nzaatv sin buangv yietc hnyangx
 oix zuqc longc mu yorc nomv sin juqv hlaax nyieqc
 yaac longc youh ndaang nzaatv sin juqv hlaax
sieqv bieqc mingh buangh hungh diex wuov zanc se hnangv naaiv
 sieqv oix longc yiem m sieqv dorn nyei biauv nyei haaix nyungc dorh mingh
 gunv bun ninh aqv
lungh maanz hmuangx
 sieqv bieqc mingh buangh hungh diex
 lungh ndorm cuotv daaih mingh yiem m sieqv dorn nyei ganh norm biauv
 maaih saa atc gaatc goux
 saa atc gaatc se hungh diex nyei jien
 goux hungh diex nyei jaav zeih auv
 yiem wuov nyei m sieqv dorn maiv duqv aengx nzuonx mingh buangh hungh diex
 cuotv liuz ninh horpc hungh diex nyei hnyouv
 hungh diex ziouc ziux ninh nyei mbuox heuc daaih
taux mo nde kai nyei domh nauz
 aa mbi haa in nyei sieqv
 se mo nde kai siou daaih zoux ninh ganh nyei sieqv wuov dauh e se te
 bieqc mingh buangh hungh diex nyei ziangh hoc
 ninh maiv tov haaix nyungc cuotv liuz goux m sieqv dorn wuov dauh hungh diex nyei jien
 hegai
 paaiv bun ninh
 haaix dauh buatc e se te yaac a hneiv haic ninh
dorh e se te bieqc hungh dinc mingh buangh hungh diex wuov zanc
 aa haa su e latv zoux hungh da cietv hnyangx wuov hnyangx
 ziepc hlaax
 se te mbetv hlaax
hungh diex hnamv e se te gauh camv wuov deix yietc zungv m sieqv dorn
 e se te horpc ninh nyei hnyouv haic
 hungh diex ziouc a hneiv e se te gauh camv maiv bueix jiex dorn nyei zuangx sieqv
 ninh ziouc zorqv hungh ningv ndongx jienv e se te nyei m nqorngv
 bun ninh zoux hungh maac div watv qaa ti
hungh diex weic e se te mbenc donx hnaangx hlo nyei yaac cingv ninh nyei zuangx jien caux zoux hlo nyei mienh
 ninh yaac zunh gormx ninh nyei guoqv heuc mienh dongh wuov hnoi dingh gong hitv kuonx yaac zoux hnyouv jangv nyei fungx zingh nyeic bun mienh
maiv nziaauc jiex dorn nyei sieqv zuqc gapv zunv da nyeic nzunc wuov zanc
 mo nde kai zueiz jienv hungh dinc nyei laatc gaengh ndaangc
e se te maiv bun haaix dauh hiuv duqv ninh zoux haaix fingx mienh yaac maiv bun haaix dauh hiuv duqv ninh nyei cien ceqv
 hnangv mo nde kai hatc ninh wuov nor
 weic zuqc ninh corc muangx mo nde kai nyei waac hnangv zinh ndaangc mo nde kai dorh ninh hlo nyei ziangh hoc
mo nde kai zueiz jienv hungh dinc nyei laatc gaengh nyei ziangh hoc
 zuov hungh nyei gaengh wuov deix i dauh jien
 mbikc taan caux teletv
 qiex jiez haic aa haa su e latv hungh
 beic ndiev daav za eix daix ninh
mo nde kai hiuv duqv naaiv deix sic
 ninh mbuox e se te
 e se te ziouc dorh mo nde kai nyei waac mingh mbuox hungh diex
mienh zaah mangc naaiv deix sic
 buatc za gengh zien nyei
 ziouc zorqv naaiv deix i dauh mienh mingh ndiux jaang nyei dorngx ndiux jaang daic
 naaiv deix yietc zungv sic dorng jienv hungh diex fiev jienv hungh douh sou
