fu jueiv aac
 weic zuqc meih mbuo sienx ziouv yesu
 meih mbuo oix zuqc muangx diex maac nyei waac
 hnangv naaiv zoux se horpc nyei
oix zuqc tongx nimc meih mbuo nyei diex maac
 naaiv se da yietv diuh lingc maaih laengz nyei waac caux jienv
hnangv naaiv
weic bun meih mbuo duqv longx yaac ziangh duqv siouc nyuonh ndaauv yiem baamh gen
zoux die nyei mienh aah
 maiv dungx cuoqv meih mbuo nyei fu jueiv qiex jiez
 oix zuqc ei ziouv nyei leiz dorh longx fu jueiv
 njaaux ninh mbuo muangx waac
zoux nouh nyei mienh aah
 oix zuqc gamh nziex
 sin zinx jienv muangx meih mbuo naaiv baamh gen nyei ziouv
 yaac oix zuqc longc ziepc zuoqv nyei hnyouv muangx hnangv muangx giduc nor
maiv dungx kungx dorng ziouv yiem nyei ziangh hoc zoux longx weic bun ninh mbuo a hneiv hnangv
 oix zuqc hnangv giduc nyei nouh nor
 longc hnyouv ei tin hungh nyei za eix zoux
zoux gong oix zuqc njang hmien njang mueic nyei zoux
 hnangv tengx ziouv zoux nor
 maiv zeiz tengx baamh mienh
weic zuqc meih mbuo hiuv duqv
 maiv gunv zoux nouh fai zoux bungx nqoi nyei mienh
 haaix dauh zoux haaix nyungc longx nyei sic
 ziouv yesu ziouc winh zingh nyeic bun ninh
zoux ziouv nyei mienh aah
 meih mbuo yaac oix zuqc fih hnangv nyei zoux bun meih mbuo nyei nouh
 maiv dungx gorngv haeqv ninh mbuo weic zuqc meih mbuo hiuv duqv meih mbuo caux ninh mbuo juangc dauh yiem tin dorngh nyei ziouv
 ninh yaac maiv mangc haaix dauh nyei hmien
setv mueiz yie kuinx meih mbuo
 meih mbuo oix zuqc kaux ziouv yesu yaac longc ninh nyei domh qaqv benx mienh henv mienh
oix zuqc zorqv tin hungh bun nyei yietc zungv mborqv jaax nyei wuoqc ginc zorng jienv
 meih mbuo ziouc haih souv duqv wuonv
 ngaengc jienv mienv nyei hungh guv guaix nyei za eix
weic zuqc mbuo maiv caux baamh mienh mborqv jaax
 se caux yiem ndaamv lungh zoux hlo nyei
 maaih lingc maaih qaqv gunv naaiv hmuangx haic nyei baamh gen wuov deix
 caux yietc zungv waaic haic nyei mienv mborqv jaax
weic naaiv oix zuqc zorqv tin hungh bun daaih mborqv jaax nyei yietc zungv wuoqc ginc zorng jienv
 taux wuov norm orqv haic nyei hnoi meih mbuo ziouc haih caux wuov deix win wangv doix dekc
 zoux liuz nyungc nyungc meih mbuo corc haih yiem duqv wuonv nyei
hnangv naaic
 souv wuonv maah
 longc zien leiz zoux houx hlaang sai jienv jaaiv
 longc zoux horpc nyei jauv zoux hlieqv jaapv buang jienv la kuotv
yaac oix zuqc zanc zanc liuc leiz ziangx zunh baengh orn nyei kuv fienx weic zoux heh daapc
maiv daan mbuoqc naaiv
 oix zuqc longc sienx fim zoux torngv baaih nanv jienv ziouc haih mietc hiuang orqv wuov dauh maaih douz nyei forng cang
oix zuqc longc njoux en zoux hlieqv muoc ndongx jienv
 yaac nanv jienv singx lingh nyei nzuqc ndaauv
 se dongh tin hungh nyei waac
oix zuqc kaux singx lingh zanc zanc weic nyungc nyungc jauv daux gaux tov tin hungh
 weic naaiv oix zuqc ging jienv hnyouv daux gaux
 maiv dungx guangc
 oix zuqc maiv dingh liouh nyei weic tin hungh nyei zuangx mienh daux gaux
yaac weic yie daux gaux tov tin hungh tengx yie taux gorngv nyei ziangh hoc haih maaih waac gorngv ziouc bungx laangc nyei zunh yaangh kuv fienx maiv gaengh mbiaangx yaangh nyei jauv
yie weic naaiv kuv fienx zoux douc fienx mienh yaac zuqc hlieqv limc ndoh jienv
 tov meih mbuo tengx yie tov tin hungh bun yie bungx laangc nyei zunh kuv fienx ziux yie horpc zuqc zunh nor
ziouv nyei ziepc zuoqv bou
 mbuo hnamv nyei gorx youz
 ti ki gatc
 oix mbuox nyungc nyungc meih mbuo
 meih mbuo ziouc haih hiuv duqv yie hnangv haaix nor
 yaac hiuv duqv yie zoux haaix nyungc
weic naaiv yie paaiv ninh mingh meih mbuo naaic
 ninh ziouc haih bun meih mbuo hiuv duqv yie mbuo yiem naaiv hnangv haaix nor
 ninh yaac haih orn meih mbuo nyei hnyouv
tov zaangc diex tin hungh caux ziouv yesu giduc ceix baengh orn
 bun zuangx gorx youz maaih hnyouv hnamv mienh yaac maaih sienx fim
tov tin hungh ceix en bun yietc zungv maaih hnyouv hnamv ziouv yesu giduc taux daauh taux mueiz nyei mienh
