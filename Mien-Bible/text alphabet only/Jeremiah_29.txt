naaiv se douc waac mienh
 ye le mi
 fiev nyei fienx bun zuqc guaatv mingh nyei mienh gox caux ne mbu katv netv saa yiem ye lu saa lem guaatv mingh mbaa mbi lon nyei sai mienh
 douc waac mienh caux zuangx baeqc fingx
naaiv se ye ko ni yaa hungh caux hungh nyei maa
 caux im dov nyei mienh
 yiem yu ndaa caux ye lu saa lem zoux hlo nyei mienh
 zaangc mienh caux hlieqv zaangc yiem ye lu saa lem cuotv mi aqv
naaiv zeiv fienx ninh bangc saafaan nyei dorn
 e laa saa
 caux hin ki yaa nyei dorn
 ge maa li yaa
 nyei buoz dorh mingh
 dongh yu ndaa nyei hungh
 se nde ki yaa
 paaiv mingh mbaa mbi lon nyei hungh
 ne mbu katv netv saa
 nyei mienh
 fienx gorngv
nernh jiex nyei ziouv
 i saa laa en nyei tin hungh
 hnangv naaiv gorngv mbuox zuqc guaatv mingh nyei zuangx mienh
 dongh yiem ye lu saa lem yie bun zuqc guaatv mingh mbaa mbi lon nyei mienh
meih mbuo oix zuqc gomv biauv yaac yiem jienv naaic gu nyuoz
 oix zuqc zoux huingx aengx nyanc huingx cuotv nyei ga naaiv
oix zuqc dorng jaa maaih dorn maaih sieqv
 oix zuqc weic meih mbuo nyei dorn lorz auv
 yaac bungx meih mbuo nyei sieqv weic bun ninh mbuo maaih dorn maaih sieqv
 oix zuqc yiem naaic hiaangx jienv faaux maiv zeiz zoqc jienv njiec
oix zuqc tengx dongh yie bun meih mbuo zuqc guaatv mingh wuov norm zingh duqv longx
 yaac oix zuqc weic wuov norm zingh daux gaux tov ziouv
 weic zuqc wuov norm zingh duqv longx nor
 meih mbuo yaac duqv longx aqv
weic zuqc nernh jiex nyei ziouv
 i saa laa en nyei tin hungh
 hnangv naaiv gorngv
maiv dungx bun yiem meih mbuo mbu ndongx nyei douc waac mienh caux mbouv guaax mienh nduov meih mbuo
 maiv dungx sienx ninh mbuo mbeix nyei mbeix
weic zuqc ninh mbuo dengv yie nyei mengh douc nyei waac se jaav nyei
 maiv zeiz yie paaiv ninh mbuo
 naaiv se ziouv gorngv nyei waac
ziouv hnangv naaiv gorngv
yiem mbaa mbi lon nyei cietv ziepc hnyangx buangv
 yie ziouc mingh lorz meih mbuo yaac ei yie laengz nyei waac zoux ziangx
 aengx dorh meih mbuo nzuonx naaiv norm dorngx
ziouv gorngv
yie hiuv duqv yie weic meih mbuo maaih nyei za eix
 se weic bun meih mbuo duqv longx maiv zeiz duqv ciouv
 weic bun meih mbuo maaih hoz nqaang yaac maaih lamh hnamv dorngx
wuov zanc meih mbuo oix heuc jienv tov yie
 aengx daaih daux gaux lorz yie
 yie yaac oix muangx meih mbuo
meih mbuo lorz yie
 oix zuqc longc nzengc hnyouv lorz ziouc lorz duqv buatc
ziouv gorngv
yie oix bun meih mbuo lorz buatc yie
 yie yaac oix bun meih mbuo nzuonx daaih duqv longx hnangv loz wuov nor
 yie oix yiem maanc guoqv mbu ndongx caux yie zunc meih mbuo mingh nyei norm norm dorngx
 dongh yie bun meih mbuo zuqc guaatv mingh nyei dorngx
 dorh meih mbuo nzuonx
 naaiv se ziouv gorngv nyei waac
weic zuqc meih mbuo gorngv
ziouv weic yie mbuo yiem mbaa mbi lon liepc douc waac mienh
ziouv hnangv naaiv gorngv taux zueiz ndaawitv nyei weic nyei hungh yaac gorngv taux yiem naaiv norm zingh yietc zungv baeqc fingx
 dongh maiv caux meih mbuo zuqc guaatv mingh nyei gorx youz
nernh jiex nyei ziouv hnangv naaiv gorngv
mangc maah
 yie oix bun ninh mbuo zuqc nzuqc ndaauv
 zuqc ngorc hnaangx
 zuqc wuon baengc yaac bun ninh mbuo hnangv waaic haic nyei ngongh nyorx biouv
 waaic gau
 zungv maiv benx nyanc
yie oix longc nzuqc ndaauv
 ngorc hnaangx nyei jauv caux wuon baengc zunc ninh mbuo
 yie oix bun ninh mbuo weic lungh ndiev maanc guoqv benx gamh nziex haic nyei mienh
 yaac bun ninh mbuo yiem yie zunc ninh mbuo mingh nyei norm norm guoqv mbu ndongx zuqc mienh zioux
 haeqv mienh gamh nziex
 zuqc mienh huotv yaac zuqc mienh mangc piex
ziouv gorngv
se weic zuqc ninh mbuo maiv muangx yie nyei waac
 dongh yie zanc zanc paaiv yie nyei bou wuov deix douc waac mienh gorngv bun meih mbuo muangx
 mv baac ninh mbuo maiv kangv muangx
 naaiv se ziouv gorngv nyei waac
meih mbuo yietc zungv zuqc guaatv mingh nyei mienh
 se yiem ye lu saa lem yie heuc mingh taux mbaa mbi lon nyei mienh aah
 oix zuqc muangx ziouv nyei waac
nernh jiex nyei ziouv
 i saa laa en nyei tin hungh
 hnangv naaiv gorngv taux ko laa yaa nyei dorn
 aa hapc
 caux maa aa se aa nyei dorn
 se nde ki yaa
 ninh mbuo dengv yie nyei mengh douc jaav waac mbuox meih mbuo
 mangc maah
 yie oix zorqv ninh mbuo jiu bun mbaa mbi lon nyei hungh
 ne mbu katv netv saa
 ninh ziouc dorng jienv meih mbuo daix ninh mbuo
se laaix naaiv deix i dauh
 yiem mbaa mbi lon zuqc guaatv mingh nyei yu ndaa mienh oix longc naaiv joux benx zioux nyei waac gorngv
tov ziouv bun meih hnangv se nde ki yaa caux aa hapc
 dongh mbaa mbi lon hungh liemh nangh nyei buov daic
weic zuqc ninh mbuo yiem i saa laa en gu nyuoz zoux hngongx nyei sic
 ninh mbuo hienx juangc laangz mienh nyei auv
 yaac dengv yie nyei mengh douc jaav waac
 dongh maiv zeiz yie paaiv ninh mbuo gorngv nyei waac
 hiuv nyei se dongh yie
 zoux zorng zengx nyei yaac dongh yie
 naaiv se ziouv gorngv nyei waac
meih oix zuqc gorngv mbuox ne he laam mienh
 se mai aa
nernh jiex nyei ziouv
 i saa laa en nyei tin hungh
 hnangv naaiv gorngv
  meih longc meih ganh nyei mbuox fungx fienx bun yiem ye lu saa lem nyei zuangx mienh yaac bun maa aa se aa nyei dorn
 se fan yaa sai mienh
 caux zuangx sai mienh
 meih mbuox se fan yaa
ziouv zungv liepc meih zoux sai mienh div ye ho yaa ndaa sai mienh
 goux zaangc ziouv nyei biauv gunv dauh dauh butv ndin nyei douc waac mienh
 ziouc longc ndiangx gapc jienv ninh nyei buoz zaux
 aengx longc hlieqv kou kou jienv jaang
ih zanc meih mbuo weic haaix diuc maiv gorngv aa naa totv mienh
 ye le mi
 dongh douc waac mbuox meih mbuo wuov dauh
weic zuqc ninh fiev fienx bun yie mbuo yiem mbaa mbi lon nyei mienh gorngv
zuqc guaatv mingh nyei ziangh hoc lauh ndaauv aqv
 meih mbuo oix zuqc gomv biauv yaac yiem jienv naaic gu nyuoz
 oix zuqc zoux huingx zuangx ga naaiv aengx nyanc huingx cuotv nyei ga naaiv
se fan yaa doqc naaiv zeiv fienx bun douc waac mienh
 ye le mi
 muangx
ye le mi aengx duqv zipv ziouv  nyei waac gorngv
meih oix zuqc fiev fienx mingh bun yietc zungv zuqc guaatv mingh nyei mienh gorngv
  ziouv hnangv naaiv gorngv taux ne he laam mienh
 se mai aa
  weic zuqc se mai aa douc waac mbuox meih mbuo yaac maiv zeiz yie paaiv ninh mingh
 ninh yaac bun meih mbuo kaux gorngv baeqc nyei waac
weic naaiv ziouv hnangv naaiv gorngv
  mangc maah
 yie oix dingc ne he laam mienh
 se mai aa
 caux ninh nyei zeiv fun nyei zuiz
 ninh zungv maiv maaih yietc dauh yiem jienv naaiv deix baeqc fingx mbu ndongx duqv buatc yie zoux longx bun yie nyei baeqc fingx nyei sic
 weic zuqc ninh gorngv waac ngaengc ziouv
 naaiv se ziouv gorngv nyei waac
