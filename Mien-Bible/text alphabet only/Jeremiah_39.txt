se nde ki yaa zoux yu ndaa nyei hungh da juov hnyangx ziepc hlaax wuov zanc
 mbaa mbi lon nyei hungh
 ne mbu katv netv saa
 caux ninh nyei zuangx jun baeng daaih mborqv yaac weih jienv ye lu saa lem
yiem se nde ki yaa zoux hungh ziepc yietv wuov hnyangx
 feix hlaax saeng juov
 zingh laatc zuqc mborqv tong mi aqv
ye lu saa lem zuqc mborqv baaic nyei ziangh hoc
 mbaa mbi lon hungh nyei zuangx jien bieqc mingh zueiz jienv mbu ndongx nyei gaengh
 maaih negan saa le se
 samx gaa ne mbo
 zoux jien nyei bieiv wuov dauh saanx se kim
 zoux hlo nyei jien wuov dauh negan saa le se
 caux mbaa mbi lon nyei hungh zengc njiec nyei yietc zungv jien
yu ndaa hungh
 se nde ki yaa
 caux yietc zungv baeng buatc ninh mbuo ziouc lungh muonz zanc gan hungh diex nyei huingx caux i norm laatc mbu ndongx nyei gaengh biaux
 hungx jienv aa laa mbaa mingh
mv baac ken ndie nyei jun baeng zunc jienv ninh mbuo mingh
 zunc taux ye li ko nyei ndau baengh ziouc zunc zaaic se nde ki yaa aqv
 ninh mbuo zorqv duqv ninh ziouc dorh mingh taux haamatv deic
 lipv laa zingh
 mbaa mbi lon hungh
 ne mbu katv netv saa wuov
 ne mbu katv netv saa ziouc dingc ninh nyei zuiz
yiem lipv laa
 mbaa mbi lon hungh
 dorng jienv se nde ki yaa nyei m zing daix ninh nyei dorn mbuo
 mbaa mbi lon hungh yaac daix nzengc yu ndaa nyei yietc zungv zoux hlo nyei mienh
ninh aengx zoux bun se nde ki yaa nyei m zing maengh yaac kaux jienv limc weic dorh ninh mingh mbaa mbi lon
ken ndie mienh longc douz buov hungh dinc yaac buov baeqc fingx nyei biauv
 aengx caeqv ye lu saa lem nyei zingh laatc
goux hungh nyei domh baeng bieiv
 ne mbu saa laa ndaan
 dorh yiem zingh zengc njiec nyei mienh caux biaux daaih bieqc ninh wuov deix
 caux corc yiem jienv wuov zengc njiec nyei mienh
goux hungh nyei domh baeng bieiv
 ne mbu saa laa ndaan
 bun deix maiv maaih haaix nyungc nyei mienh jomc mienh liouh njiec yiem yu ndaa deic
 doix wuov deix ziangh hoc ninh yaac zorqv a ngunc huingx caux lingh deic jiu bun ninh mbuo
mbaa mbi lon hungh
 ne mbu katv netv saa
 paaiv waac gorngv taux ye le mi mbuox goux hungh nyei domh baeng bieiv
 ne mbu saa laa ndaan
 gorngv
meih oix zuqc dorh ninh mingh
 goux longx ninh
 maiv dungx zoux haaix nyungc hoic
 ninh gorngv haaix nyungc
 gunv tengx ninh zoux wuov nyungc
hnangv naaic goux hungh nyei domh baeng bieiv
 ne mbu saa laa ndaan
 zoux jien nyei bieiv wuov dauh ne mbu satv mbaan
 caux zoux hlo nyei jien
 negan saa le se
 caux mbaa mbi lon nyei hungh yietc zungv zengc njiec nyei jien
paaiv mienh mingh siouv gaeng nyei baeng nyei laatc gu nyuoz dorh ye le mi daaih ziouc jiu bun saafaan nyei fun
 aa hi kam nyei dorn
 ge ndaa li yaa
 dorh mingh ninh nyei biauv
 hnangv naaic ye le mi duqv yiem baeqc fingx mbu ndongx
ye le mi corc zuqc wuonx jienv siouv gaeng nyei baeng nyei laatc gu nyuoz nyei ziangh hoc
 ninh duqv zipv ziouv nyei waac gorngv
meih mingh gorngv mbuox e ti o bie mienh
 e mbetc melekv
  nernh jiex nyei ziouv
 i saa laa en nyei tin hungh
 hnangv naaiv gorngv
yie oix yiem naaiv norm zingh ziux yie laengz nyei waac zoux ziangx ciouv nyei sic
 maiv zeiz zoux longx
 taux wuov hnoi yiem meih nyei nza hmien zoux ziangx
mv baac ziouv gorngv
wuov hnoi yie oix njoux meih
 meih ziouc maiv zuqc jiu bun yiem meih gamh nziex wuov deix mienh nyei buoz ndiev
weic zuqc yie ndongc haaix zungv oix njoux meih
 meih yaac maiv zuqc nzuqc ndaauv daix
 mv baac meih oix duqv maengc ziangh benx mborqv jaax duqv daaih nyei zingh nyeic weic zuqc meih sienx kaux yie
 ziouv hnangv naaiv gorngv
