yie maiv zeiz qiemx zuqc fiev fienx gorngv gapv nyaanh nzie tin hungh nyei mienh
weic zuqc yie hiuv duqv meih mbuo zungv maaih hnyouv tengx
 yie ziouc ceng meih mbuo bun maa si ndo nie mienh muangx
 yie mbuox ninh mbuo
 aa kaa yaa saengv nyei mienh ba hnyangx mbenc ziangx tengx aqv
 meih mbuo hnangv naaic jorm hnyouv ziouc dongz zuqc mienh camv maaih hnyouv oix caux jienv zoux
mv baac yie paaiv naaiv deix gorx youz mingh meih mbuo naaic ndaangc weic zuqc maiv oix bun yie mbuo ceng meih mbuo wuov deix waac ndortv
 oix meih mbuo ziux yie gorngv nyei waac liuc leiz ziangx
maiv zei aeqv
 se gorngv maaih deix maa si ndo nie mienh caux yie mingh taux meih mbuo naaic yaac buatc meih mbuo maiv gaengh liuc leiz
 maiv daan meih mbuo zuqc baaic hmien
 yie mbuo yaac oix zuqc baaic hmien aqv
 weic zuqc yie mbuo bungx hnyouv meih mbuo
yie ziouc hnamv daaih horpc zuqc tov naaiv deix gorx youz mingh meih mbuo naaic ndaangc
 liuc leiz ziangx meih mbuo laengz fongc horc nyei zingh nyeic
 zuov yie taux nyei ziangh hoc meih mbuo ziouc mbenc nzoih mi aqv
 bun cing mienh buangv hnyouv bun
 maiv zeiz mienh aapv meih mbuo cuotv
jangx jienv oc
 haaix dauh zuangx zoqc ziouc siou duqv zoqc
 haaix dauh zuangx camv ziouc siou duqv camv
mouz dauh oix zuqc bun ziux ganh nyei hnyouv dingc oix bun nyei
 bun yaac oix zuqc buangv hnyouv
 maiv dungx korv fiqv
 weic zuqc tin hungh hnamv nyei se nqoi eix bun nyei mienh
tin hungh haih ceix nyungc nyungc en camv camv nyei bun meih mbuo
 meih mbuo ziouc zanc zanc maaih gaux
 zungv maaih camv weic zoux nyungc nyungc kuv sic
hnangv ging sou gorngv nor
ninh zoux hnyouv jangv nzie mienh jomc mienh
 ninh zoux longx nyei jauv yietc liuz yiem
tin hungh ceix nyim bun zuangx nyei mienh yaac ceix hnaangx bun mienh nyanc
 ninh oix bun meih mbuo maaih nzoih meih mbuo qiemx longc nyei nyim
 yaac bun nyim hlo daaih
 meih mbuo zoux longx nyei sic ziouc hnangv cun gaeng nor
 bungx zuoqc
ninh oix bun meih mbuo nyungc nyungc maaih duqv nzoih
 zanc zanc zoux duqv hnyouv jangv
 hnangv naaic
 mienh camv oix weic meih mbuo jiu bun yie mbuo dorh nyei zingh nyeic laengz zingh tin hungh
weic zuqc meih mbuo gapv nyaanh nzie tin hungh nyei mienh maiv daan tengx ninh mbuo duqv qiemx longc nyei ga naaiv hnangv
 mv baac bun mienh camv laengz zingh tin hungh
meih mbuo hnangv naaiv nor gapv nyaanh nzie mienh
 mienh camv ziouc oix ceng tin hungh
 weic zuqc meih mbuo zoux hnyouv jangv tengx ninh mbuo yaac tengx zuangx mienh
 ziouc bun cing meih mbuo nyiemc giduc yaac gan longx giduc nyei kuv fienx
ninh mbuo gengh
 oix jangx haic meih mbuo
 ziouc tengx meih mbuo daux gaux weic zuqc tin hungh ceix ninh nyei domh en bun meih mbuo
mbuo oix zuqc laengz zingh tin hungh weic ninh bun dongh liemh maiv maaih waac gorngv duqv taux nyei zingh nyeic
