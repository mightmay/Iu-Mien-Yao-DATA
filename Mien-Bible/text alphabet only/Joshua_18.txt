yietc zungv i saa laa en baeqc fingx ziouc gapv zunv yiem silo mungv yaac corng wuic buangh nyei ndopv liuh yiem wuov
 zuangx deic bung yiem ninh mbuo nyei buoz ndiev mi aqv
mv baac maaih siec fingx i saa laa en mienh corc maiv gaengh duqv zipv ninh mbuo oix zuqc nzipc nyei buonc
yo su waa ziouc gorngv mbuox i saa laa en mienh
meih mbuo corc oix zuov ndongc haaix lauh cingx daaih bieqc mingh nzaeng ziouv
  meih mbuo nyei ong taaix nyei tin hungh
 jiu bun meih mbuo nyei deic bung
oix zuqc yietc fingx ginv buo laanh mienh daaih
 yie ziouc paaiv ninh mbuo mingh youh gormx wuov norm deic bung zaah mangc ziux fingx fingx oix zuqc nzipc nyei buonc ndau yaac fiev mengh wuov deix ndau hnangv haaix nor
 fiev liuz aengx nzuonx yie naaiv
ninh mbuo oix zuqc zorqv deic bung bun nqoi benx siec gouv
 yu ndaa mienh oix zuqc yiem ih zanc ninh mbuo yiem jienv nyei deic bung
 naamh bung maengx wuov
 yosepv nyei zeiv fun yaac oix zuqc yiem ninh mbuo nyei deic bung baqv bung maengx wuov
meih mbuo zorqv wuov deix siec gouv ndau fiev mengh nyei liuz
 oix zuqc dorh daaih naaiv bun yie
 yie ziouc yiem ziouv
  mbuo nyei tin hungh nyei nza hmien
 tengx meih mbuo dingc maengc mangc weic bun nqoi ndau
mv baac lewi mienh yiem meih mbuo mbu ndongx maiv maaih ninh mbuo nyei buonc weic zuqc ninh mbuo zoux ziouv nyei sai mienh benx ninh mbuo nzipc nyei buonc mi aqv
 gaatc fingx
 lu mben fingx caux maa natv se ndaamv fingx mienh duqv ninh mbuo nzipc nyei buonc yiem jor ndaen ndaaih dong bung maengx
 ziouv  nyei bou
 mose
 paaiv bun ninh mbuo mi aqv
wuov deix mienh cuotv jauv mingh wuov zanc
 yo su waa jaa ziangx waac ninh mbuo
 ninh gorngv
meih mbuo gunv mingh zaah mangc gormx wuov deix ndau
 yaac fiev jienv mengh nyei
 nqa haav dorh nzuonx daaih bun yie
 yie ziouc yiem naaiv silo mungv
 yiem ziouv  nyei nza hmien
 tengx meih mbuo dingc maengc mangc weic bun nqoi ndau
hnangv naaic ninh mbuo ziouc mingh zaah mangc toux wuov norm deic bung
 zorqv deic bung bun nqoi benx siec gouv yaac ziux norm norm mungv aengx fiev jienv daan dorh nzuonx silo nyei ndopv liuh ciangv
 yo su waa wuov
yo su waa ziouc yiem silo
 ziouv nyei nza hmien
 tengx ninh mbuo dingc maengc mangc weic bun nqoi ndau
 yaac yiem wuov paaiv ndau bun i saa laa en mienh ziux ninh mbuo nyei bungh buonc
mben yaa min fingx ziux ninh mbuo nyei bungh buonc dingc maengc mangc weic bun nqoi ndau wuov zanc ndortv zuqc yiem yu ndaa fingx caux yosepv fingx mbu ndongx qangx
ninh mbuo nyei baqv bung gapv jaaix yiem jor ndaen ndaaih aengx gan ye li ko zingh nyei mbong hlen baqv bung jiex mingh fai bung maengx taux maaih mbong aiv nyei dorngx
 aengx mingh setv mbetc aawen mungv nyei deic bung huaang
yiem naaic ninh mbuo nyei gapv jaaix nzuiz mingh naamh bung taux lutv mungv
 se mbetc en
 jiex lutv mungv nyei mbong hlen aengx jiex naamh bung mingh taux aa taa lotv atc ndaa laangz
 se yiem wuov ndiev wuov norm mbetc holon zingh naamh bung maengx nyei mbong
gapv jaaix yiem mbetc holon doix ngaanc naamh bung maengx nyei mbong
 ngau mingh hungx jienv gan naamh bung njiec weic zoux fai bung maengx nyei gapv jaaix
 mingh setv ki li yaatv mbaa an zingh
 se ki li yaatv ye aa lim zingh
 yu ndaa mienh nyei zingh
 naaiv se fai bung maengx nyei gapv jaaix
naamh bung maengx nyei gapv jaaix yiem ki li yaatv ye aa lim zingh hlen mingh taux nepv to aa wuom zingv
gapv jaaix nzuiz njiec taux mbong juoqv
 dongh mangc njiec mangc duqv buatc mben hinnom horngz wuov norm mbong juoqv
 yiem le faa im horngz nyei baqv bung
 gapv jaaix gan hinnom horngz njiec ye mbutc mienh nyei zingh nyei mbong hlen naamh bung maengx
 aengx njiec taux en logen
gapv jaaix aengx ngau mingh baqv bung taux en semetv wuom zingv
 aengx jiex mingh taux ge li lotv deic yiem aa ndum mim mbong qangx doix ngaanc ziouc njiec mingh taux lu mben nyei dorn
 mbo han
 nyei la bieiv zorng
aengx jiex mingh taux mbetc aa laa mbaa laangz nyei baqv bung mbong hlen
 aengx njiec taux aa laa mbaa horngz
gapv jaaix jiex mingh taux mbetc hokv laa mungv nyei mbong hlen baqv bung maengx
 ziouc mingh setv wuov koiv nzauv nyei wuom congx baqv bung
 se jor ndaen ndaaih nyei naamh bung maengx
 ndaaih kuv wuov
 naaiv se naamh bung maengx nyei gapv jaaix
maaih jor ndaen ndaaih zoux dong bung maengx nyei gapv jaaix
 naaiv se mben yaa min mienh ziux ninh mbuo nyei bungh buonc nzipc nyei buonc biei bung nyei gapv jaaix
mben yaa min mienh ziux ninh mbuo nyei bungh buonc duqv nyei zingh maaih ye li ko
 mbetc hokv laa
 emekv kesitv
mbetc aa laa mbaa
 se maa laa im
 mbetc en
apc wim
 baalaa
 o faa laa
kefaan am mo ni
 opc ni
 ge mbaa
 yietc zungv maaih ziepc nyeic norm zingh caux wuov deix zingh nyei fiuv laangz
maaih gi mbe on
 laamaa
 mbe e lotv
mitv baa
 ke fi laa
 mosaa
lekem
 in be en
 taa laa laa
ze e laa
 haa e lepv
 ye mbutc mienh nyei zingh
 se ye lu saa lem
 gi mbe aa
 caux ki li yaatv ye aa lim
 yietc zungv maaih ziepc feix norm zingh caux wuov deix zingh nyei fiuv laangz
 naaiv se mben yaa min mienh ziux ninh mbuo nyei bungh buonc duqv nzipc nyei buonc
