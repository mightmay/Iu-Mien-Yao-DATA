lungh ndiev nyei zuangx mienh aah
 oix zuqc njien youh nyei heuc jienv ceng tin hungh
baaux nzung ceng ninh njang laangc nyei mbuox
 ceng ninh bun cing ninh njang laangc haic
oix zuqc mbuox tin hungh
meih zoux nyei sic za gengh mbuoqc horngh haic
 meih nyei qaqv henv haic
 meih nyei win wangv ziouc nyiemc faix aengx puoqv njiec meih nyei nza hmien
lungh ndiev nyei zuangx mienh baaix meih
 ninh mbuo baaux nzung ceng meih
 ninh mbuo baaux nzung ceng meih nyei mengh
 selaa
daaih mangc tin hungh zoux nyei sic maah
 ninh yiem baamh mienh mbu ndongx zoux domh mbuoqc horngh nyei sic
ninh tiuv koiv benx ndau nqaai
 yie mbuo nyei ong taaix  yangh jauv jiex ndaaih
 yie mbuo yiem wuov weic ninh zoux nyei sic  njien youh
ninh longc domh qaqv yietc liuz gunv
 ninh nyei m zing zanc zanc mangc jienv maanc fingx
 oix ngaengc tin hungh wuov deix maiv dungx ceng ganh hlo
 selaa
maanc fingx mienh aah
 oix zuqc ceng yie mbuo nyei tin hungh
 bun mienh muangx duqv haiz ceng ninh nyei qiex mbui
ninh beu jienv bun yie mbuo maaih maengc ziangh
 yaac maiv bun yie mbuo nyei zaux caaiv piatv
o tin hungh aah
 meih kauv yie mbuo
 meih sinx yie mbuo hnangv sinx nyaanh nor
meih bun yie mbuo zuqc mungz zaaux jienv
  bun yie mbuo zuqc siouc kouv hnangv zorqv hniev nyei ga naaiv bun yie mbuo nyiex
meih bun mienh geh mborqv jaax cie nganx yie mbuo nyei m nqorngv
 yie mbuo zuqc jiex wuom jiex douz
 mv baac meih dorh yie mbuo taux norm bungx zuoqc nyei deic bung
yie oix dorh buov ziec nyei ga naaiv bieqc meih nyei biauv
 yie oix jaauv sung yie laengz nyei ngaengc waac
ziux zuqc kuonx naanh nyei ziangh hoc caux yie nyei nzuih meix gorngv cuotv nyei waac
 se yie nyei nzuih laengz nyei
yie oix fongc horc junc nyei saeng kuv zoux buov ziec nyei ga naaiv caux jienv ba gi yungh gouv zoux ndaang nyei qiex
 yie longc ngongh gouv caux yungh gouv fongc horc bun meih
 selaa
da faanh taaih tin hungh nyei mienh gunv daaih muangx maah
 yie ziouc mbuox meih mbuo ninh weic yie zoux nyei sic
yie heuc jienv tov ninh
 yie longc yie nyei mbietc ceng ninh
 taaih ninh
se gorngv yie sueih zuiz yiem yie nyei hnyouv
 ziouv zungv maiv muangx yie
mv baac tin hungh za gengh muangx yie
 ninh baeng m normh muangx yie daux gaux nyei waac
ceng tin hungh weic zuqc ninh maiv nqemh yie daux gaux nyei waac
 ninh ziepc zuoqv nyei hnamv yie
 maiv guangc yie
