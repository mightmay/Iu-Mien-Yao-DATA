ninh aengx longc da suqv ndiangx zoux buov ziec nyei ga naaiv nyei ziec dorngh
 ndaauv biaa ndorqc
 jangv biaa ndorqc feix bung
 hlang buo ndorqc
ziec dorngh nyei biei norm gorqv zoux jienv jorng caux ziec dorngh nyei ndiangx ziangh jienv
 aengx longc dongh siqv buang jienv ziec dorngh
ninh zoux ziec dorngh nyei jaa dorngx
 maaih caeng
 ga naaiv cenv
 bunh
 domh ba gen nyaapv
 siou douz nyei jei
 yietc zungv longc dongh siqv zoux
ninh aengx longc dongh siqv weic ziec dorngh zoux piaeng naetv jienv ziec dorngh nyei bienh ga ndiev maengx
 yiem ndaamv ziec dorngh njiec
ninh aengx longc dongh siqv dox biei norm kuing dingx jienv piaeng nyei biei norm gorqv
 weic cunx ndiangx gaeng
ninh longc da suqv ndiangx zoux gaeng ziec dorngh nyei ndiangx
 yaac longc dongh siqv buang jienv
ninh zorqv gaeng nyei ndiangx cunx jienv ziec dorngh i bung ga hlen nyei kuing weic gaeng ziec dorngh
 ziec dorngh longc ndiangx benv gapv daaih
 gu nyuoz njongz nyei
ninh longc dongh siqv zoux bunh caux bunh nyei taapv
 se longc yiem wuic buangh ndopv liuh nyei gaengh ndaangc fu sux ziouv  wuov deix m sieqv dorn nyei dongh siqv gingx zoux
nqa haav ninh mbuo zoux laatc weih jienv ndopv liuh
 laatc nyei naamh bung ninh mbuo zoux ndaauv yietc baeqv ndorqc
 longc la maah ndie muonc mbaeqc jienv
maaih nyic ziepc norm dongh siqv dongc topv nyic ziepc norm dongh siqv taapv
 dongc yaac maaih nyaanh ngau nyaanh biaav dingx jienv
baqv bung laatc yaac fih hnangv nyei zoux ndaauv yietc baeqv ndorqc
 maaih nyic ziepc norm dongh siqv dongc topv nyic ziepc norm dongh siqv taapv
 dongc yaac maaih nyaanh ngau nyaanh biaav dingx jienv
fai bung maengx nyei laatc ndaauv hmz ziepc ndorqc
 maaih ziepc norm dongc ziepc norm taapv
 dongc yaac dingx jienv nyaanh ngau nyaanh biaav
dong bung maengx yaac fih hnangv nyei
 ndaauv hmz ziepc ndorqc
mbaeqc yietc bung gaengh hlen ndie
 ndaauv ziepc hmz ndorqc
 maaih buo norm dongc
 buo norm taapv topv buo norm dongc
wuov bung gaengh hlen yaac maaih ndie ndaauv ziepc hmz ndorqc mbaeqc jienv
 yaac maaih buo norm dongc
 buo norm taapv
weih biei bung laatc nyei ndie yietc zungv longc la maah ndie muonc zoux
dongc nyei taapv longc dongh siqv zoux
 dongc nyei ngau caux biaav longc nyaanh zoux
 dongc nyei dueiv mueiz yaac buang jienv nyaanh
 norm norm dongc maaih nyaanh biaav borqv jienv mingh
mbaeqc laatc gaengh nyei ndie ninh mbuo longc ba gi suix setv mbuov
 luoqc
 siqv hongc zorpc jienv la maah suix muonc ndatv daaih
 yaac maaih buoz dauh congx congx nyei mienh congx jienv congx
 mbaeqc gaengh ndie ndaauv nyic ziepc ndorqc
 yaac hnangv weih laatc nyei ndie
 hlang biaa ndorqc
maaih biei norm dongc caux topv dongc nyei biei norm dongh siqv taapv
 dongc nyei ngau caux biaav longc nyaanh zoux
 dongc dueiv mueiz yaac buang jienv nyaanh
mborng ndau corng ndopv liuh nyei dongc caux mborng ndau corng weih gormx ndopv liuh nyei laatc yietc zungv yaac longc dongh siqv zoux
naaiv se ndopv liuh longc nyei ga naaiv nyei soux mouc
 se laengz ngaengc waac nyei ndopv liuh
 ziux mose paaiv lewi mienh fiev njiec sou daan
 yaac yiem aalon sai mienh nyei dorn
 i taa maa
 nyei buoz ndiev
yu ndaa fingx
 hu aa nyei fun
 uli nyei dorn
 mbe saa len
 zoux nyungc nyungc ziux ziouv paaiv poux mose
aengx maaih ndaan fingx
 aa hi saa makv nyei dorn
 o ho li apc
 tengx ninh zoux gong
 ninh maaih buoz dauh zoux zaangc
 haih hnamv cuotv za eix zoux camv nyungc
 yaac haih longc ba gi suix setv mbuov
 luoqc
 siqv hongc caux la maah suix muonc congx congx
mienh fongc horc weic zoux singx dinc nyei yietc zungv gong maaih jiem luoqc baeqv nyic ziepc feix joih ziux singx dinc dingc daaih nyei hniev daauh
faaux mbuox saauv nyei mienh cuotv nyei nyaanh maaih i cin yietc baeqv ziepc luoqc joih ziux singx dinc dingc daaih nyei hniev daauh
yietc dauh cuotv yietc zinh faam buon ziux singx dinc dingc daaih nyei hniev daauh
 da faanh faaux mbuox nyei mienh
 nyic ziepc hnyangx faaux maengx nyei m jangc dorn maaih juqv sinx buo cin hmz baeqv hmz ziepc dauh
ninh mbuo longc i cin yietc baeqv joih nyaanh zoux singx dinc nyei yietc baeqv norm taapv caux mbaeqc gaengh ndie nyei dongc nyei taapv
 yietc norm taapv longc nyic ziepc yietv joih nyaanh zoux
zengc wuov deix ziepc nyeic joih bienx nyaanh longc zoux dongc nyei ngau
 buang dongc dueiv mueiz yaac zoux dongc nyei biaav
mienh fongc horc nyei dongh siqv maaih yietc cin feix baeqv betv ziepc luoqc joih
naaiv deix dongh siqv ninh mbuo longc zoux wuic buangh ndopv liuh nyei gaengh nyei dongc nyei taapv
 yaac zoux dongh siqv ziec dorngh
 zoux ziec dorngh nyei dongh siqv piaeng
 yaac zoux ziec dorngh nyei yietc zungv jaa sic
aengx longc dongh siqv zoux laatc dongc nyei taapv caux bieqc laatc gaengh ndaangc wuov deix dongc nyei taapv
 caux mborng ndau corng ndopv liuh
 corng weih gormx nyei laatc dongc
