yaakopv gan jienv jauv mingh wuov zanc
 maaih deix tin hungh nyei fin mienh daaih buangh ninh
yaakopv buatc fin mienh ninh gorngv
naaiv se tin hungh nyei baeng
 ninh ziouc cuotv wuov norm dorngx nyei mbuox heuc maa haa naa im
yaakopv paaiv deix douc fienx mienh mingh ndaangc taux se i deic
 e ndom deic bung
 lorz ninh nyei gorx
 esaau
ninh yaac njaaux ziangx waac ninh mbuo
 ninh gorngv
meih mbuo oix zuqc hnangv naaiv nor mbuox yie nyei ziouv
 esaau
 mbuox ninh
  meih nyei bou
 yaakopv
 gorngv
 yie mingh caux laa mbaan yiem taux ih zanc
yie maaih ngongh
 lorh
 ba gi yungh caux yungh
 maaih nouh gauv nouh beiz
 yie paaiv mienh mingh mbuox meih
 yie nyei ziouv
 tov meih nqoi fim nqoi eix bun yie
douc fienx mienh nzuonx taux yaakopv wuov gorngv
yie mbuo taux meih nyei gorx esaau wuov mi aqv
 ih zanc ninh daaih buangh meih
 aengx maaih feix baeqv dauh mienh caux jienv ninh daaih
yaakopv gamh nziex haic yaac nzauh haic aqv
 ziouc zorqv gan ninh daaih nyei mienh caux ngongh guanh
 ba gi yungh guanh
 yungh guanh
 caux lorh torh bun nqoi zoux i guanh
ninh yiem hnyouv hnamv
se gorngv esaau daaih zoux waaic daauh guanh
 da nyeic guanh corc haih biaux duqv ndutv
yaakopv daux gaux gorngv
yie nyei ong
 apc laa ham
 nyei tin hungh caux yie nyei die
 i sakc
 nyei tin hungh aac
 o ziouv
  meih mbuox yie nzuonx yie ganh nyei buonv deic bung
 yie nyei cien ceqv muoz doic nyei dorngx
 meih yaac oix bun yie duqv longx
yie maiv puix meih ndongc naaiv korv lienh
 ziepc zuoqv nyei zoux bun yie
 meih nyei bou
 jiex jor ndaen ndaaih wuov zanc yie kungx maaih nduqc diuh biaav mbiaac hnangv
 ih zanc yie aengx nzuonx maaih naaiv deix i guanh mienh caux saeng kuv
tov meih njoux yie biaux ndutv yie nyei gorx
 esaau
 nyei buoz ndiev weic zuqc yie gamh nziex ninh oix daaih daix nzengc yie mbuo
 liemh m sieqv dorn caux fu jueiv daix nzengc
ziouv gorngv jiex
  yie oix bun meih duqv longx yaac bun meih nyei zeiv fun ndongc koiv hlen nyei saa ziou camv
 zungv saauv maiv zienz
wuov muonz yaakopv hitv wuov norm dorngx
 ninh ginv cuotv deix ninh maaih nyei ga naaiv zoux zingh nyeic bun ninh nyei gorx
 esaau
ninh zorqv cuotv nyic baeqv dauh yungh nyeiz
 nyic ziepc dauh yungh gouv
 caux nyic baeqv dauh ba gi yungh nyeiz
 nyic ziepc dauh ba gi yungh gouv
caux faah ziepc dauh lorh torh dorh jienv dorn nyei
 caux feix ziepc dauh ngongh nyeiz
 ziepc dauh ngongh gouv
 caux nyic ziepc dauh lorh nyeiz
 ziepc dauh lorh gouv
ninh bun nqoi yietc nyungc zoux yietc guanh
 yietc guanh bun yietc dauh bou goux
 ninh aengx mbuox bou
meih oix zuqc horngh saeng kuv mingh ndaangc yie
 yietc guanh caux yietc guanh oix zuqc leih saa deix
yaakopv yaac gorngv mbuox mingh ndaangc wuov dauh
buangh zuqc yie nyei gorx
 esaau
 wuov zanc
 ninh naaic gaax meih
  meih nyei ziouv dongh haaix dauh
  caux  meih mingh haaix
 mingh ndaangc naaiv deix saeng kuv se haaix dauh nyei
oix zuqc hnangv naaiv nor dau
  dongh meih nyei bou
 yaakopv
 nyei
 ninh fungx naaiv deix saeng kuv daaih zoux zingh nyeic bun ninh nyei ziouv
 esaau
 yaakopv ganh yaac gan jienv nqa haav daaih
yaakopv njaaux ziangx da nyeic caux da faam aengx caux dauh dauh horngh saeng kuv nyei mienh
buangh esaau nyei ziangh hoc oix zuqc dongh joux waac gorngv
meih mbuo oix zuqc gorngv
  meih nyei bou
 yaakopv
 gan jienv yie mbuo nqa haav daaih
 weic zuqc yaakopv yiem hnyouv hnamv
yie fungx zingh nyeic mingh ndaangc nunz jienv ninh nyei hnyouv
 yie duqv buatc ninh nyei hmien nziex ninh caux yie zoux horpc mv bei
yaakopv fungx zingh nyeic mingh ndaangc
 ninh ganh aeqv
 aengx bueix muonz wuov ndopv liuh ciangv
wuov muonz yaakopv jiez sin dorh ninh nyei i dauh auv
 i dauh nouh beiz
 caux ninh nyei ziepc yietv dauh fu jueiv
 yangh yapv mborkc ndaaih nyei jauv bouc jiex wuov ngaanc ziqc yapv mborkc ndaaih
ninh aengx fungx ninh nyei yietc zungv ga naaiv jiex nzengc
kungx zengc ninh ganh yiem wuov hnangv
 aengx maaih dauh mienh daaih caux ninh borngz jaax taux lungh aav lamh njang
wuov dauh mienh haiz ninh borngz maiv hingh yaakopv
 ninh ziouc muoqv yaakopv nyei camh zuih mbungv piatv mingh
wuov dauh mienh gorngv
bungx yie maah
 lungh njang aqv niaa
 yaakopv dau
meih maiv buang waac yie nor
 yie maiv bungx meih
wuov dauh mienh naaic gaax
meih nyei mbuox heuc haaix nyungc
 ninh dau
yie heuc yaakopv
wuov dauh mienh gorngv
yiem naaiv mingh meih nyei mbuox maiv heuc yaakopv aqv
 meih nyei mbuox heuc i saa laa en
 weic zuqc meih caux tin hungh borngz jaax yaac borngz duqv hingh
 caux mienh borngz jaax yaac borngz duqv hingh
yaakopv gorngv
tov mbuox yie
 meih nyei mbuox heuc haaix nyungc
 mv baac ninh dau
meih weic haaix diuc naaic yie nyei mbuox
 ninh ziouc yiem wuov buang waac yaakopv
yaakopv gorngv
yie hmien doix hmien buatc liuz tin hungh
 yie corc maaih maengc ziangh nyei
 ninh ziouc cuotv wuov norm dorngx nyei mbuox heuc be ni en
yaakopv jiex be ni en wuov zanc
 mba hnoi cuotv daaih aqv
 ninh ziouc la mbai la mbai nyei mingh aqv
 laaix ninh nyei camh zuih mbungv piatv mingh
laaix yaakopv zuqc wuov dauh mienh muoqv ninh nyei camh zuih mbungv piatv mingh
 yiem naaic daaih taux ih zanc
 i saa laa en mienh maiv nyanc camh zuih mbungv nyei jaan
