taux cietv hlaax
 i saa laa en mienh
 gorqv mienh yiem njiec gorqv mienh nyei buonv mungv mi aqv
 ninh mbuo yietc zungv daaih gapv zunv yiem ye lu saa lem zingh
yo saa ndakc nyei dorn
 ye su aa
 caux juangc zoux sai mienh nyei mienh
 caux se an ti en nyei dorn
 se lupv mbaa mben
 caux ninh nyei muoz doic cien ceqv jiez gorn ceix i saa laa en mienh nyei tin hungh nyei ziec dorngh
 weic bun ninh mbuo dorh ga naaiv daaih buov ziec ziux fiev jienv tin hungh nyei mienh
 mose
 nyei leiz latc sou
maiv gunv ninh mbuo gamh nziex weih gormx nyei buonv deic mienh
 ninh mbuo yiem loz gorn ndoqv ceix ziec dorngh yaac ndorm ndorm muonz muonz dorh ga naaiv mingh buov ziec bun ziouv
ziux fiev jienv leiz latc
 ninh mbuo yaac jiex mbiorv liuh nyei zipv
 ei jienv leiz nyei soux mouc ninh mbuo hnoi hnoi dorh ga naaiv mingh buov ziec
nqa haav ninh mbuo aengx dorh zanc zanc buov ziec nyei ga naaiv caux bieqc siang hlaax ziec nyei
 caux ziux norm norm zipv ziec nyei
 aengx caux gorqv mienh cuotv fim ziec bun ziouv nyei ga naaiv
cietv hlaax saeng yietv
 mienh jiez gorn dorh ga naaiv mingh ziec bun ziouv
 maiv gunv ninh mbuo maiv gaengh liepc zaangc ziouv  nyei biauv nyei gorn ndoqv
i saa laa en mienh zorqv nyaanh bun la bieiv zaangc caux ndiangx zaangc
 aengx zorqv nyanc hopv caux ga lanv youh bun sai ndorn mienh caux tailaqv mienh weic zorqv le mbaa norn mbong nyei si ndaa zongh ndiangx wuonc njiec taux koiv
 aengx wuonc gan koiv njiec taux yapv faa
 ziux besie guoqv nyei hungh
 sailatv
 nqoi nzuih bun ninh mbuo zoux
nzuonx ye lu saa lem zingh
 zaangc tin hungh nyei biauv
 da nyeic hnyangx nyeic hlaax
 se an ti en nyei dorn
 se lupv mbaa mben
 caux yo saa ndakc nyei dorn
 ye su aa
 caux ninh mbuo nyei muoz doic cien ceqv
 se dongh sai mienh caux lewi mienh
 caux yietc zungv zuqc guaatv mingh aengx nzuonx daaih nyei i saa laa en mienh
 jiez gorn zoux gong
 ninh mbuo paaiv hnyangx jeiv nyic ziepc hnyangx faaux maengx nyei lewi mienh zoux ceix zaangc ziouv  nyei biauv nyei gunv gong mienh
ye su aa caux ninh nyei dorn mbuo caux ninh nyei cien ceqv
 caux katc mi en caux ninh nyei dorn mbuo 
se ho ndaa wi yaa nyei zeiv fun
 caux he naa ndatc nyei bungh buonc dorn jueiv fun faqv caux muoz doic
 se naaiv deix lewi mienh tengx jienv gunv ceix zaangc tin hungh nyei biauv nyei gong mienh
zaangc mienh liepc ziouv  nyei biauv nyei gorn ndoqv wuov zanc
 zuangx sai mienh zuqv jienv zoux sai nyei lui houx
 nanv jienv nzatc cuotv daaih
 lewi mienh
 aasaapc nyei zeiv fun
 nanv jienv caauh zeiv
 ninh mbuo lomh nzoih ceng ziouv  ziux zinh ndaangc i saa laa en mienh nyei hungh
 ndaawitv
 dingc daaih nyei yietc nyeic
ninh mbuo baaux nzung ceng yaac laengz zingh ziouv  gorngv
ziouv  za gengh longx haic
 ninh yietc liuz hnamv i saa laa en mienh taux maanc gouv maanc doic
 zuangx mienh lomh nzoih heuc qiex mbui nyei ceng ziouv  weic zuqc zaangc ziouv  nyei biauv nyei gorn ndoqv liepc jiez daaih aqv
mv baac maaih hnyangx jeiv gox nyei sai mienh camv nyei
 caux lewi mienh
 caux bungh buonc nyei bieiv zeiv
 dongh buatc jiex loz wuov norm zaangc tin hungh nyei biauv nyei mienh
 buatc ih zanc liepc naaiv norm nyei siang gorn ndoqv ziouc nyiemv duqv mbui haic
 aengx maaih mienh camv
 nyei njien youh nyei heuc
yiem wuov nyei zuangx mienh maiv maaih haaix dauh haih samx duqv cuotv wuov deix qiex mbui
 haaix nyungc se njien youh nyei qiex haaix nyungc se nyiemv nyei qiex
 weic zuqc zuangx mienh za gengh
 mbui haic
 yiem go nyei mienh yaac muangx duqv haiz
