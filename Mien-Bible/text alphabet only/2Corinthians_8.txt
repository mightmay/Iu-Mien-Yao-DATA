zuangx gorx youz aac
 yie mbuo oix meih mbuo hiuv duqv tin hungh nyei en hnangv haaix nor tengx maa si ndo nie deic bung nyei zuangx jiu baang
ninh mbuo buangh kuonx naanh camv nyei seix ninh mbuo
 mv baac ninh mbuo corc njien youh orn lorqc haic
 cingx daaih maiv gunv ninh mbuo ndongc naaic jomc
 ninh mbuo zoux hnyouv jangv cuotv fim gapv nyaanh
yie haih tengx ninh mbuo zoux zorng zengx gorngv
 ziux ninh mbuo maaih nyei ninh mbuo cuotv fim gapv
 zungv gapv gauh camv naaic
 se ninh mbuo ganh maaih hnyouv zoux
ninh mbuo qaqv tov yie mbuo bun ninh mbuo maaih buonc nzie yu ndie saengv
 tin hungh nyei mienh
ninh mbuo zungv zoux jiex ndaangc yie mbuo hnamv nyei
 da yietv ninh mbuo zorqv ganh fungx bun ziouv
 nqa haav ei tin hungh nyei eix
 ninh mbuo zorqv ganh fungx bun yie mbuo
weic naaiv yie mbuo tov tidatc
 weic zuqc zinh ndaangc ninh tengx meih mbuo jiez gorn mbenc gapv nyaanh nyei gong
 ninh oix zuqc zoux jienv mingh taux zoux ziangx naaiv deix cuotv fim nzie mienh nyei kuv gong
meih mbuo yiem nyungc nyungc maaih duqv nzoih
 yiem sienx fim
 nzuih maaz
 wuonh zaang
 meih mbuo jorm hnyouv haic
 yaac hnamv yie mbuo camv
 weic naaiv yie tov meih mbuo yaac zoux hnyouv jangv cuotv fim zoux naaiv deix kuv gong
yie hnangv naaiv nor gorngv se maiv zeiz weic hatc meih mbuo
 mv baac yie dorh jorm hnyouv wuov deix mienh nyei nyungc zeiv daaih seix mangc gaax
 meih mbuo za gengh hnamv mienh fai
meih mbuo hiuv duqv mbuo nyei ziouv yesu giduc nyei en
 maiv gunv ninh ndongc naaic butv zoih mv baac weic meih mbuo ninh benx mienh jomc mienh
 ninh benx mienh jomc mienh weic bun meih mbuo butv zoih
ei yie ganh hnamv nor
 meih mbuo ba hnyangx jiez gorn zoux nyei gong oix zuqc zoux taux ziangx gauh longx
 wuov zanc maiv daan meih mbuo zoux ndaangc
 meih mbuo zungv maaih hnyouv cuotv fim oix zoux ndaangc aqv
wuov nyungc
 meih mbuo gunv zoux taux ziangx aqv maah
 meih mbuo zinh ndaangc hnangv haaix nor a hneiv jorm hnyouv zoux
 ih zanc yaac oix zuqc hnangv wuov nor zoux taux ziangx
 ziux ih zanc meih mbuo maaih longc nyei
se gorngv meih mbuo maaih hnyouv zoux
 tin hungh ziouc a hneiv zipv ziux meih mbuo maaih nyei
 maiv zeiz ziux meih mbuo maiv maaih
yie maiv zeiz oix bouh wuov deix heng
 zatv meih mbuo hniev
 yie oix i bung doix dangc
mv baac ih zanc meih mbuo maaih camv nyei ziouc oix zuqc nzie jomc wuov deix
 taux meih mbuo maiv maaih nyei ziangh hoc
 ninh mbuo maaih camv
 ninh mbuo ziouc haih nzie meih mbuo
 hnangv naaic meih mbuo ziouc doix dangc aqv
hnangv ging sou fiev jienv gorngv nor
haaix dauh siou duqv camv yaac maiv maaih zengc
 siou duqv zoqc yaac maiv caa
yie mbuo laengz zingh tin hungh weic zuqc ninh bun tidatc hnangv yie mbuo jorm hnyouv oix tengx meih mbuo
ninh maiv daan kungx ei yie mbuo tov nyei waac oix tengx hnangv
 ninh ganh zungv maaih hnyouv mingh meih mbuo naaic
yie mbuo yaac paaiv dauh yiem zuangx jiu baang maaih mengh dauh zunh kuv fienx nyei gorx youz caux jienv tidatc mingh
maiv daan naaiv hnangv
 zuangx jiu baang ginv wuov dauh gorx youz yaac paaiv ninh caux yie mbuo mingh tengx jienv yie mbuo mbenc naaiv cuotv fim nyei kuv gong
 weic bun mienh taaih ziouv yesu giduc
 yaac bun cing yie mbuo maaih hnyouv tengx meih mbuo
naaiv deix gapv daaih nyei nyaanh camv nyei yie mbuo faix fim hnangv haaix nor mbenc weic maiv bun mienh maaih lamh guaix dorngx
yie mbuo nyei hnyouv kungx oix zoux duqv horpc
 maiv daan ei ziouv buatc hnangv
 yaac oix zoux horpc ei baamh mienh buatc
yie mbuo aengx paaiv dauh gorx youz caux tidatc mbuo mingh
 naaiv dauh gorx youz yie mbuo seix jiex camv nzunc yaac buatc ninh zanc zanc jorm hnyouv
 ih zanc ninh aengx gauh jorm weic zuqc ninh bungx duqv hnyouv meih mbuo
tidatc aeqv
 zoux yie nyei doic
 caux yie juangc gong zoux weic tengx meih mbuo
 naaiv deix gorx youz mbuo se zuangx jiu baang paaiv mingh nyei mienh yaac bun mienh taaih giduc
oix zuqc bun cing meih mbuo hnamv naaiv deix mienh ziouc bun zuangx jiu baang hiuv duqv yie mbuo ceng meih mbuo wuov deix waac za gengh zien nyei
