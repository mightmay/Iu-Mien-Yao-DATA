o feix duqv yie nyei m nqorngv benx wuom
 yie nyei m zing benx wuom mueic nyei zingv
 yie ziouc weic yie nyei baeqc fingx zuqc daix daic nyei mienh ziangh hnoi ziangh muonz nyiemv
feix duqv yie yiem deic bung huaang maaih jiex jauv mienh hitv nyei dorngx weic bun yie haih leih nqoi yie nyei baeqc fingx
 yaac haih biaux ndutv ninh mbuo
 weic zuqc ninh mbuo yietc zungv benx hienx nyei mienh
 benx guanh maiv ziepc zuoqv nyei mienh
ninh mbuo zoux mbietc ngau hnangv juang zinx
 se jaav nyei jauv maiv zeiz zien leiz yiem deic bung henv jienv faaux
 weic zuqc ninh mbuo zoux naaiv nyungc orqv sic
 aengx zoux wuov nyungc orqv sic
 ninh mbuo yaac maiv hiuv duqv yie
 naaiv se ziouv  gorngv nyei waac
dauh dauh mienh oix zuqc mbungh jienv ganh nyei juangc laangz mienh
 yaac maiv dungx bungx hnyouv haaix dauh gorx youz
 weic zuqc dauh dauh gorx youz zoux nduov mienh nyei mienh
 mouz dauh juangc laangz mienh jiex naaiv jiex wuov gorngv waac huv
gorqv mienh nduov gorqv mienh nyei juangc laangz mienh
 maiv maaih yietc laanh gorngv zien waac
 ninh mbuo njaaux ninh mbuo nyei mbietc gorngv baeqc
 ninh mbuo longc nzengc qaqv baamz zuiz maiv haih goiv hnyouv nzuonx
ninh mbuo zeix mienh aengx jaa zeix
 ninh mbuo nduov mienh aengx jaa nduov
 ninh mbuo ngaengc jienv maiv kangv hiuv duqv yie
 naaiv se ziouv  gorngv nyei waac
weic naaiv nernh jiex nyei ziouv  hnangv naaiv gorngv
mangc maah
 laaix yie nyei baeqc fingx zoux nyei orqv sic yie oix sinx ninh mbuo
 kauv ninh mbuo
 yie fungc haih ganh nyungc zoux
ninh mbuo nyei mbietc hnangv doqc nyei forng
 gorngv waac nduov mienh
 gorqv mienh longc gorqv mienh nyei nzuih gorngv baengh orn nyei waac bun ninh nyei juangc laangz mienh
 mv baac yiem ninh nyei hnyouv ninh daav za eix hoic
ziouv gorngv
yie maiv zeiz oix zuqc weic naaiv deix sic dingc ninh mbuo nyei zuiz fai
 yie maiv zeiz oix winh bun naaiv deix guoqv nyei mienh fai
yie oix zuqc weic mbong hnyouv mun nyei nyiemv
 yaac nyiemv weic deic bung huaang nyei miev ciangv
 laaix zuqc guangc huaang
 maiv maaih mienh jiex
 yaac maiv haiz saeng kuv heuc
 liemh ndaamv lungh nyei norqc caux hieh zoih biaux nzengc
yie oix bun ye lu saa lem benx mbaang waaic nyei ga naaiv ndui
 benx hieh juv yiem nyei dorngx
 yie oix bun yu ndaa nyei zingh benx zingh huaang
 maiv maaih mienh yiem
haaix dauh maaih cong mengh gaux bieqc hnyouv naaiv deix sic
 ziouv nyei nzuih caux haaix dauh gorngv jiex weic bun ninh haih gorngv cuotv naaiv deix jauv
 deic bung weic haaix diuc zuqc baaic huaang nzengc
 hnangv deic bung huaang maiv maaih mienh jiex mingh jiex daaih
ziouv yaac gorngv
se laaix ninh mbuo guangc yie yiem ninh mbuo nyei nza hmien liepc daaih nyei leiz latc
 maiv muangx yie nyei waac
 maiv ei jienv zoux
ninh mbuo ngaengc jienv ei ninh mbuo ganh nyei hnyouv zoux yaac zuotc ninh mbuo nyei ong taaix njaaux nyei jauv
 mingh gan mbaa an zienh
weic naaiv nernh jiex nyei ziouv
  i saa laa en nyei tin hungh
 hnangv naaiv gorngv
mangc maah
 yie oix bun naaiv deix baeqc fingx nyanc yangh meuz aengx bun doqc nyei wuom ninh mbuo hopv
yie oix bun ninh mbuo faatv nzaanx mingh yiem dongh ninh mbuo ganh caux ninh mbuo nyei ong taaix maiv hiuv wuov deix guoqv nyei mienh mbu ndongx
 yie yaac oix longc nzuqc ndaauv zunc ninh mbuo taux yie mietc nzengc ninh mbuo
nernh jiex nyei ziouv  hnangv naaiv gorngv
longx longx nyei hnamv
 oix zuqc heuc tengx nzauh nyiemv nyei m sieqv dorn daaih
 se paaiv mingh lorz gauh haih jiex wuov deix
heuc ninh mbuo gaanv daaih weic yie mbuo nyiemv
 weic bun yie mbuo nyei m zing cuotv wuom mueic luqc luqc nyei
 yaac maaih wuom mueic liouc cuotv yie mbuo nyei m zing ndopv
muangx haiz maaih nyiemv nyei qiex yiem si on cuotv
  yie mbuo zuqc baaic nzengc aqv loh
 yie mbuo zuqc nyaiv taux daauh aqv
 weic zuqc yie mbuo leih deic bung
 yie mbuo nyei biauv yaac zuqc ninh mbuo baaic waaic nzengc
m sieqv dorn aah
 oix zuqc muangx ziouv nyei waac
 bun meih mbuo nyei m normh zipv ziouv nyei nzuih gorngv nyei waac
 oix zuqc njaaux meih mbuo nyei sieqv baaux naanc zingh nzung
 gorqv mienh njaaux gorqv mienh nyei juangc laangz mienh baaux nzauh nyiemv nyei nzung
weic zuqc bun mienh zuqc daic nyei jauv faaux daaih bieqc yie mbuo nyei fong muonh
 yaac bieqc yie mbuo nyei hungh dinc
 bun fu jueiv yiem jaai horngc caux mienh lunx mienh yiem domh zuangx zaamc zuqc pai guangc
meih oix zuqc gorngv
ziouv hnangv naaiv gorngv
+ mienh nyei sei oix king njiec yiem wuov ndau njang hnangv nqaiv nor
 hnangv gaatv mbiauh mienh gaatv nyei mbiauh zeiv king njiec yaac maiv maaih haaix dauh nzauz
ziouv  hnangv naaiv nor gorngv
maiv dungx bun cong mengh mienh bungx waac maux ceng ninh ganh nyei cong mengh
 maiv dungx bun henv nyei mienh bungx waac maux ceng ninh ganh nyei qaqv
 maiv dungx bun butv zoih mienh bungx waac maux ceng ninh ganh nyei zinh zoih
mv baac oix zuqc bun bungx waac maux nyei mienh hnangv naaiv bungx waac maux
 weic ninh mengh baeqc yaac hiuv duqv yie
 se ziouv
 yiem lungh ndiev ziepc zuoqv nyei hnamv mienh
 zoux baengh fim
 zoux horpc
 weic zuqc naaiv deix sic yie horpc hnyouv haic
 naaiv se ziouv  gorngv nyei waac
ziouv gorngv
mangc maah
 hnoi nyieqc oix taux yie oix dingc yietc zungv jiex gaatv nyei leiz mv baac hnangv maiv jiex gaatv nyei leiz wuov deix mienh nyei zuiz nor
se i yipv mienh
 yu ndaa mienh
 e ndom mienh
 ammon mienh
 mo apc mienh caux yietc zungv yiem deic bung huaang japv mba biei baengh nyei huing gormx m nqorngv nyei mienh
 weic zuqc naaiv deix norm norm guoqv nyei mienh yiem sin jiex gaatv nyei leiz mv baac ninh mbuo caux i saa laa en nyei zuangx zeiv fun
 maiv yiem hnyouv jiex gaatv nyei leiz
