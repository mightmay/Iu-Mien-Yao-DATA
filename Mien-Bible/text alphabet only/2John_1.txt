 jiu baang nyei mienh gox
 fiev fienx bun tin hungh ginv daaih nyei domh dorc caux ninh nyei fu jueiv
 yie za gengh hnamv meih mbuo
 maiv daan yie hnamv hnangv
 yietc zungv hiuv zien leiz nyei mienh yaac hnamv meih mbuo
weic zuqc maaih zien leiz yiem mbuo nyei hnyouv yaac oix yietc liuz caux mbuo yiem
tov zaangc diex tin hungh caux ninh nyei dorn
 yesu giduc
 korv lienh mbuo
 ceix en ceix baengh orn bun mbuo yietc zungv hiuv duqv zien leiz
 laanh yaac hnamv laanh
yie za gengh a hneiv haic buatc maaih deix meih nyei fu jueiv ei jienv zaangc diex bun mbuo nyei lingc gan longx zien leiz
domh dorc aah
 ih zanc yie kuinx meih mbuo oix zuqc laanh hnamv laanh
 naaiv maiv zeiz yie fiev siang lingc bun meih mbuo
 naaiv diuh lingc yiem gorn mbuo m daaih maaih jienv daaih aqv
hnamv tin hungh caux hnamv mienh se hnangv naaiv
 mbuo oix zuqc ei jienv tin hungh nyei lingc
 yiem gorn wuov zanc meih mbuo haiz jiex ninh nyei lingc se oix zuqc hnamv tin hungh
 laanh yaac oix zuqc hnamv laanh
maaih nduov mienh nyei mienh camv nyei cuotv mingh youh lungh ndiev
 ninh mbuo maiv nyiemc yesu giduc njiec daaih benx dauh baamh mienh
 naaiv nyungc mienh se kungx nduov mienh hnangv yaac zoux giduc nyei win wangv
meih mbuo oix zuqc faix fim
 maiv dungx bun meih mbuo zoux jiex nyei gong ndortv
 mv baac duqv zipv zingh nyeic buangv
haaix dauh guai mbiangx nziaaux
 maiv ei jienv giduc njaaux nyei waac
 wuov dauh maiv maaih tin hungh
 mv baac haaix dauh ei jienv giduc njaaux nyei waac
 ninh maaih zaangc diex yaac maaih zaangc diex nyei dorn
se gorngv haaix dauh daaih yaac maiv zunh naaiv deix njaaux nyei waac
 maiv dungx zipv ninh bieqc biauv
 liemh maiv dungx caux ninh gorngv haaix nyungc wuic buangh waac
se gorngv haaix dauh caux ninh gorngv wuic buangh waac
 wuov dauh caux ninh dongh hnyouv zoux orqv sic
yie corc maaih camv nyei yie oix mbuox meih mbuo mv baac maiv oix longc zeiv longc matc fiev
 yie ganh oix mingh caux meih mbuo doix hmien gorngv weic bun mbuo lomh nzoih njien youh taux daauh
meih nyei nziez
 dongh tin hungh ginv daaih wuov dauh nyei fu jueiv
 yaac jangx taux meih
