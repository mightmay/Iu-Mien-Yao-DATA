saa mu en guei seix liuz
 i saa laa en nyei zuangx mienh gapv zunv daaih weic ninh nzauh nyiemv
 ninh mbuo yaac dorh ninh mingh zangx jienv wuov laamaa
 saa mu en ganh nyei biauv ndaawitv yaac suiv njiec mingh yiem baalaan deic bung huaang
maaih dauh mienh yiem maa on mungv
 ninh maaih ndau yiem nitv kaanmen
 naaiv dauh mienh za gengh butv zoih haic
 maaih buo cin dauh ba gi yungh caux yietc cin dauh yungh
 ninh yiem kaanmen japv ba gi yungh biei
naaiv dauh mienh nyei mbuox heuc naa mbaan
 se kaalepv mienh
 ninh nyei auv heuc aa mbi gaa yin
 se guai haic
 nzueic haic nyei m sieqv dorn
 mv baac ninh nyei nqox hnyouv doqc yaac ciouv haic
ndaawitv yiem deic bung huaang wuov zanc
 ninh hiuv duqv naa mbaan japv ba gi yungh biei
ndaawitv ziouc paaiv ziepc dauh mienh mingh lorz naa mbaan yaac paaiv ziangx waac gorngv
mingh kaanmen lorz naa mbaan
 yaac longc yie nyei mbuox gorngv wuic buangh waac
oix zuqc gorngv mbuox ninh
  tov bun meih caux meih nyei biauv zong caux meih maaih nyei yietc zungv duqv baengh orn aqv
+ ih zanc yie haiz gorngv meih maaih mienh tengx meih japv ba gi yungh biei
 meih nyei goux ba gi yungh nyei mienh caux yie mbuo yiem kaanmen nyei ziangh hoc
 yie mbuo maiv zoux doqc bun ninh mbuo
 ninh mbuo yaac maiv caa yietc nyungc
gunv naaic meih ganh nyei mienh
 ninh mbuo zungv oix mbuox meih
 weic naaiv
 tov meih korv lienh yie nyei mienh
 weic zuqc yie mbuo daaih doix meih mbuo zoux jorm nyei hnoi
 meih haih bun deix haaix nyungc meih nyei bou mbuo caux meih nyei dorn
 ndaawitv
 tov bun aqv
ndaawitv nyei mienh mingh taux wuov
 ninh mbuo ziouc longc ndaawitv nyei mbuox gorngv wuov deix waac mbuox naa mbaan
 gorngv liuz
 ninh mbuo zuov jienv aqv
naa mbaan dau ndaawitv nyei bou
ndaawitv dongh haaix dauh
 jetc si nyei dorn dongh haaix dauh
 ih jaax hnoi maaih bou camv haic biaux ninh mbuo nyei ziouv
yie fungc oix zuqc zorqv yie nyei njuov caux yie nyei wuom caux yie weic yie nyei japv ba gi yungh biei nyei gong mienh daix daaih nyei orv bun yie maiv hiuv duqv yiem haaix daaih nyei mienh
ndaawitv nyei mienh ziouc daaux sin nzuonx mingh aengx gorngv nzengc naaiv deix waac mbuox ndaawitv
ndaawitv gorngv mbuox ninh nyei mienh
meih mbuo dauh dauh zorqv meih mbuo nyei nzuqc ndaauv sai jienv
 dauh dauh mienh ziouc zorqv nzuqc ndaauv sai jienv aqv
 ndaawitv ganh yaac sai jienv nzuqc ndaauv
 gan ndaawitv mingh nyei mienh maaih leih maiv go feix baeqv dauh
 maaih nyic baeqv dauh liouh njiec wuov zuov ga naaiv
maaih dauh naa mbaan nyei bou mingh mbuox naa mbaan nyei auv
 aa mbi gaa yin
ndaawitv yiem deic bung huaang paaiv douc fienx mienh daaih wuic buangh yie mbuo nyei ziouv
 ninh yaac gorngv ciouv bun ninh mbuo
mv baac wuov deix mienh za gengh zoux longx bun yie mbuo
 yie mbuo yaac maiv zuqc haaix dauh zoux doqc bun yie mbuo
 da faanh yie mbuo caux ninh mbuo yiem wuov lomc huaang nyei ziangh hoc
 yie mbuo maiv caa haaix nyungc aqv
lungh muonz yie mbuo caux ninh mbuo yiem bungx ba gi yungh nyei ziangh hoc
 ninh mbuo zoux hnangv laatc beu jienv yie mbuo
ih zanc yie tov bun meih hiuv duqv naaiv deix sic yaac hnamv mangc gaax horpc zuqc hnangv haaix nor zoux
 nziex ninh mbuo oix hoic yie mbuo nyei ziouv caux ninh nyei biauv zong mienh
 ninh nyei fiem fingx ciouv
 doqc haic
 maiv maaih haaix dauh haih caux ninh gorngv waac
aa mbi gaa yin ziouc siepv siepv nyei liuc leiz nyic baeqc norm njuov
 i ndopv mbuoqc a ngunc diuv
 biaa dauh ziqv ziangx nyei ba gi yungh
 yietc tongv ziepc hmz morqv caauv zuoqc nyei hmeiv
 caux yietc baeqv ndunh a ngunc biouv nqaai
 caux nyic baeqv ndunh ngongh nyorx biouv nqaai
 bun lorh tor jienv
aa mbi gaa yin ziouc gorngv mbuox ninh nyei bou
meih mbuo gunv mingh ndaangc
 yie nqa haav gan jienv meih mbuo mingh
 mv baac ninh maiv mbuox ninh nyei nqox
 naa mbaan
aa mbi gaa yin geh jienv lorh njiec zorng wuov zanc
 buatc ndaawitv caux ninh nyei mienh yiem ninh nyei wuov ndaangc maengx njiec
 hungx jienv ninh daaih
 aa mbi gaa yin ziouc buangh ninh mbuo
ndaawitv coqv hoqc gorngv liuz
yie yiem deic bung huaang baeqc baeqc tengx goux wuov dauh mienh maaih nyei nyungc nyungc ga naaiv hnangv
 ninh nyei ga naaiv maiv maaih yietc nyungc dingx laaih
 yie zoux longx bun ninh
 mv baac ninh winh orqv bun yie
se gorngv taux njang ndorm yie corc liouh njiec wuov dauh mienh nyei yietc dauh m jangc dorn nor
 tov tin hungh hniev hniev nyei dingc yie
 ndaawitv
 nyei zuiz
aa mbi gaa yin yietv buatc ndaawitv
 ninh siepv siepv nyei njiec lorh daaih puoqv njiec taux ndau baaix ndaawitv
aa mbi gaa yin mbaapv njiec ndaawitv nyei zaux ga hlen gorngv
yie nyei ziouv aah
 zoux dorngc nyei zuiz ndortv zuqc yie ganh hnangv
 tov bun meih nyei m sieqv bou gorngv bun meih muangx
 tov muangx meih nyei m sieqv bou gorngv nyei waac
tov yie nyei ziouv maiv dungx dingc wuov dauh ciouv haic nyei mienh
 naa mbaan
 nyei zuiz
 ninh se hnangv ninh nyei mbuox
 ninh nyei mbuox heuc naa mbaan
 eix leiz se hngongx
 ninh benx zoux sic hngongx nyei mienh
 mv baac yie
 meih nyei m sieqv bou
 maiv duqv buatc meih
 yie nyei ziouv
 paaiv daaih nyei mienh
ziouv  dangv jienv meih
 yie nyei ziouv
 maiv bun meih ganh nyei buoz jaauv win
 liouc nziaamv cuotv
 weic naaiv yie ziangv jienv ziangh jienv nyei ziouv  houv waac yaac dorng jienv meih nyei nza hmien houv jienv gorngv
 tov bun meih nyei win wangv caux yietc zungv oix hoic meih
 wuov deix mienh hnangv naa mbaan nor
 meih nyei m sieqv bou
 dorh daaih naaiv deix ga naaiv bun meih
 yie nyei ziouv
 tov jiu bun gan meih nyei yietc zungv mienh
tov guangc nqoi meih nyei m sieqv bou zoux dorngc nyei zuiz
 ziouv ndongc haaix zungv oix bun meih zoux hungh yaac liepc wuonv meih nyei hungh douh
 weic zuqc meih tengx ziouv  mborqv jaax
 da faanh meih maaih maengc ziangh jienv nyei hnoi nyieqc
 tov bun yiem meih gu nyuoz maiv maaih haaix nyungc orqv sic
maiv gunv maaih mienh zunc jienv oix zorqv meih nyei maengc
 ziouv
 meih nyei tin hungh
 oix beu jienv meih hnangv beu jaaix nyei ga naaiv nor
 mv baac meih nyei win wangv nyei maengc ziouv oix longc ndopv hlaang fengx guangc hnangv fengx la bieiv guangc nor
taux ziouv  ziux ninh laengz nyei waac zoux longx bun meih aengx liepc meih zoux hungh gunv i saa laa en mienh wuov zanc
meih maiv bun mienh nyei nziaamv liouc cuotv yaac maiv tengx ganh jaauv win
 meih nyei hnyouv ziouc maiv zuqc guaix ganh
 ziouv  bun meih duqv longx nyei ziangh hoc
 tov meih jangx meih nyei m sieqv bou
ndaawitv gorngv mbuox aa mbi gaa yin
ceng ziouv
  i saa laa en nyei tin hungh
 dongh ih hnoi paaiv meih daaih buangh yie wuov dauh
laengz zingh tin hungh weic meih maaih cong mengh
 yaac tov tin hungh ceix fuqv bun meih
 weic zuqc ih hnoi meih laanh jienv yie
 maiv bun yie longc yie ganh nyei buoz jaauv win
 bun mienh nyei nziaamv liouc cuotv
ziouv  dangv jienv maiv bun yie hoic meih
 mv baac yie ziangv jienv ziangh jienv nyei ziouv gorngv
 se gorngv meih maiv siepv siepv nyei daaih buangh yie nor
 taux njang hnoi ndorm
 da faanh naa mbaan nyei biauv zong yietc zungv m jangc dorn maiv zengc yietc dauh
ndaawitv ziouc zipv aa mbi gaa yin dorh daaih bun ninh nyei yietc zungv ga naaiv
 ndaawitv aengx gorngv mbuox ninh
gunv baengh orn nyei nzuonx biauv aqv
 yie muangx meih gorngv liuz yaac ei jienv meih tov nyei waac zoux
aa mbi gaa yin nzuonx mingh lorz naa mbaan
 wuov zanc ninh yiem biauv mbenc hnaangx hlo nyei hnangv hungh diex mbenc nor
 naa mbaan hopv diuv nquin duqv longx haic
 hnyouv za gengh orn lorqc aqv
 aa mbi gaa yin ziouc maiv gorngv haaix nyungc mbuox ninh
 zuov taux da nyeic ndorm cingx daaih gorngv
da nyeic ndorm naa mbaan nzang daaih
 ninh nyei auv gorngv naaiv deix jauv bun ninh muangx
 naa mbaan ziouc butv baengc hniev
 ziangh sin mbai mi aqv
nqa haav leih maiv go ziepc hnoi ziouv ziouc daix naa mbaan
 ninh ziouc daic mi aqv
ndaawitv haiz gorngv naa mbaan daic mi aqv
 ninh ziouc gorngv
ceng ziouv
  ninh tengx yie jaauv win bun naa mbaan weic naa mbaan mangc piex yie nyei sic
 ziouv  yaac laanh jienv maiv bun yie zoux dorngc
 yaac bun naa mbaan zoux dorngc nyei sic ndortv zuqc naa mbaan ganh
 ndaawitv ziouc paaiv mienh mingh tov aa mbi gaa yin daaih zoux ninh nyei auv
ndaawitv nyei bou mingh taux kaanmen wuov
 ninh mbuo gorngv mbuox aa mbi gaa yin
ndaawitv paaiv yie mbuo daaih oix meih mingh zoux ninh nyei auv
aa mbi gaa yin ziouc puoqv njiec hmien taux ndau yaac gorngv
yie se meih nyei m sieqv bou
 yie a hneiv nzaaux meih nyei bou nyei zaux
aa mbi gaa yin ziouc siepv siepv nyei jiez sin daaih geh jienv lorh aengx caux biaa dauh fu sux ninh nyei nouh beiz gan jienv ndaawitv nyei douc waac mienh mingh
 ninh ziouc benx ndaawitv nyei auv mi aqv
ndaawitv longc ndaangc yitv le en mienh
 aa hi no am
 ninh mbuo i dauh ziouc benx ndaawitv nyei auv
mv baac saulo zorqv ninh nyei sieqv
 mikaan
 se ndaawitv nyei auv hlo
 jiu bun ganlim mienh
 laa itc nyei dorn
 banti
 longc zoux auv mi aqv
