o aa li en
 aa li en aac
 dongh ndaawitv liepc ciangv nyei zingh
 yietc hnyangx jaa yietc hnyangx
 gunv bun yietc norm zipv aengx jiex yietc norm zipv
yie corc oix bun aa li en zuqc kouv
 ninh ziouc nzauh yaac nyiemv
 yaac weic yie zoux norm ziec dorngh
yie oix liepc ciangv weih jienv meih biei bung
 yie oix liepc mborqv jaax nyei laauh weih gormx meih
 yaac liepc mborqv jaax nyei jaa sic mborqv meih
meih ziouc zuqc ndortv njiec aiv
 yiem ndau ndiev gorngv waac
 meih nyei waac ziouc yiem nie mbung cuotv daaih
 meih nyei qiex oix yiem ndau ndiev cuotv hnangv mienv nyei qiex
 yaac oix yiem nie mbung cuotv daaih hnangv waac sapv
meih nyei win wangv ndongc wuov camv oix hnangv nie mbung nor muonc
 mienh doqc mienh nyei guanh yaac hnangv zuqc nziaaux buonc nyei mbieqv
 liemh zeih
 yiem nduqc dangh hnangv
nernh jiex nyei ziouv  oix taux
 maaih mba ong mbui
 ndau dongz
 yaac maaih domh
 qiex mbui
 maaih domh nziaaux zunc
 domh nziaaux jieqv
 caux buov ga naaiv qui nyei douz mbietc
wuov zanc caux aa li en mborqv jaax wuov deix norm norm guoqv nyei zuangx jun baeng guanh
 se mborqv ninh caux ninh wuonv nyei dorngx bun ninh zuqc kouv
 ziouc hnangv norm mbeix
 hnangv lungh muonz zanc buatc hinc yaangh nyei sic
se hnangv hnyouv sie nyei mienh mbeix buatc nyanc hnaangx
 nyie daaih ninh haiz hnyouv corc sie jienv yiem
 se hnangv jaang nqaatv nyei mienh mbeix buatc ninh hopv wuom
 nyie daaih ninh haiz mau
 jaang corc mborngx nqaai nyei
 mborqv si on mbong nyei zuangx guoqv yietc zungv mienh yaac zuqc hnangv naaiv nor
meih mbuo gunv zoux maiv nzang nyei sic meih mbuo ziouc maiv nzang aqv
 bun meih mbuo ganh m zing maengh
 meih mbuo ziouc maengh aqv
 gunv diuv nquin mv baac maiv zeiz laaix a ngunc diuv
 gunv lungh lungh laih laih nyei
 mv baac maiv zeiz laaix diuv kuv
weic zuqc ziouv  bun meih mbuo m njormh duqv ndo haic
 ninh buang jienv meih mbuo douc waac mienh nyei m zing
 ninh mbiorngz jienv meih mbuo gorngv zinh hoz waac nyei mienh nyei m nqorngv
weic meih mbuo nor
 naaiv deix yietc zungv laauc yaangh nyei sic se hnangv njunc sou fiev jienv nzaangc
 mborqv jienv yienx
 se gorngv mienh zorqv sou bun dauh haih doqc sou nyei mienh yaac mbuox ninh
tov doqc naaiv oc
 ninh ziouc gorngv
yie maiv haih doqc weic zuqc sou mborqv jienv yienx
fai se gorngv mienh aengx zorqv naaiv njunc sou bun maiv zieqv nzaangc nyei mienh yaac gorngv
tov doqc naaiv oc
 ninh ziouc dau
yie zieqv maiv duqv nzaangc
ziouv gorngv
naaiv deix mienh daaih lorz yie
 longc ninh mbuo nyei nzuih taaih yie
 mv baac ninh mbuo nyei hnyouv leih duqv yie go
 ninh mbuo taaih yie
 se kungx longc mienh njaaux nyei leiz hnangv
weic naaiv yie oix zoux peix fuc nyei sic yietc kang jiex yietc kang
 bun naaiv deix mienh mbuoqc horngh haic
 cong mengh mienh nyei cong mengh oix zuqc mietc
 maaih wuonh zaang nyei mienh nyei wuonh zaang yaac oix zuqc gem jienv
zorqv ninh mbuo daav nyei za eix bingx ziouv wuov deix oix zuqc kouv aqv
 se dongh yiem hmuangx zong zoux ninh mbuo nyei sic yaac gorngv
haaix dauh buatc yie mbuo
 haaix dauh hiuv duqv yie mbuo
meih mbuo zorqv nyungc nyungc mbienv nzuonx nzengc
 ziouc hnamv daaih nanv nie zaangc caux ba naih nie fih hnangv
 nanv daaih nyei ga naaiv haih mbuox nanv ninh daaih nyei zaangc mienh
ninh maiv zeiz nanv yie daaih
 fai nanv daaih nyei ga naaiv haih mbuox nanv ninh daaih wuov dauh
ninh maiv hiuv duqv haaix nyungc
 fai
maiv zeiz kungx maaih diqv dien ziangh hoc fai
 le mbaa norn ziouc tiuv benx ndau junc
 ndau junc yaac buatc hnangv ndiangx lomc
taux wuov hnoi m normh ndung nyei mienh haih muangx duqv haiz naaiv njunc sou nyei waac
 m zing maengh mienh nyei m zing oix yiem mapv hmuangx gu nyuoz haih mangc duqv buatc
nyiemc ganh zoux faix nyei mienh oix kaux ziouv  aengx duqv njien youh
 yiem zuangx baamh mienh mbu ndongx nyei mienh jomc mienh oix ceng i saa laa en nyei cing nzengc tin hungh
mienh doqc mienh oix zutc nzengc
 huotv mienh nyei mienh oix nzengc mi aqv
 yietc zungv lorz qangx zoux orqv nyei mienh oix zuqc pai guangc
se ninh mbuo gorngv joux waac bun zuiz ndortv zuqc maiv zoux dorngc nyei mienh
 yaac daav za eix hlopv zuqc yiem zingh gaengh mbenc sic nyei mienh
 yaac zoux jaav zorng zengx bun kuv mienh maiv duqv baengh fim
weic naaiv ziouv
 dongh njoux apc laa ham biaux ndutv kouv nyei sic wuov dauh
 gorngv mbuox yaakopv nyei zeiv fun
yangh naaiv mingh yaakopv nyei zeiv fun maiv zuqc nyaiv
 yangh naaiv mingh ninh mbuo nyei hmien yaac maiv tuix setv
ninh mbuo buatc yie ceix bun ninh mbuo nyei zeiv fun yiem ninh mbuo mbu ndongx
 ninh mbuo ziouc taaih yie nyei mengh cing nzengc
 ninh mbuo oix nyiemc yaakopv nyei cing nzengc tin hungh se za gengh cing nzengc
 yaac taaih i saa laa en nyei tin hungh
hnyouv hnamv dorngc nyei mienh zungv haih mengh baeqc
 la ngopv nyei mienh yaac oix a hneiv zipv njaaux nyei waac
