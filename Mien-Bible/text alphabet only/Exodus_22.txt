se gorngv maaih mienh zoux zaqc nimc ngongh fai ba gi yungh dorh mingh daix fai maaic
 yietc dauh ngongh oix zuqc buih biaa dauh
 yietc dauh ba gi yungh buih biei dauh
se gorngv mienh buatc janx zaqc wetv kuotv bieqc biauv ziouc mborqv janx zaqc daic nor
 mborqv janx zaqc wuov dauh maiv maaih daix mienh nyei zuiz
mv baac se gorngv mba hnoi cuotv daaih ninh mborqv daic nor
 ninh ziouc maaih daix mienh nyei zuiz
janx zaqc zungv oix zuqc buih ninh nimc nyei ga naaiv
 maiv maaih haaix nyungc buih nor
 oix zuqc maaic ninh ganh daaih buih
se gorngv ninh nimc daaih nyei saeng kuv
 maiv gunv ngongh fai lorh fai ba gi yungh
 corc yiem ninh nyei buoz ndiev
 maiv gaengh maaic maiv gaengh daix
 yietc dauh oix zuqc buih i dauh
haaix dauh bungx saeng kuv yiem ninh ganh nyei ndeic fai a ngunc huingx nyanc miev
 saeng kuv yaac saau mingh bieqc ganh dauh nyei ndeic nyanc ga naaiv
 saeng kuv ziouv oix zuqc zorqv ganh nyei ndeic gauh longx jiex nyei ga naaiv fai a ngunc huingx gauh longx jiex nyei biouv daaih tipv
haaix dauh yiem ndeic buov douz
 douz yaac lanh njimv mbiorqc
 aengx lanh zuqc mienh nyei mbiauh ndui fai maiv gaengh gaatv nyei mbiauh fai buov nzengc ziangh nzong ndeic
 buov douz wuov laanh mienh oix zuqc tipv junh nzengc
se gorngv maaih mienh dorh nyaanh fai jaaix nyei ga naaiv bun dauh juangc laangz nyei gorx youz tengx siou
 wuov deix ga naaiv yaac zuqc janx zaqc nimc mi aqv
 zorqv duqv janx zaqc nor
 janx zaqc ganh oix zuqc buih
 yietc gouv oix zuqc buih i gouv
zorqv maiv duqv janx zaqc nor
 oix zuqc dorh siou ga naaiv wuov dauh biauv ziouv mingh dunx sic mienh wuov zaah mangc gaax
 zeiz ninh ganh nimc fai maiv zeiz
haaix zanc maaih gox nyei sic
 maiv gunv se laaix ngongh
 fai lorh
 ba gi yungh
 lui houx fai haaix nyungc ga naaiv dingx laaih
 se gorngv maaih dauh gorngv
  naaiv se yie nyei
  oix zuqc dorh ninh mbuo i dauh mingh taux dunx sic mienh wuov dunx
 dingc haaix dauh dorngc
 dorngc wuov dauh oix zuqc buih i gouv
haaix dauh dorh lorh fai ngongh fai ba gi yungh fai haaix nyungc saeng kuv yaac duqv
 bun dauh juangc laangz nyei gorx youz tengx ninh goux
 se gorngv saeng kuv daic fai zuqc mun
 fai zuqc mienh caangv mingh yaac maiv maaih haaix dauh buatc nor
tengx mangc nyei mienh oix zuqc dorng jienv ziouv  houv waac gorngv
 maiv zeiz ninh nimc wuov dauh nyei ga naaiv
 saeng kuv nyei ziouv ganh oix zuqc laengz ndortv
 tengx goux wuov dauh maiv zuqc buih aqv
mv baac se gorngv tengx goux nyei mienh goux jienv nyei ziangh hoc zuqc janx zaqc nimc wuov dauh saeng kuv nor
 goux nyei mienh oix zuqc tipv junh
se gorngv hieh ga naaiv daaih ngaatc saeng kuv daic
 oix zuqc dorh hieh ga naaiv nyanc zengc nyei orv daaih bun saeng kuv ziouv mangc
 goux nyei mienh ziouc maiv zuqc tipv aqv
gorngv hnangv maaih mienh gaav laangz zaangc gorx youz nyei saeng kuv mingh longc
 saeng kuv nyei ziouv maiv buatc nyei ziangh hoc wuov dauh saeng kuv zuqc mun fai daic nor
 gaav nyei mienh oix zuqc tipv junh
se gorngv saeng kuv nyei ziouv caux jienv yiem nor
 gaav longc nyei mienh maiv zuqc tipv
 se gorngv benx gouv daaih nyei saeng kuv
 saeng kuv ziouv duqv gouv nyei nyaanh div saeng kuv nyei m nqorngv hnangv
se gorngv maaih dauh sieqv maiv nziaauc jiex dorn yaac maiv gaengh maaih haaix dauh gorngv ziangh ninh mv baac maaih dauh m jangc dorn nduov ninh caux bueix nor
 wuov dauh m jangc dorn zungv oix zuqc cuotv leiz ging nyaanh yaac oix zuqc longc wuov dauh sieqv zoux ninh nyei auv aqv
gorngv hnangv sieqv nyei die maiv kangv bun wuov dauh m jangc dorn longc
 m jangc dorn corc oix zuqc cuotv mbuoqc dongh maiv bueix jiex dorn nyei sieqv nyei leiz ging nyaanh
zoux faatv nyei m sieqv dorn
 oix zuqc daix guangc
haaix dauh mienh hienx saeng kuv
 wuov dauh oix zuqc dingc zuiz daix daic
haaix dauh dorh ga naaiv ziec bun ganh dauh zienh
 maiv zeiz kungx ziec bun ziouv hnangv
 wuov dauh zungv oix zuqc mietc aqv
maiv dungx zoux doqc hoic caux meih mbuo yiem nyei ganh fingx mienh
 weic zuqc zinh ndaangc meih mbuo yaac yiem i yipv deic bung benx ganh fingx mienh
maiv dungx zoux doqc auv guaav caux guh hanh fu jueiv
se gorngv zoux hoic ninh mbuo
 ninh mbuo heuc jienv tov yie tengx
 yie ndongc haaix zungv oix muangx ninh mbuo
yie ziouc qiex jiez
 haic
 bun meih mbuo zuqc nzuqc ndaauv daix
 meih mbuo nyei auv ziouc benx auv guaav
 meih mbuo nyei fu jueiv yaac benx guh hanh fu jueiv mi aqv
se gorngv yiem meih mbuo mbu ndongx maaih dauh yie nyei baeqc fingx jomc haic
 tengx meih mbuo gaav nyaanh
 maiv dungx zoux hnangv bungx zaeqv nyei mienh heuc ninh cuotv leic zinh
se gorngv meih longc haaix dauh nyei domh lui zoux dorngx daauh nor
 mba hnoi maiv gaengh muotv oix zuqc tuix nzuonx bun ninh
weic zuqc ninh kungx maaih naaiv nduqc deix domh lui ndaauv buix sin hnangv
 ninh maiv maaih nor
 ninh longc haaix nyungc homc jienv bueix m njormh
 se gorngv ninh heuc jienv tov yie tengx
 yie ziouc muangx ninh nyei waac
 weic zuqc yie korv lienh mienh
maiv dungx ki tin hungh
 yaac maiv dungx zioux goux baeqc fingx nyei jien
maiv dungx ngaih
 piatv hnoi dorh meih mbuo nyei laangh ziqc
 a ngunc diuv caux ga lanv youh fongc horc bun yie
oix zuqc dorh dauh dauh dorn la gauv daaih bun yie
meih mbuo nyei ngongh
 yungh caux ba gi yungh dorn nyei daauh toi dorn yaac oix zuqc fungx bun yie
 bun dorn caux maa yiem buangv siec hnoi
 hietc hnoi wuov hnoi oix zuqc fungx bun yie
meih mbuo zoux yie nyei cing nzengc mienh
 weic naaiv maiv dungx nyanc hieh ga naaiv ngaatc nyei saeng kuv orv
 oix zuqc guangc bun juv nyanc
