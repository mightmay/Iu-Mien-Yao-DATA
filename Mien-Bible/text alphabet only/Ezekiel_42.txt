jiex daaih wuov laanh mienh aengx dorh yie cuotv daaih taux gu nyuoz wuov kang laatc nyei baqv bung maengx
 taux yietc mbaih biauv
 wuov mbaih biauv doix ziangx zaangc tin hungh nyei biauv ga hlen nyei kungx dorngx
 yaac doix ziangx baqv bung wuov kang biauv
yiem baqv bung maengx
 naaiv mbaih biauv se ndaauv yietc baeqv ndorqc
 jangv hmz ziepc ndorqc
yaac daaux jienv gu nyuoz wuov kang laatc nyic ziepc ndorqc jangv
 aengx huin mingh ga nyiec wuov kang laatc nyei dimc la bieiv nyei ndau benx buo nzangh
 yietc nzangh lapv yietc nzangh
yiem biauv ga nyiec nza hmien maengx maaih diuh jauv ndaauv yietc baeqv ndorqc
 jangv hmz ziepc ndorqc
 qongx qongx nyei gaengh huin mingh baqv bung
gu nguaaic wuov nzangh nyanc bieqc deix gu nyuoz ziouc gauh hepc mbu ndongx caux ga ndiev wuov deix i nzangh
weic zuqc benx buo nzangh yaac maiv maaih ndiouh hnangv yiem ga nyiec wuov kang
 laatc gu nyuoz maaih ndiouh
 weic naaiv gu nguaaic wuov nzangh nyanc bieqc gu nyuoz ndo ziouc gauh hepc mbu ndongx caux ga ndiev wuov deix i nzangh
bieqc wuov mbaih biauv nyei jauv maaih peng njongc caux biauv doix hmien
 caux biauv yaac caux ga nyiec wuov kang laatc baengh baaiz
 njongc hmz ziepc ndorqc ndaauv
weic zuqc yiem nitv ga nyiec wuov kang laatc wuov mbaih biauv ndaauv hmz ziepc ndorqc
 mv baac yiem zaangc tin hungh nyei biauv doix hmien wuov deix ndaauv yietc baeqv ndorqc
wuov mbaih biauv ga ndiev wuov nzangh
 se yangh ga nyiec wuov kang laatc bieqc nyei dorngx dong bung maengx maaih jauv bieqc
dongh ga nyiec wuov kang njongc jiez gorn nyei dorngx
 yiem zaangc tin hungh nyei biauv naamh bung
 doix ziangx zaangc tin hungh nyei biauv ga hlen nyei kungx dorngx
 yaac maaih yietc mbaih biauv
naaiv mbaih biauv nza hmien maengx maaih diuh jauv
 biauv yaac fih hnangv yiem baqv bung wuov mbaih
 ndaauv caux jangv fih hnangv nyei
 bieqc cuotv nyei dorngx
 jangv ndaauv fih hnangv nyei
 qongx qongx nyei gaengh caux baqv bung wuov deix biauv fih hnangv nyei
yiem naamh bung wuov mbaih biauv ga ndiev wuov nzangh maaih jauv yiem dong bung bieqc dongh mienh bieqc wuov diuh jauv nyei dorngx
 yiem naaiv deix dorngx doix hmien maaih peng njongc nqenx jienv
wuov laanh mienh mbuox yie
yiem nitv tin hungh nyei biauv ga hlen nyei kungx dorngx
 baqv bung caux naamh bung naaiv deix i mbaih biauv se cing nzengc nyei biauv
 se mingh nitv fatv ziouv nyei sai mienh nyanc gauh cing nzengc nyei ga naaiv nyei dorngx
 ninh mbuo yaac siou fongc horc gauh cing nzengc nyei ga naaiv
 se fongc horc nyei laangh ziqc caux fiqv zuiz nyei ga naaiv caux zoux dorngc zuiz ziec nyei ga naaiv
 weic zuqc benx cing nzengc nyei dorngx
sai mienh bieqc cing nzengc nyei dorngx nyei ziangh hoc ninh mbuo maiv kuh cuotv taux ga nyiec wuov kang laatc
 zuov taux jaiv liuz zuqv jienv fu sux nyei lui houx cingx cuotv weic zuqc naaiv deix lui houx se cing nzengc
 ninh mbuo oix zuqc zuqv ganh nyungc lui houx cingx daaih haih bieqc baeqc fingx yiem nyei dorngx
wuov laanh mienh ndorqc liuz zaangc tin hungh nyei biauv gu nyuoz nyei dorngx
 ninh dorh yie cuotv huin mingh dong bung wuov dauh laatc gaengh
 aengx ndorqc huing gormx zaangc tin hungh nyei biauv nyei ndau
ninh longc ndorqc nyei biaav ndorqc dong bung
 ziux biaav ndorqc maaih hmz baeqv ndorqc
ninh aengx huin mingh ndorqc baqv bung
 ziux biaav ndorqc maaih hmz baeqv ndorqc
ninh aengx huin mingh ndorqc naamh bung
 ziux biaav ndorqc maaih hmz baeqv ndorqc
ninh aengx huin mingh ndorqc fai bung
 ziux biaav ndorqc maaih hmz baeqv ndorqc
ninh ndorqc biei bung huing gormx nyei laatc
 ndaauv hmz baeqv ndorqc
 jangv hmz baeqv ndorqc
 naaiv se weic bun nqoi naaiv deix cing nzengc ndau caux pou tong nyei ndau
