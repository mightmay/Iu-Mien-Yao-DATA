ih zanc gorngv taux ziec bun miuc fangx nyei nyanc hopv
 mbuo yietc zungv hiuv duqv
mbuo dauh dauh maaih wuonh zaang
 mv baac maaih wuonh zaang se bun mienh zoux maux
 ceng hlo
 laanh hnamv laanh se ceix mienh jiez daaih
se gorngv maaih haaix dauh hnamv daaih ninh hiuv duqv yietc nyungc
 ziux ninh horpc zuqc hiuv nyei ninh corc maiv gaengh hiuv
mv baac haaix dauh hnamv tin hungh
 tin hungh ziouc hiuv duqv wuov dauh aqv
wuov nyungc
 gorngv nyanc ziec bun miuc fangx nyei nyanc hopv
 mbuo hiuv duqv miuc fangx maiv biux mengh haaix nyungc zien nyei ga naaiv
 mbuo yaac hiuv duqv kungx maaih nduqc dauh tin hungh hnangv
maiv gunv yiem lungh yiem ndau
 maaih dongh mienh heuc 
zienh
yaac za gengh maaih 
zienh
 camv
 maaih 
ziouv
 camv
mv baac weic mbuo nor
 kungx maaih nduqc dauh tin hungh hnangv
 se zaangc diex
 dongh zeix maanc muotc wuov dauh
 mbuo yaac weic ninh yiem
 yaac kungx maaih nduqc dauh ziouv hnangv
 se yesu giduc
 tin hungh longc yesu zeix maanc muotc
 mbuo yaac bangc ninh yiem
mv baac maiv zeiz dauh dauh mienh bieqc hnyouv
 maaih deix mienh zinh ndaangc baaix guenx miuc fangx
 taux ih zanc ninh mbuo nyanc ziec bun miuc fangx nyei ga naaiv
 ninh mbuo hnyouv faix
 kungx jangx zuqc ninh mbuo nyanc miuc fangx nyei ga naaiv
 ziouc haiz maaih uix aqv
nyanc hopv nyei ga naaiv maiv haih bun tin hungh gauh a hneiv mbuo
 maiv nyanc
 mbuo maiv zeiz gauh waaic
 nyanc liuz
 mbuo yaac maiv zeiz gauh longx
mv baac
 oix zuqc faix fim oc
 meih mbuo hiuv duqv sueih binc nyanc haaix nyungc yaac duqv
 mv baac maiv dungx laaix naaiv diuc jauv bun sienx maiv henv nyei mienh baamz zuiz
se gorngv maaih dauh hnyouv faix nyei mienh buatc meih
 dongh maaih wuonh zaang nyei mienh
 yiem miuc biauv nyanc nor
 naaiv maiv zeiz nduov ninh oix caux jienv nyanc ziec bun miuc fangx nyei nyanc hopv fai
giduc weic naaiv dauh sienx maiv henv nyei gorx youz daic
 mv baac wuov dauh gorx youz laaix meih 
maaih wuonh zaang
 zuqc mietc
meih hnangv naaic zoux
 meih zoux dorngc meih nyei gorx youz
 weic zuqc ninh hnyouv faix
 meih yaac hoic ninh zoux dorngc
 naaiv yaac zoux dorngc giduc
wuov nyungc
 se gorngv nyanc hopv haih nduov yie nyei gorx youz baamz zuiz
 yie ziouc yietc liuz maiv nyanc orv aqv
 nzauh heix nduov yie nyei gorx youz baamz zuiz
