dauh dauh oix zuqc muangx hungh jaa
 weic zuqc maiv maaih haaix nyungc hungh lingc maiv zeiz tin hungh liepc daaih
 ih zanc zoux jien
 maaih lingc nyei mienh se tin hungh liepc daaih
hnangv naaic
 haaix dauh ngaengc hungh jaa nyei waac
 wuov dauh yaac ngaengc tin hungh liepc daaih nyei hungh lingc
 ngaengc hungh jaa wuov deix oix zuqc dingc zuiz
zoux kuv sic nyei mienh maiv zuqc gamh nziex hungh jaa
 se dongh zoux orqv sic nyei mienh oix zuqc gamh nziex hnangv
 meih oix maaih hnyouv maiv gamh nziex maaih lingc gunv wuov deix fai
 oix zuqc zoux kuv sic cingx maiv gamh nziex
 ninh mbuo ziouc ceng meih
weic zuqc zoux jien fouv nyei mienh zoux tin hungh nyei bou se tengx meih duqv longx
 se gorngv meih zoux orqv sic
 oix zuqc gamh nziex jien fouv
 weic zuqc ninh mbuo za gengh maaih lingc dingc meih nyei zuiz
 ninh zoux tin hungh nyei bou tengx tin hungh jaauv win bun zoux orqv nyei mienh
weic naaiv oix zuqc muangx hungh jaa nyei waac
 maiv daan weic gamh nziex tin hungh oix dingc meih mbuo nyei zuiz hnangv
 ganh nyei laangh fim yaac bun ganh hiuv duqv oix zuqc hnangv haaix nor zoux
weic naaiv meih mbuo yaac oix zuqc cuotv nzou zinh bun hungh jaa
 weic zuqc ninh mbuo zoux hungh jaa nyei gong ziouc tengx tin hungh zoux bou
horpc zuqc bun haaix nyungc nzou zinh haaix dauh ziouc bun wuov dauh aqv
 horpc zuqc taaih ginx haaix dauh ziouc taaih aqv
cin maanc maiv dungx qiemx haaix dauh nyei haaix nyungc zaeqv
 kungx oix zuqc maaih nduqc nyungc zaeqv hnangv
 naaiv se laanh oix zuqc hnamv laanh
 haaix dauh hnamv mienh ziouc ei nzengc leiz latc mi aqv
leiz latc gorngv
maiv dungx hienx auv hienx nqox
 maiv dungx daix mienh
 maiv dungx zoux zaqc
 maiv dungx mauv mienh nyei ga naaiv
 naaiv deix caux yietc zungv leiz latc nzutv zunv gorngv
oix zuqc hnamv mienh hnangv hnamv ganh nor
haaix dauh hnamv mienh
 ninh maiv zoux sic hoic mienh
 weic naaiv
 haaix dauh hnamv mienh ziouc ei nzengc leiz latc
oix zuqc hnangv naaiv nor zoux weic zuqc meih mbuo hiuv duqv ih jaax nyei ziangh hoc jienv haic
 meih mbuo bueix m njormh nyei mienh oix zuqc nyie daaih
 weic zuqc tin hungh njoux mbuo nyei ziangh hoc gauh fatv mbuo sienx yesu giduc wuov zanc aqv
lungh muonz zanc siepv siepv nyei oix jiex
 lungh hnoi zanc oix taux
 oix zuqc guangc nzengc yiem hmuangx zong zoux nyei waaic sic
 yaac oix zuqc zorng jienv yiem njang zong mborqv jaax nyei wuoqc ginc
mbuo oix zuqc zoux horpc
 puix zuqc lungh hnoi zanc nyei njang
 maiv dungx ceux
 maiv dungx hopv diuv nquin
 maiv dungx hienx auv hienx nqox fai zoux maiv luonx horngc nyei sic
 maiv dungx nzaeng jaax
 hanc mienh
meih mbuo oix zuqc longc ziouv yesu giduc zoux meih mbuo mborqv jaax nyei wuoqc ginc
 yaac maiv dungx ziux ganh nyei hnyouv zoux haaix nyungc zuiz
