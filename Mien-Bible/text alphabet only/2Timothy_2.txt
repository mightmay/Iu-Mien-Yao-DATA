yie nyei dorn aac
 meih oix zuqc kaux giduc yesu ceix bun nyei en henv jiez daaih
meih haiz yie dorng jienv zorng zengx mienh camv nyei nza hmien njaaux wuov deix waac
 meih oix zuqc jiu bun ziepc zuoqv nyei mienh
 dongh maaih banh zeic njaaux mienh wuov deix
meih oix zuqc caux yie mbuo maaih buonc siouc kouv naanc hnangv giduc yesu nyei kuv baeng
dorng baeng nyei mienh maiv maaih haaix dauh zanc zanc la nyauv ga nyiec nyei sic
 ninh kungx oix zoux bun gunv ninh wuov dauh baeng bieiv buangv hnyouv hnangv
ndouv saaix nyei mienh saaix nyei ziangh hoc
 maiv ei jienv leiz zoux nor
 maiv haih duqv ningv
cuotv qaqv zoux ndeic nyei mienh maaih leiz duqv ninh nyei buonc laangh ziqc ndaangc
meih oix zuqc longx longx nyei hnamv taux yie gorngv nyei waac
 weic zuqc ziouv zungv oix tengx meih mengh baeqc naaiv deix yietc zungv
oix zuqc jangx jienv yesu giduc
 ndaawitv hungh nyei zeiv fun
 dongh daic mingh tin hungh bun nangh daaih wuov dauh
 naaiv se yie zunh nyei kuv fienx
weic naaiv kuv fienx yie zuqc siouc kouv
 zungv zuqc limc ndoh jienv hnangv zoux zuiz mienh nor
 mv baac tin hungh nyei doz maiv zuqc limc ndoh
hnangv naaic yie weic tin hungh ginv daaih nyei mienh diev nyungc nyungc
 weic bun ninh mbuo kaux giduc yesu duqv njoux yaac duqv yietc liuz nyei njang laangc
naaiv joux waac za gengh zien nyei
se gorngv mbuo caux ninh daic
 mbuo ziouc duqv caux ninh ziangh
se gorngv mbuo diev taux daauh
 mbuo ziouc duqv caux ninh gunv
 se gorngv mbuo maiv nyiemc ninh
 ninh ziouc maiv nyiemc mbuo
maiv gunv mbuo hnyouv maiv zingx
 ninh hnyouv zingx nyei
 weic zuqc ninh maiv haih nduov ninh ganh
oix zuqc mbuox zuangx mienh jangx jienv naaiv deix sic
 yaac oix zuqc yiem tin hungh nyei nza hmien hatc ninh mbuo maiv dungx nzaeng nyinh nzaeng nyouz
 nzaeng nyinh nyouz se maiv lamh longc
 kungx zoux waaic muangx nyei mienh hnangv
meih oix zuqc njiec qaqv zoux nyungc nyungc weic bun tin hungh horpc hnyouv
 ziouc zoux maiv zuqc nyaiv nyei gong mienh
 yaac longc duqv horpc tin hungh zien leiz nyei doz
oix zuqc simv nqoi maiv sienx tin hungh nyei mienh nyei henh mbienx waac
 weic zuqc naaiv nyungc waac kungx bun mienh gunv zoux gunv leih tin hungh go hnangv
naaiv nyungc waac oix faanv jienv mingh hnangv butv doqc haic nyei faang huv jienv orv mingh nor
 njaaux naaiv nyungc waac nyei mienh maaih i dauh heuc hi me ne atc caux fi le tatv
ninh mbuo guangc zien leiz nyei jauv yaac gorngv mienh nangh daaih nyei hnoi jiex liuz aqv
 ziouc maaih deix mienh nyei sienx fim lunc nzengc
mv baac tin hungh liepc daaih nyei gorn ndoqv se wuonv haic yaac maaih yienx nqaapv jienv gorngv
ziouv hiuv duqv haaix dauh zoux ninh ganh nyei mienh
 yaac gorngv
haaix dauh nyiemc ziouv nyei mbuox
 wuov dauh oix zuqc guangc nzengc yietc zungv waaic sic
yietc norm domh biauv nyei jaa dorngx
 maiv daan longc jiem longc nyaanh zoux daaih hnangv
 yaac maaih longc ndiangx longc nie zoux nyei
 maaih deix longc duqv jaaix nyei
 maaih deix pou tong nyei longc
se gorngv haaix dauh fioux ganh cing nzengc
 guangc nzengc hiuang orqv nyei sic
 wuov dauh ziouc hnangv longc duqv jaaix nyei jaa dorngx
 cing nzengc nyei
 puix duqv ninh nyei ziouv longc
 yaac duqv liuc leiz ziangx zoux nyungc nyungc kuv sic
hnangv naaic
 oix zuqc simv nqoi
 maiv dungx zoux hnangv mienh lunx mienh nyei hnyouv hanc zoux nyei sic
 oix zuqc caux yietc zungv longc cing nzengc hnyouv heuc ziouv tengx nyei mienh jienh zoux horpc nyei jauv
 sienx longx
 hnamv mienh yaac maaih baengh orn
oix zuqc simv jienv mienh nzaeng hngongx haic
 maiv maaih eix leiz nyei sic
 weic zuqc meih hiuv duqv naaiv deix sic kungx zoux gorn bun mienh nzaeng jaax hnangv
ziouv nyei bou maiv horpc zuqc nzaeng jaax
 daaux nzuonx oix zuqc zoux longx bun zuangx mienh
 oix zuqc njaaux longx yaac maaih noic
oix zuqc longc suonc hnyouv kuinx caux ninh doix dekc wuov deix mienh
 nziex tin hungh oix bun ninh mbuo maaih qangx goiv hnyouv
 hiuv duqv zien leiz mv bei
hnangv naaic ninh mbuo haih nzang daaih ziouc biaux ndutv mienv nyei hungh nyei koux
 dongh hlopv ninh mbuo
 aapv ninh mbuo ei ninh nyei za eix zoux
