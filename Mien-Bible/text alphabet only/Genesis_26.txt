yiem apc laa ham nyei seix zeiv
 naaiv norm deic bung buangh zuqc yietc nzunc domh huaang domh ngorc
 taux i sakc nyei seix zeiv aengx buangh nzunc
 i sakc ziouc mingh taux ge laa aa zingh
 fi li saa die mienh nyei hungh
 aa mbi me lekv wuov
ziouv  hinc cuotv gorngv mbuox i sakc
maiv dungx mingh yiem i yipv deic bung
 oix zuqc yiem dongh yie oix mbuox meih yiem nyei deic bung
oix zuqc yiem naaiv norm deic bung
 yie ziouc caux meih yiem yaac ceix fuqv bun meih
 weic zuqc yie oix zorqv naaiv deix yietc zungv deic bung bun meih caux meih nyei zeiv fun yietc liuz yiem
 yie oix ei jienv yie caux meih nyei die
 apc laa ham
 houv jiex ngaengc waac zoux ziangx
yie oix bun meih nyei zeiv fun hiaangx daaih ndongc gu nguaaic lungh nyei hleix camv
 yaac zorqv naaiv deix yietc zungv deic bung bun ninh mbuo
 lungh ndiev maanc guoqv mienh yaac oix weic meih nyei zeiv fun duqv fuqv
weic zuqc apc laa ham muangx yie nyei waac yaac ei jienv yie paaiv nyei jauv
 caux yie nyei leiz latc
 yie nyei lingc caux leiz
i sakc ziouc yiem jienv ge laa aa zingh
wuov norm dorngx nyei mienh naaic taux ninh nyei auv
 i sakc gorngv le mbe kaa zoux ninh nyei muoc
 gamh nziex maiv gorngv le mbe kaa zoux ninh nyei auv
 ninh yiem hnyouv hnamv
nziex yiem naaiv nyei mienh haih laaix le mbe kaa daix yie mv bei
 weic zuqc le mbe kaa ziangh duqv nzueic haic
i sakc yiem wuov lauh aqv
 maaih hnoi nor
 aa mbi me lekv hungh yiem hungh dinc mangc cuotv fong muonh
 buatc i sakc caux le mbe kaa qam jienv jaax
aa mbi me lekv heuc i sakc daaih ziouc gorngv
ninh za gengh meih nyei auv niaa
 meih weic haaix diuc gorngv ninh zoux meih nyei muoc
 i sakc dau
weic zuqc yie nzauh heix laaix ninh mienh oix daix yie mv bei
aa mbi me lekv gorngv
meih fungc hnangv naaiv nor zoux bun yie mbuo
 se gorngv maaih dauh yie nyei baeqc fingx caux meih nyei auv bueix nor
 se meih ganh dorh zuiz daaih hoic yie mbuo
aa mbi me lekv ziouc hatc ninh nyei baeqc fingx
haaix dauh zoux haaix nyungc bun naaiv dauh mienh fai ninh nyei auv
 wuov dauh oix zuqc daix daic
i sakc yiem wuov norm deic bung zuangx ga naaiv
 wuov hnyangx ninh zuangx yietc gouv siou duqv yietc baeqv gouv weic zuqc ziouv ceix fuqv bun ninh
ninh gunv zoux gunv benx jienv faaux taux za gengh zoux domh butv zoih mienh
ninh maaih ngongh
 maaih ba gi yungh
 maaih yungh camv
 bou yaac maaih camv
 fi li saa die mienh ziouc mueic jieqv haic
ninh mbuo ziouc wetv nie dinh ndipc dongh zinh ndaangc yiem i sakc nyei die
 apc laa ham
 nyei seix zeiv wuov zanc ninh nyei bou wetv daaih nyei wuom kuotv
aa mbi me lekv gorngv mbuox i sakc
meih oix zuqc suiv nqoi yie mbuo aqv
 weic zuqc meih ih zanc gauh henv yie mbuo
i sakc ziouc suiv mingh corng ndopv liuh yiem ge laa aa horngz
ninh aengx wetv nzunc dongh yiem ninh nyei die
 apc laa ham
 nyei seix zeiv wetv daaih nyei wuom kuotv
 weic zuqc apc laa ham guei seix liuz
 nqa haav fi li saa die mienh dinh ndipc nzengc mi aqv
 i sakc yaac cuotv wuov deix wuom kuotv nyei mbuox ziux zinh ndaangc ninh nyei die cuotv nyei mbuox
i sakc nyei bou aengx wetv norm wuom kuotv yiem wuov horngz
 wetv cuotv zingv wuom daaih aqv
ge laa aa zingh nyei yungz saeng kuv nyei bou daaih caux i sakc nyei yungz saeng kuv nyei bou nzaeng
 ninh mbuo gorngv
naaiv norm wuom kuotv se yie mbuo nyei
 i sakc ziouc cuotv wuov norm wuom kuotv nyei mbuox heuc e sekc
 weic zuqc ninh mbuo daaih caux ninh nzaeng
i sakc nyei bou aengx wetv duqv norm wuom kuotv
 mienh aengx daaih nzaeng
 i sakc ziouc cuotv mbuox heuc sitc naa
i sakc ziouc leih nqoi wuov norm dorngx aengx ganh wetv norm wuom kuotv
 naaiv nzunc maiv maaih haaix dauh nzaeng aqv
 ninh ziouc cuotv wuov norm wuom kuotv nyei mbuox heuc le hox mbotc
 ninh gorngv
ih zanc ziouv bun mbuo maaih dorngx yiem
 mbuo yiem naaiv norm deic bung haih jaa duqv longx jienv mingh aqv
i sakc aengx suiv mingh yiem mbe e qe mbaa zingh
wuov muonz ziouv hinc cuotv mbuox ninh
yie se meih nyei die
 apc laa ham
 nyei tin hungh
 maiv dungx gamh nziex oc
 yie caux meih yiem yaac weic yie nyei bou
 apc laa ham
 oix ceix fuqv bun meih yaac bun meih nyei zeiv fun hiaangx jienv faaux
i sakc ziouc yiem wuov ceix norm ziec dorngh yaac gorngv cuotv ziouv nyei mbuox daaih zaangc
 ninh yaac corng ndopv liuh yiem wuov norm dorngx
 ninh nyei bou aengx wetv norm wuom kuotv
aa mbi me lekv hungh caux tengx ninh caangh laangh nyei mienh
 aa hutc satv
 aengx caux ninh nyei domh baeng bieiv
 fiko
 yiem ge laa aa zingh mingh lorz i sakc
taux wuov i sakc ziouc naaic gaax
zinh ndaangc meih mbuo nzorng yie
 zunc yie cuotv meih mbuo nyei deic bung
 ih zanc meih mbuo aengx daaih lorz yie zoux haaix nyungc
ninh mbuo dau
yie mbuo buatc duqv mengh nyei
 ziouv caux meih yiem
 yie mbuo daaih tov caux meih lomh nzoih laengz waac
 bun meih caux yie mbuo liepc jiez ngaengc waac
tov laengz meih maiv zoux haaix nyungc hoic yie mbuo
 hnangv zinh ndaangc yie mbuo maiv zoux haaix nyungc hoic meih nor
 yie mbuo kungx zoux longx bun meih hnangv
 meih yaac duqv baengh orn nyei cuotv deic bung
 ih zanc meih se ziouv ceix fuqv nyei mienh
i sakc weic ninh mbuo mbenc donx hnaangx longx nyei
 ninh mbuo ziouc yiem wuov nyanc
 yiem wuov hopv
da nyeic ndorm ninh mbuo jiez sin nziouv nyei
 laanh caux laanh liepc jiez ngaengc waac
 liepc liuz
 i sakc fungx ninh mbuo cuotv jauv
 baengh orn nyei leih nqoi doic
dongh wuov hnoi i sakc nyei bou daaih gorngv taux ninh mbuo wetv wuom kuotv nyei jauv
 ninh mbuo gorngv
yie mbuo wetv taux wuom mi aqv
i sakc ziouc cuotv wuov norm wuom kuotv nyei mbuox heuc qi mbaa
 weic naaiv
 wuov norm dorngx nyei zingh nyei mbuox heuc mbe e qe mbaa taux ih jaax hnoi
esaau duqv feix ziepc hnyangx wuov zanc ninh dorng jaa
 ninh longc hitv tai mienh
 mbe e li
 nyei sieqv
 yu nditc
 aengx longc hitv tai mienh
 elon
 nyei sieqv
 mbaa se matv
weic naaiv deix i dauh m sieqv dorn
 i sakc caux le mbe kaa zuqc nzauh camv
