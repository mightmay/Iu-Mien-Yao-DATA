maiv dungx dingc mienh nyei zuiz
 tin hungh ziouc maiv dingc meih mbuo nyei zuiz
weic zuqc meih mbuo hnangv haaix nor dingc mienh nyei zuiz
 tin hungh yaac hnangv wuov nor dingc meih mbuo nyei zuiz aqv
 meih mbuo longc haaix nyungc hlaau bun mienh
 tin hungh yaac longc wuov nyungc hlaau bun meih mbuo
meih weic haaix diuc buatc meih nyei gorx youz nyei m zing maaih la fapv yaac maiv hnamv taux meih ganh nyei m zing maaih nqanx ndiangx
ganh nyei m zing maaih nqanx ndiangx
 meih fungc haih mbuox meih nyei gorx youz
  gorx aac
 yie tengx gorx ban cuotv m zing nyei la fapv oc
beih zaqc hnyouv njuotv nyei mienh aah
 oix zuqc zorqv cuotv ganh nyei m zing wuov nqanx ndiangx ndaangc cingx daaih haih mangc duqv zien tengx gorx youz ban cuotv m zing nyei la fapv
maiv dungx zorqv cing nzengc nyei ga naaiv bun juv
 gamh nziex juv haih daaux sin daaih ngaatc meih mbuo
 yaac maiv dungx zorqv jaaix nyei la bieiv zou zoi bun dungz
 dungz kungx oix caaiv waaic hnangv
oix zuqc tov ziouc duqv
 oix zuqc lorz ziouc buatc
 oix zuqc ngaengv gaengh
 gaengh ziouc nqoi
weic zuqc haaix dauh tov ziouc duqv
 haaix dauh lorz ziouc buatc
 haaix dauh ngaengv gaengh
 gaengh ziouc nqoi
meih mbuo haaix dauh mienh
 ninh nyei dorn tov njuov
 meih oix bun la bieiv ninh fai
dorn tov mbiauz
 meih oix bun naang ninh fai
meih mbuo ndongc naaic waaic nyei mienh zungv hiuv duqv bun longx nyei ga naaiv meih mbuo nyei fu jueiv
 meih mbuo nyei tin dorngh diex yietc zei oix bun longx nyei ga naaiv tov ninh wuov deix mienh
meih mbuo oix mienh hnangv haaix nor zoux bun meih mbuo
 meih mbuo yaac oix zuqc hnangv wuov nor zoux bun mienh
 mose nyei leiz caux douc waac mienh njaaux nyei waac
 nzutv zunv gorngv se dongh naaiv aqv
oix zuqc bieqc hepc wuov dauh gaengh
 weic zuqc dorh mienh mingh zuqc mietc wuov dauh gaengh jangv nyei
 jauv yaac kuh yangh nyei
 yangh wuov diuh jauv nyei mienh camv haic
mv baac bieqc mingh duqv yietc liuz nyei maengc wuov dauh gaengh se hepc nyei
 jauv yaac aqc duqv yangh
 lorz buatc wuov diuh jauv nyei mienh zoqc
oix zuqc mbungh jienv jaav douc waac mienh
 ninh mbuo daaih lorz meih mbuo wuov zanc
 beih zaangc hnangv ba gi yungh
 mv baac ninh mbuo nyei hnyouv ciouv hnangv hieh juv nor
meih mbuo samx mangc ninh mbuo zoux nyei sic meih mbuo ziouc hiuv duqv ninh mbuo aqv
 ndiangx njimv maiv haih ziangh a ngunc biouv
 mungv long njimv yaac maiv haih ziangh ngongh nyorx biouv
ndiangx longx ziangh longx nyei biouv
 ndiangx maiv benx ziangh maiv benx nyei biouv
ndiangx longx maiv haih ziangh maiv benx nyei biouv
 maiv benx nyei ndiangx maiv haih ziangh longx nyei biouv
haaix diuh ndiangx ziangh biouv maiv benx
 zungv zuqc goix guangc buov douz
hnangv naaic
 meih mbuo buatc ninh mbuo zoux nyei sic meih mbuo ziouc zieqv duqv jaav douc waac mienh aqv
heuc jienv yie
  ziouv aah
 ziouv
  wuov deix mienh
 maiv zeiz dauh dauh haih duqv bieqc tin hungh nyei guoqv
 kungx dongh ei yie nyei tin dorngh diex nyei eix zoux wuov deix duqv bieqc hnangv
taux siemv zuiz wuov hnoi mienh camv nyei oix mbuox yie
  ziouv aah
 ziouv
 yie mbuo dengv meih nyei mbuox douc tin hungh nyei waac
 yaac zunc mienv cuotv
 yaac zoux jiex mbuoqc horngh nyei sic camv
wuov zanc yie oix gorngv mbuox ninh mbuo
  yie liemh maiv hiuv duqv meih mbuo niaa
 meih mbuo zoux waaic nyei mienh gaanv biaux nqoi maah
hnangv naaiv
 haaix dauh haiz liuz yie naaiv deix waac
 yaac ei jienv zoux
 se hnangv yietc dauh cong mengh nyei mienh gomv biauv la bieiv baengh gu nguaaic
duih domh mbiungc
 wuom hlo guaatv
 borngz domh nziaaux buonc biauv
 biauv yaac maiv mbaang
 weic zuqc gomv la bieiv baengh gu nguaaic
mv baac haaix dauh haiz liuz yie naaiv deix waac yaac maiv ei jienv zoux
 ziouc hnangv dauh mienh hngongx mienh nor
 naaiv dauh gomv biauv yiem saa ziou gu nguaaic
duih domh mbiungc
 wuom hlo guaatv
 borngz domh nziaaux buonc biauv
 biauv ziouc mbaang
 lomz
 lomz nyei mbaang mi aqv
yesu gorngv liuz naaiv deix waac
 zuangx mienh mbuoqc horngh haic ninh njaaux nyei waac
weic zuqc ninh njaaux maiv hnangv ninh mbuo nyei njaaux leiz fin saeng
 ninh nyei waac maaih hatc maaz haic
