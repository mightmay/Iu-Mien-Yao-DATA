matv taan nyei dorn
 se faa ti yaa
 caux baatc he nyei dorn
 ge ndaa li yaa
 caux se le mi yaa nyei dorn
 ye hu kan
 caux man ki aa nyei dorn
 baatc he
 haiz ye le mi gorngv mbuox zuangx baeqc fingx nyei waac
ninh gorngv
ziouv hnangv naaiv gorngv
  haaix dauh yiem naaiv norm zingh zungv oix zuqc nzuqc ndaauv
 zuqc ngorc hnaangx
 zuqc wuon baengc daic
 mv baac cuotv mingh lorz ken ndie mienh wuov deix duqv ziangh jienv
 se ninh duqv ninh nyei maengc benx mborqv jaax duqv daaih nyei zingh nyeic
 duqv maengc ziangh
ziouv hnangv naaiv gorngv
  naaiv norm zingh zungv oix zuqc jiu bun mbaa mbi lon hungh nyei jun baeng nyei buoz ndiev
 ninh mbuo ziouc caangv duqv mi aqv
wuov deix jien gorngv mbuox hungh diex
tov bun naaiv laanh mienh zuqc daix daic
 weic zuqc ninh zorqv naaiv nyungc waac mbuox zingh gu nyuoz zengc njiec nyei baeng caux zuangx baeqc fingx ziouc bun ninh mbuo nyei buoz mau
 naaiv laanh mienh maiv zeiz oix bun naaiv deix baeqc fingx duqv longx
 ninh oix bun ninh mbuo zuqc kouv hnangv
se nde ki yaa hungh gorngv
ninh yiem meih mbuo nyei buoz ndiev
 hungh diex maiv haih zoux haaix nyungc ngaengc meih mbuo
ninh mbuo ziouc zorqv ye le mi
 longc hlaang bungx njiec
 bun ninh yiem hungh diex nyei dorn
 man ki aa
 nyei siou wuom kuotv gu nyuoz
 wuov deix siouv gaeng nyei baeng nyei laatc gu nyuoz
 wuov norm siou wuom nyei kuotv maiv maaih wuom
 kungx maaih wuom bamc ndorngh
 ye le mi ziouc zemh njiec wuom bamc mi aqv
yiem hungh dinc maaih dauh im dov nyei e ti o bie mienh
 mbuox heuc e mbetc melekv
 ninh haiz gorngv ninh mbuo zorqv ye le mi bungx njiec siou wuom nyei kuotv
 wuov zanc hungh diex zueiz jienv mben yaa min gaengh ndaangc
e mbetc melekv ziouc yiem hungh dinc cuotv mingh gorngv mbuox hungh diex
yie nyei ziouv
 hungh diex aac
 naaiv deix mienh zoux bun douc waac mienh
 ye le mi
 nyei nyungc nyungc sic se orqv haic
 yiem wuov ninh zungv oix ngorc daic
 weic zuqc zingh gu nyuoz maiv maaih yietc deix nyanc hopv aqv
hungh diex ziouc paaiv e ti o bie mienh
 e mbetc melekv
 ninh gorngv
oix zuqc dorh yiem naaiv nyei buo laanh mienh mingh douc waac mienh
 ye le mi
 wuov
 ninh maiv gaengh daic oix zuqc yiem siou wuom nyei kuotv cie ninh cuotv ndaangc
e mbetc melekv ziouc dorh wuov deix mienh caux jienv ninh mingh
 ninh mbuo mingh taux hungh dinc
 taux siou lui huv nyei dorngx
 lorz loz ndie caux lui houx huv
 longc hlaang bungx njiec siou wuom nyei kuotv bun ye le mi
e ti o bie mienh
 e mbetc melekv
 mbuox ye le mi
zorqv ba nyaaic caux lui houx huv fapv jienv hlaang caux buoz sei ndiev
 ye le mi ei jienv zoux
ninh mbuo ziouc longc wuov deix hlaang cie ninh cuotv siou wuom nyei kuotv
 ye le mi corc yiem siouv gaeng nyei baeng nyei laatc gu nyuoz
se nde ki yaa hungh paaiv mienh mingh dorh douc waac mienh
 ye le mi
 daaih taux zaangc ziouv nyei biauv da faam kang gaengh bieqc nyei dorngx
 ziouc yiem naaic buangh ninh
 hungh diex gorngv mbuox ye le mi
yie oix naaic yietc nyungc meih
 maiv dungx bingx haaix nyungc maiv mbuox yie
ye le mi gorngv mbuox se nde ki yaa
se gorngv yie mbuox meih
 meih ndongc haaix zungv daix yie maiv zeiz
 se gorngv yie tengx meih caangh laangh
 meih yaac maiv muangx yie
se nde ki yaa hungh ziouc bingx jienv caux ye le mi houv waac gorngv
yie ziangv jienv ziangh jienv nyei ziouv
 dongh bun yie mbuo maaih maengc wuov dauh
 houv waac gorngv
 yie maiv daix meih yaac maiv jiu bun meih yiem lorz meih nyei maengc wuov deix mienh nyei buoz ndiev
ye le mi ziouc gorngv mbuox se nde ki yaa
ziouv
  nernh jiex nyei tin hungh
 i saa laa en nyei tin hungh hnangv naaiv gorngv
  se gorngv meih nyiemc suei
 zorqv ganh fungx bun mbaa mbi lon hungh nyei jien
 meih ziouc duqv maengc cuotv
 naaiv norm zingh ziouc zuqc jiu bun ken ndie mienh
 ninh mbuo yaac maiv longc douz buov aqv
 meih caux meih nyei biauv zong mienh yaac duqv ziangh jienv
se gorngv meih maiv nyiemc suei
 maiv zorqv ganh fungx bun mbaa mbi lon hungh nyei jien
 naaiv norm zingh ziouc zuqc jiu bun yiem ken ndie mienh nyei buoz ndiev
 ninh mbuo ziouc longc douz buov
 meih yaac biaux maiv ndutv yiem ninh mbuo nyei buoz ndiev
se nde ki yaa hungh gorngv mbuox ye le mi
yie gamh nziex biaux mingh bieqc ken ndie mienh wuov deix yiutai mienh
 nziex ken ndie mienh zorqv yie jiu bun wuov deix mienh
 ninh mbuo ziouc zoux doqc bun yie
ye le mi dau
meih maiv zuqc jiu bun ninh mbuo
 tov meih muangx ziouv  longc yie gorngv mbuox meih nyei waac
 meih ziouc duqv longx
 ninh mbuo yaac liouh meih nyei maengc
mv baac se gorngv meih maiv nyiemc suei
 naaiv se ziouv laauc yaangh bun yie buatc nyei sic
mangc maah
 yiem yu ndaa nyei hungh dinc zengc njiec nyei m sieqv dorn zuqc dorh cuotv jiu bun mbaa mbi lon hungh nyei jien
 wuov deix m sieqv dorn gorngv
+ dongh meih bungx hnyouv nyei gorx youz nduov meih yaac hingh meih mi aqv
 ih zanc meih nyei zaux zemh njiec wuom bamc
 ninh mbuo ziouc guangc meih aqv
ninh mbuo oix zorqv meih nyei yietc zungv auv caux naamh nyouz jiu bun ken ndie mienh
 meih ganh yaac maiv haih biaux ndutv ninh mbuo nyei buoz ndiev
 zungv zuqc mbaa mbi lon hungh zorqv
 naaiv norm zingh yaac oix zuqc douz buov qui
se nde ki yaa gorngv mbuox ye le mi
maiv dungx bun haaix dauh hiuv duqv naaiv deix waac
 meih ziouc maiv daic
se gorngv wuov deix jien haiz gorngv yie duqv caux meih gorngv waac ziouc daaih lorz meih gorngv
  mbuox yie mbuo maah
 meih hnangv haaix nor gorngv mbuox hungh diex
 hungh diex yaac gorngv haaix nyungc mbuox meih
 maiv dungx bingx haaix nyungc yie mbuo
 yie mbuo ziouc maiv daix meih
meih oix zuqc mbuox ninh mbuo
  yie qaqv tov hungh diex maiv dungx fungx yie nzuonx yo naa taan nyei biauv yiem wuov daic
nqa haav zuangx jien daaih lorz ye le mi naaic ninh
 ninh ziouc ziux hungh diex mbuox ziangx nyei waac mbuox ninh mbuo
 ninh mbuo ziouc maiv caux ninh gorngv haaix nyungc aqv
 weic zuqc maiv maaih haaix dauh haiz ninh caux hungh diex gorngv waac
ye le mi yiem jienv siouv gaeng mienh nyei laatc gu nyuoz taux ye lu saa lem zuqc ken ndie mienh zorqv wuov hnoi
