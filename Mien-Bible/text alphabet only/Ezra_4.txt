yu ndaa mienh caux mben yaa min mienh nyei win wangv haiz gorngv
 zuqc guaatv mingh aengx duqv nzuonx daaih nyei mienh
 weic ziouv
  i saa laa en mienh nyei tin hungh
 ceix zaangc tin hungh nyei biauv
wuov deix win wangv ziouc mingh lorz se lupv mbaa mben caux i saa laa en nyei bungh buonc bieiv zeiv
 ninh mbuo gorngv
bun yie mbuo tengx jienv meih mbuo ceix oc
 weic zuqc yie mbuo zaangc meih mbuo nyei tin hungh hnangv meih mbuo nor
 yiem atc si lie nyei hungh
 e saanx hatv ndon
 dorh yie mbuo daaih yiem naaiv wuov zanc yie mbuo zanc zanc fongc horc ziec bun tin hungh
mv baac se lupv mbaa mben
 ye su aa
 caux yiem i saa laa en zengc njiec nyei bungh buonc bieiv zeiv gorngv mbuox daaih lorz ninh mbuo wuov deix mienh
meih mbuo maiv maaih buonc caux yie mbuo ceix zaangc tin hungh nyei biauv
 kungx yie mbuo ganh hnangv oix ceix daaih weic ziouv
  i saa laa en mienh nyei tin hungh
 ziux besie guoqv nyei hungh
 sailatv
 paaiv yie mbuo zoux
yiem wuov deix ndau nyei mienh ziouc zoux bun yu ndaa mienh tuix bouc
 gamh nziex maiv ceix wuov norm biauv
wuov deix mienh yaac beic ndiev nzuiz nyaanh bun jien fouv dangv jienv yu ndaa mienh
 maiv bun ninh mbuo zoux
 da faanh sailatv zoux hungh nyei lungh ndiev
 zungv mingh taux besie nyei hungh
 ndaa li atc
 gunv nyei ziangh hoc
 ninh mbuo yaac fih hnangv nyei nyauv jienv yu ndaa mienh nyei gong
yiem aa haa su e latv hungh jiez gorn gunv wuov zanc
 wuov deix win wangv aengx lorz jauv gox yu ndaa caux ye lu saa lem nyei mienh
yiem besie guoqv nyei hungh
 aan taa se sitv
 zoux hungh nyei lungh ndiev
 mbitc laam
 mitv le ndaatc
 taa mbe en caux ninh mbuo wuov guanh mienh
 fiev zeiv sou bun aan taa se sitv hungh
 wuov zeiv sou longc aalam nzaangc yaac benx aalam waac
le hum saengv ziouv caux simsai sou biuv
 fiev sou bun aan taa se sitv hungh weic gox ye lu saa lem zingh nyei mienh hnangv naaiv
saengv ziouv
 le hum
 caux simsai sou biuv
 aengx caux jienv ninh mbuo nyei guanh
 se siemv zuiz nyei jien
 caux zoux jien nyei mienh
 caux mbaa mbi lon guoqv nyei baeqc fingx
 caux elekv mienh
 caux elaam baeqc fingx wuov deix susaax mienh
caux ziex norm guoqv nyei mienh
 dongh zoux hlo nyei domh jien
 otc napv baa
 zunc mingh yiem saa maa lie zingh caux wuov ngaanc ziqc yu fe ditc ndaaih
 mba hnoi ndortv maengx norm norm dorngx
 fiev naaiv zeiv sou
naaiv se ninh mbuo juix mingh nyei sou
 fungx taux aan taa se sitv hungh diex
 meih nyei bou
 se yiem mba hnoi ndortv maengx wuov bung yu fe ditc ndaaih nyei zuangx mienh
 jangx taux meih
hungh diex horpc zuqc hiuv duqv
 yiem meih wuov daaih yiem yie mbuo naaiv nyei yiutai mienh mingh taux ye lu saa lem zingh
 aengx ceix wuov norm orqv haic
 aah loc faanv lunc nyei zingh
 ninh mbuo ceix zingh laatc aav lamh ziangx yaac zorc zingh nyei gorn ndoqv
hungh diex horpc zuqc hiuv duqv
 se gorngv naaiv norm zingh duqv ceix ziangx
 zingh laatc yaac zorc ziangx nor
 ninh mbuo zungv maiv fungx korx zinh caux nzou zinh mingh bun meih aqv
 hnangv naaic
 hungh diex nyei zinh nyaanh ziouc zoqc njiec
yie mbuo yietc zungv yiem meih nyei buoz ndiev nyei mienh
 maiv oix buatc hungh diex nyei mengh dauh ndortv cingx fungx naaiv deix waac mingh mbuox hungh diex
tov paaiv mienh zaah mangc hungh diex nyei ong taaix nyei daan
 yiem daan ziouc duqv buatc wuov norm zingh nyei mienh zanc zanc faanv lunc
 hoic doic doic hungh caux norm norm saengv nyei saengv ziouv
 yiem loz hnoi daaih taux ih zanc naaiv norm zingh nyei mienh hnyouv ngaengc
 cuoqv sic
 weic naaiv
 naaiv norm zingh cingx zuqc baaic waaic
yie mbuo oix hungh diex hiuv duqv
 se gorngv naaiv norm zingh ceix ziangx
 zingh laatc yaac zorc ziangx nor
 yiem yu fe ditc ndaaih mba hnoi ndortv maengx nyei deic bung
 hungh diex maiv duqv gunv aqv
hungh diex wuih sou hnangv naaiv nor gorngv
 fungx bun le hum saengv ziouv caux simsai sou biuv
 aengx caux ninh mbuo nyei guanh
 dongh yiem saa maa lie caux yu fe ditc ndaaih mba hnoi ndortv maengx ziex norm dorngx nyei mienh
 tov bun meih mbuo baengh orn nyei yiem oc
meih mbuo juix daaih bun yie wuov zeiv sou maaih mienh doqc aengx faan daaih bun yie muangx liuz aqv
yie hatc mienh zaah mangc
 ziouc buatc naaiv norm zingh nyei mienh yiem loz hnoi m daaih maaih caux hungh diex doix dekc
 yaac maaih ngaengc jienv faanv lunc nyei sic
zinh ndaangc maaih hatc maaz nyei hungh gunv ye lu saa lem zingh caux yu fe ditc ndaaih mba hnoi ndortv maengx nyei yietc zungv deic bung
 yiem wuov deix deic bung nyei mienh yaac oix zuqc cuotv nzou zinh caux korx zinh bun wuov deix hungh diex
hnangv naaic
 meih mbuo oix zuqc hatc ninh mbuo dingh
 maiv dungx ceix wuov norm zingh aqv
 zuov taux yie nqoi nzuih
meih mbuo oix zuqc maiv dungx ngaih jienv liuc leiz naaiv deix sic weic maiv hoic hungh diex zuqc kuei
le hum saengv ziouv caux simsai sou biuv
 caux ninh mbuo nyei guanh yietv haiz doqc liuz aan taa se sitv hungh nyei sou
 ninh mbuo gaanv jienv mingh ye lu saa lem lorz yiutai mienh
 ziouc longc hatc maaz
 longc qaqv zoux bun yiutai mienh dingh gong
yiem ye lu saa lem zingh ceix zaangc tin hungh nyei biauv nyei gong ziouc dingh taux besie guoqv nyei hungh
 ndaa li atc
 gunv guoqv da nyeic hnyangx
