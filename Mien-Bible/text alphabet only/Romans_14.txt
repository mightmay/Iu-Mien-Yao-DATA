oix zuqc zipv dongh sienx maiv henv nyei mienh
 yaac maiv dungx nzaeng ninh sienx nyei jauv
maaih dauh sienx ninh nyungc nyungc nyanc duqv nyei
 mv baac sienx maiv henv wuov dauh kungx nyanc lai hnangv
 maiv nyanc orv
nyanc nyungc nyungc wuov dauh maiv dungx mangc piex maiv nyanc wuov dauh
 kungx nyanc lai maiv nyanc orv wuov dauh maiv dungx dingc nyanc nyungc nyungc wuov dauh zoux dorngc
 weic zuqc tin hungh zipv ninh mi aqv
meih dongh haaix dauh cingx daaih haih dingc ganh dauh nyei bou
 ninh ganh nyei ziouv oix zuqc dingc ninh zoux horpc fai maiv horpc
 ninh yaac zoux duqv horpc weic zuqc ziouv oix tengx ninh zoux
maaih dauh funx maaih norm hnoi gauh longc jienv
 aengx maaih dauh funx hnoi hnoi fih hnangv nyei
 gorqv mienh oix zuqc ei gorqv mienh nyei hnyouv dingc naaiv deix sic
haaix dauh funx yietc norm hnoi gauh longx jiex nyei hnoi
 ninh zoux weic taaih ziouv
 haaix dauh sienx nyungc nyungc nyanc duqv nyei yaac nyanc weic taaih ziouv
 weic zuqc ninh laengz zingh tin hungh
 haaix dauh gec maiv nyanc
 wuov dauh gec weic taaih ziouv
 ninh yaac laengz zingh tin hungh
mbuo haaix dauh maiv weic ganh ziangh yaac maiv weic ganh daic
mbuo ziangh se weic ziouv ziangh
 daic se weic ziouv daic
 hnangv naaic
 maiv gunv mbuo nangh fai daic mbuo benx ziouv nyei mienh
weic naaiv giduc daic mingh aengx nangh daaih weic oix zoux ziangh jienv nyei mienh caux daic mingh nyei mienh nyei ziouv
wuov nyungc
 meih zoux haaix nyungc dingc meih nyei gorx youz zoux dorngc
 meih weic haaix diuc mangc piex meih nyei gorx youz
 mbuo yietc zungv oix zuqc souv jienv tin hungh nyei nza hmien zuqc siemv zuiz
weic zuqc ging sou gorngv
ziouv gorngv
  yie ziangv jienv yie ganh nyei maengc laengz waac gorngv
 norm norm cingh mborqc oix gueic njiec baaix yie
 sung sung nzuih oix nyiemc yie se tin hungh
hnangv naaic
 mbuo dauh dauh mienh zoux nyei yietc zungv oix zuqc binv mengh mbuox tin hungh
hnangv naaic
 laanh maiv dungx dingc laanh zoux dorngc
 daaux nzuonx oix zuqc dingc hnyouv maiv zoux haaix nyungc bun meih nyei gorx youz zoux dorngc nduov ninh baamz zuiz
yie caux yesu juangc maengc ziangh ziouc hiuv dingc maiv maaih haaix nyungc nyanc hopv nyei ga naaiv ninh ganh haih maaih uix
 mv baac haaix dauh funx haaix nyungc maaih uix nor
 wuov nyungc weic ninh maaih uix aqv
se gorngv meih nyanc nyei ga naaiv bun meih nyei gorx youz hnyouv mun
 meih zoux nyei sic bun cing meih maiv hnamv gorx youz
 yesu weic wuov laanh mienh daic mi aqv
 maiv dungx bun ninh laaix meih nyanc nyei ga naaiv zuqc mietc
hnangv naaic
 meih mbuo funx se longx nyei mv baac maiv dungx bun mienh longc zoux gorn daanh meih mbuo
weic zuqc mienh nyanc nyei hopv nyei maiv zeiz bun cing tin hungh zoux ziouv gunv ninh mbuo
 singx lingh bun mienh zoux duqv horpc tin hungh nyei hnyouv
 duqv baengh orn
 yaac duqv njien youh
 dongh naaiv bun cing tin hungh zoux ziouv gunv mienh
haaix dauh hnangv naaiv nor fu sux giduc
 wuov dauh horpc tin hungh nyei hnyouv
 mienh yaac ceng ninh
hnangv naaic
 mbuo zoux haaix nyungc oix zuqc zanc zanc zoux weic bun laanh caux laanh baengh orn nyei yiem
 laanh tengx laanh ceix jiez daaih
maiv dungx laaix nyanc hopv zoux waaic tin hungh nyei gong
 nyungc nyungc nyanc nyei ga naaiv maiv maaih uix
 mv baac haaix nyungc haih nduov mienh baamz zuiz maiv horpc zuqc nyanc
gauh longx jiex se maiv dungx nyanc orv fai hopv diuv fai zoux haaix nyungc haih nduov meih mbuo nyei gorx youz baamz zuiz
naaiv buoqv sic meih mbuo hnangv haaix nor sienx
 meih mbuo ganh caux tin hungh oix zuqc hiuv hnangv
 haaix dauh dingc hnyouv hnangv haaix nor zoux
 ninh zoux nyei ziangh hoc maiv haiz dorngc nor
 wuov dauh njien youh aqv
se gorngv nyanc nyei ziangh hoc haiz daah sih maiv dov nor
 nyanc wuov zanc tin hungh ziouc dingc ninh maaih zuiz
 weic zuqc ninh maiv ei ninh sienx nyei nyanc
 se gorngv mbuo zoux haaix nyungc yaac maiv sienx dingc mbuo zoux duqv horpc nor
 benx zuiz aqv
