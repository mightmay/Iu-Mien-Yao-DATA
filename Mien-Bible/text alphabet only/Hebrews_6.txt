hnangv naaic
 mbuo oix zuqc jiex da yietv kang giduc nyei doz leiz aengx hungx jienv wuov ndaangc mingh taux ei sienx nyei jauv benx domh mienh
 maiv dungx aengx paan pei liepc nzunc gorn ndoqv
 dongh oix zuqc goiv hnyouv guangc maiv lamh longc nyei sic sienx tin hungh
maiv dungx paan pei njaaux jiex wuom nyei leiz
 caux longc buoz maan mienh nyei leiz
 caux mienh daic mingh aengx nangh daaih nyei jauv
 caux zuqc tin hungh siemv dingc zuiz weic yietc liuz wuov nyungc jauv
se gorngv tin hungh bun nor
 mbuo za gengh hnangv naaiv nor zoux aqv
zinh ndaangc sienx liuz yesu aengx cuotv mingh wuov deix mienh
 hnangv haaix nor haih dorh ninh mbuo goiv hnyouv nzuonx
 ninh mbuo zipv jiex tin hungh nyei njang
 yaac seix jiex yiem tin dorngh daaih nyei zingh nyeic nyei mueix
 yaac duqv buonc singx lingh
yaac duqv seix jiex ziouc hiuv duqv tin hungh nyei waac maaih mueix doc longx nyei
 yaac duqv seix jiex nqa haav wuov gitv lungh ndiev nyei qaqv
se gorngv seix liuz mv baac nqa haav cuotv yesu
 maiv sienx
 za gengh maiv maaih za eix dorh naaiv nyungc mienh goiv hnyouv nzuonx
 weic zuqc ninh mbuo zorqv tin hungh nyei dorn aengx ding jienv ziepc nzaangc jaax bun ninh dorng zuangx zuqc nyaiv
haaix nzong ndeic zanc zanc duqv mbiungc wuom longx
 gaeng zuangx ziouc cuotv longx weic tengx zoux ndeic nyei mienh
 wuov nzong ndeic duqv tin hungh ceix fuqv
mv baac haaix nzong ndeic kungx cuotv njimv cuotv miev se maiv lamh longc
 aav lamh deix zuqc zioux aqv
 nqa haav ziouc zuqc douz buov qui nzengc
hnamv haic nyei gorx youz aac
 maiv gunv yie mbuo hnangv naaiv nor gorngv
 yie mbuo sienx dingc weic meih mbuo duqv njoux meih mbuo oix duqv gauh longx nyei sic
tin hungh se baengh fim nyei
 ninh maiv haih la kuqv meih mbuo zoux nyei gong
 yaac maiv la kuqv meih mbuo bun cing meih mbuo hnamv ninh
 dongh meih mbuo tengx ninh nyei mienh yaac zanc zanc tengx jienv mingh
yie mbuo oix meih mbuo mouz laanh fih hnangv nyei jorm hnyouv taux setv mueiz weic bun meih mbuo za gengh duqv dongh meih mbuo maaih lamh hnamv oix duqv nyei
yie mbuo maiv oix meih mbuo lueic
 mv baac oix meih mbuo zuotc dongh maaih sienx fim yaac longc noic zuov wuov deix nyei nyungc zeiv ziouc duqv siouc tin hungh laengz bun nyei buonc
tin hungh laengz waac bun apc laa ham wuov zanc ninh maiv lamh ziangv dorngx weic zuqc maiv maaih haaix dauh gauh hlo jiex tin hungh ganh
 ninh ziouc ziangv jienv ninh ganh laengz waac
ninh gorngv mbuox apc laa ham
yie zungv oix ceix fuqv bun meih yaac oix bun meih maaih zeiv fun camv
apc laa ham longc noic zuov ziouc duqv zipv tin hungh laengz ceix bun nyei
baamh mienh laengz waac ninh mbuo ziangv jienv yietc dauh gauh hlo ninh mbuo ganh laengz
 hnangv naaic laengz liuz
 naaiv deix waac se liepc dingc mi aqv
 maiv lamh nzaeng dorngx
tin hungh oix bun
 dongh oix zipv ninh laengz bun nyei wuov deix
 mengh mengh nyei hiuv duqv ninh nyei za eix yietc liuz maiv haih goiv yienc
 weic naaiv
 ninh cingx daaih ziangv ninh ganh laengz waac
hnangv naaic
 maaih naaiv deix i nyungc yietc liuz maiv haih goiv yienc
 tin hungh yaac maiv haih gorngv baeqc
 weic naaiv mbuo biaux daaih lorz ninh bun mbuo maaih lamh kaux dorngx ziouc bun mbuo gauh jorm hnyouv sienx wuonv maaih lamh hnamv nqa haav hingv oix duqv nyei
mbuo hnangv naaiv maaih lamh hnamv se hnangv maaih ga naaiv zuic jienv mbuo nyei hnyouv dingc nyei
 wuonv nyei
 naaiv nyungc maaih lamh hnamv bieqc tin dorngh nyei singx dinc
 yiem mbaeqc gaengh ndie gu nyuoz wuov qongx
yesu weic mbuo zungv bieqc gu nyuoz ndaangc mi aqv
 yaac yietc liuz zoux domh sai mienh
 hnangv men ki se ndekc wuov nyungc sai mienh
