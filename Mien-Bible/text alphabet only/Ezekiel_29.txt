yie mbuo zuqc guaatv mingh da ziepc hnyangx
 ziepc hlaax
 ziepc nyeic wuov hnoi
 yie duqv zipv ziouv nyei waac gorngv
baamh mienh aah
 meih oix zuqc huin hmien mingh douc waac gorngv i yipv nyei hungh
 faalo
 caux gormx i yipv deic bung
gunv gorngv aqv
 oix zuqc gorngv
  ziouv tin hungh hnangv naaiv gorngv
i yipv nyei hungh
 faalo aah
 yie zoux meih nyei win wangv aqv
 meih se yietc dauh domh jung hungh  bueix jienv meih ganh nyei ndoqv gu nyuoz gorngv
nai aa ndaaih se yie nyei
 yie zeix daaih
 tin hungh
 oix longc domh diux kuangx jienv meih nyei haah baah
 aengx bun yiem meih nyei ndoqv nyei mbiauz naetv jienv meih nyei jiex
 meih nyei yietc zungv ndoqv nyei mbiauz naetv jienv meih nyei jiex
 yie ziouc yiem meih nyei ndoqv gu nyuoz tor meih cuotv daaih
yie oix zorqv meih
 liemh meih nyei yietc zungv ndoqv nyei mbiauz
 zoi guangc deic bung huaang gu nyuoz
 meih oix ndortv njiec lomc huaang yaac maiv maaih haaix dauh siou zunv biopv meih
 yie zorqv meih bun ndau beih nyei hieh zoih caux ndaamv lungh nyei norqc zoux nyanc hopv
wuov zanc yiem i yipv nyei zuangx mienh ziouc hiuv duqv yie se ziouv
meih weic i saa laa en mienh hnangv diuh luoqc diqc biaav mbiaac
ninh mbuo longc buoz nanv jienv meih
 meih ziouc nauv mi aqv
 ninh mbuo yietc zungv nyei mba dauh zuqc betv waaic
  ninh mbuo bueic meih
 meih ziouc nauv mi aqv
 wuotv zuqc ninh mbuo yietc zungv nyei jaaiv
+ weic naaiv ziouv tin hungh hnangv naaiv gorngv
 yie oix longc nzuqc ndaauv zoux bun meih
 yie oix yiem meih mbu ndongx zorqv meih nyei mienh caux saeng kuv pai guangc
i yipv deic bung ziouc benx baaic waaic nyei ndau huaang
 wuov zanc ninh mbuo ziouc hiuv duqv yie se ziouv
+ meih  gorngv
nai aa ndaaih se yie nyei
 yie zeix daaih
weic naaiv yie caux meih aengx caux meih nyei yietc zungv ndoqv zoux win wangv
 yie oix bun i yipv deic bung benx baaic waaic nyei ndau huaang yiem mikv ndon taux si e ne  aengx jiex mingh taux e ti o bie  nyei gapv jaaix
maiv maaih mienh nyei zaux fai saeng kuv nyei deih jiex wuov norm deic bung
 maiv maaih haaix dauh yiem naaic buangv feix ziepc hnyangx
beiv baaic huaang nyei zuangx guoqv
 yie oix bun i yipv benx gauh baaic huaang nyei deic bung
 beiv lungh ndiev yietc zungv baaic huaang nyei zingh
 i yipv nyei zingh zungv gauh baaic huaang jiex buangv feix ziepc hnyangx
 yie oix bun i yipv mienh faatv nzaanx mingh yiem maanc guoqv maanc fingx mbu ndongx
+ weic zuqc ziouv tin hungh hnangv naaiv gorngv
 jiex liuz feix ziepc hnyangx
 yie oix siouc zunv zuqc nzaanx mingh yiem maanc fingx mbu ndongx nyei i yipv mienh
yie oix bun i yipv aengx duqv longx hnangv loz wuov nor
 yaac oix dorh i yipv mienh yiem ninh mbuo nyei buonv deic
 batc lotv wuov
 yiem wuov ninh mbuo ziouc benx norm mau nyei guoqv
beiv maanc guoqv
 i yipv se gauh mau jiex nyei guoqv
 yietc liuz maiv haih taaih ganh gauh hlo ganh norm guoqv
 yie oix bun ninh mbuo benx norm faix nyei guoqv ziouc yietc liuz maiv haih aengx gunv ganh norm guoqv
yietc liuz maiv haih benx i saa laa en nyei zeiv fun kaux nyei guoqv
 hnangv naaic i saa laa en nyei zeiv fun haih jangx zuqc ninh mbuo huin nzuonx mingh kaux i yipv baamz zuiz
 ninh mbuo ziouc hiuv duqv yie se ziouv tin hungh
yie mbuo zuqc guaatv mingh nyic ziepc cietv wuov hnyangx
 zih hlaax saeng yietv
 yie duqv zipv ziouv nyei waac gorngv
baamh mienh aah
 mbaa mbi lon nyei hungh
 ne mbu katv netv saa
 bun ninh nyei jun baeng guanh zoux gong hniev
 taux ninh mbuo yietc zungv m nqorngv njang nzengc
 mouz dauh baeng nyei mba dauh yaac taatv nzengc
 maiv gunv hnangv naaic
 ninh mbuo ndortv qaqv mborqv tailaqv wuov zanc
 ninh caux ninh nyei jun baeng maiv duqv haaix nyungc weic zoux ninh mbuo mborqv tailaqv nyei fin kouv
weic naaiv ziouv tin hungh gorngv
yie oix zorqv i yipv jiu bun mbaa mbi lon nyei hungh
 ne mbu katv netv saa
 ninh oix bienh nzengc i yipv nyei zinh zoih
 luv nzengc
 caangv nzengc ninh mbuo nyei ga naaiv
 longc zoux ninh nyei jun baeng guanh nyei fin kouv
yie zorqv i yipv deic bung jiu bun ninh weic zoux ninh mbuo cuotv qaqv zoux nyei fin kouv
 weic zuqc ninh mbuo tengx yie zoux
 naaiv se ziouv tin hungh gorngv nyei waac
taux wuov hnoi
 yie oix bun i saa laa en nyei zeiv fun aengx henv jiez daaih yaac bun meih
 e se ken
 yiem ninh mbuo mbu ndongx gorngv
 ninh mbuo ziouc hiuv duqv yie se ziouv
