da nyeic ndorm nziouv nyei
 sai mienh bieiv caux mienh gox caux njaaux leiz nyei fin saeng
 aengx caux gunv sic wuic nyei zuangx mienh gapv zunv caangh laangh horpc
 ziouc ndoh yesu
 ken mingh jiu bun bilaatv
bilaatv naaic ninh
meih zoux yiutai mienh nyei hungh
 yesu dau
se hnangv meih gorngv nor
sai mienh bieiv yaac gox camv nyungc sic yesu
bilaatv ziouc naaic ninh
muangx gaax
 ninh mbuo gox meih ndongc naaic camv
 meih maiv dau ninh mbuo fai
mv baac yesu maiv dau yietc joux
 bilaatv ziouc mbuoqc horngh haic
hnyangx hnyangx taux siex maengc zipv
 bilaatv maaih leiz bungx dauh zuiz mienh ziux baeqc fingx tov bungx haaix dauh
maaih dauh zuqc wuonx jienv loh
 mbuox heuc mbaa lapv mbatc
 dongh ceux lunc deic bung
 daix mienh wuov guanh nyei yietc dauh
zuangx mienh daaih tov bilaatv zoux hnangv ninh yietc gau zoux nor
bilaatv ziouc naaic
meih mbuo oix yie bungx yiutai mienh nyei hungh bun meih mbuo fai
bilaatv hiuv duqv sai mienh bieiv mueic jieqv yesu cingx daaih zorqv jiu bun ninh
mv baac sai mienh bieiv coqv zuangx mienh tov bungx mbaa lapv mbatc div yesu
bilaatv aengx naaic nzunc zuangx mienh
wuov nyungc
 dongh meih mbuo heuc yiutai mienh nyei hungh wuov dauh
 meih mbuo oix yie hnangv haaix nor zoux
ninh mbuo nauc jienv gorngv
zorqv ninh ding jienv ziepc nzaangc jaax
bilaatv naaic
wuov nyungc
 ninh zoux dorngc haaix nyungc zuiz
 mv baac zuangx mienh jaa heuc gauh mbui
zorqv ninh ding jienv ziepc nzaangc jaax maah
bilaatv oix bun zuangx mienh a hneiv ziouc ei ninh mbuo tov nyei waac bungx mbaa lapv mbatc
 ninh aengx heuc baeng longc biaav bin mborqv yesu
 ziouc jiu bun baeng dorh mingh ding ziepc nzaangc jaax
baeng ziouc dorh yesu bieqc zungx nyei dinc gu nyuoz
 aengx heuc wuov guanh baeng yietc zungv daaih nzoih
ninh mbuo zorqv deix lui ndaauv setv luoqc tengx yesu buix jienv
 aengx longc njimv ciqv norm hungh ningv ndongx jienv ninh nyei m nqorngv
baeng zorqv yieqv bun yesu yaac gorngv
yiutai mienh nyei hungh aah
 ziangh duqv maanc fuix aqv
ninh mbuo aengx longc luoqc diqc guaengv mborqv ninh nyei m nqorngv
 tuiv wuom nzuih naetv ninh
 yaac gueic njiec baaix
guatc doqc jatv liuz
 ninh mbuo jaiv nqoi wuov deix lui ndaauv luoqc aengx zorqv ninh ganh nyei lui tengx ninh zuqv jienv
 ninh mbuo ziouc dorh ninh cuotv mingh ding ziepc nzaangc jaax
mingh gau
 ninh mbuo buangh zuqc dauh sailin mienh
 mbuox heuc simon
 dongh aa lekv saan nde caux lufatv nyei die
 ninh yiem wuov naah daaih oix bieqc zingh
 baeng ziouc aapv ninh ndaam yesu nyei ziepc nzaangc jaax
ninh mbuo dorh yesu mingh taux norm dorngx
 mbuox heuc gon go taa
 eix leiz se m nqorngv korqv dorngx
yiem wuov ninh mbuo zorqv a ngunc diuv peux jienv mu yorc ndie bun yesu hopv
 mv baac ninh maiv hopv
nqa haav baeng zorqv yesu ding jienv ziepc nzaangc jaax
 ninh mbuo zorqv ninh nyei lui houx bun nqoi
 ndouv mangc gaax haaix dauh duqv haaix nyungc
zorqv yesu ding ziepc nzaangc jaax wuov zanc se lungh ndorm nduoh norm ziangh hoc
gox yesu wuov deix waac yaac fiev jienv gorngv
yiutai mienh nyei hungh
ninh mbuo aengx ding i dauh zaqc baeng yiem yesu nyei ga hlen
 maaih dauh yiem mbiaauc maengx
 maaih dauh yiem zaaix maengx
hnangv naaic
 ging sou fiev jienv gorngv
ninh zuqc caux zuiz mienh dingc zuiz
 wuov joux waac za gengh cuotv daaih zien nyei
jiex jauv nyei mienh ki ninh
 huangx jienv m nqorngv gorngv
 meih oix caeqv zaangc tin hungh nyei biauv
 nqa haav buo hnoi aengx ganh ceix jiez daaih ni
njoux meih ganh aqv
 njiec ziepc nzaangc jaax daaih maah
sai mienh bieiv caux njaaux leiz nyei fin saeng fih hnangv nyei jatv ninh
 laanh gorngv mbuox laanh
ninh njoux duqv mienh mv baac maiv haih njoux ninh ganh orqc
i saa laa en nyei hungh
 giduc aah
 ih zanc njiec ziepc nzaangc jaax daaih bun yie mbuo duqv buatc ziouc sienx
 ding jienv yesu nyei ga hlen wuov deix i dauh zaqc baeng fih hnangv nyei ki ninh
lungh ziangx aanx
 wuov norm deic bung hmuangx nzengc
 taux njiec aanx buo norm ziangh hoc
njiec aanx buo norm ziangh hoc
 yesu heuc qiex hlo nyei gorngv
e lo i
 e lo i
 laa maa saa mbakc taa ni
 eix leiz se
yie nyei tin hungh
 yie nyei tin hungh
 meih weic haaix diuc guangc yie
maaih deix souv ga hlen nyei mienh haiz ninh heuc ziouc gorngv
muangx gaax
 ninh heuc e li yaa
maaih dauh mienh tiux mingh zorqv lai nzeix sortv
 ziemx jienv a ngunc diuv sui
 longc luoqc diqc guaengv baqv jienv cunv bun yesu hopv
 ninh yaac gorngv
mbuo zuov mangc gaax
 e li yaa gengh daaih bungx ninh njiec fai
yesu aengx heuc nzunc qiex hlo nyei
 ziouc dangx qiex mi aqv
yiem zaangc tin hungh nyei biauv gu nyuoz wuov kuaaiv mbaeqc gaengh ndie yiem gu nguaaic mbaaix dorng ga ndiev zoux i maengx mi aqv
souv jienv ziepc nzaangc jaax nza hmien maengx wuov dauh baeng bieiv buatc yesu hnangv naaiv nor daic ziouc gorngv
naaiv dauh za gengh tin hungh nyei dorn aqv
maaih deix m sieqv dorn yaac yiem wuov go deix nyei mangc jienv
 wuov deix m sieqv dorn maaih dauh makv ndaa laa mungv nyei maa li yaa
 aengx maaih yaagorpc faix caux yosetc nyei maa
 maa li yaa
 aengx maaih saa lo me
yesu yiem gaa li li wuov zanc
 naaiv deix m sieqv dorn gan jienv ninh mingh yaac fu sux ninh
 aengx maaih caux yesu mingh ye lu saa lem wuov deix m sieqv dorn camv nyei yaac yiem wuov
