bilaatv ziouc dorh yesu mingh bun baeng longc biaav bin mborqv
naaiv deix baeng longc njimv ciqv norm hungh ningv tengx ninh ndongx jienv
 aengx zorqv deix lui ndaauv luoqc tengx ninh zuqv jienv
aengx mingh fatv nyei gorngv
yiutai mienh nyei hungh aah
 ziangh duqv maanc fuix aqv
 yaac mbaix ninh nyei hmien
bilaatv aengx cuotv mingh mbuox zoux hlo wuov deix yiutai mienh
mangc gaax
 yie dorh ninh cuotv daaih taux meih mbuo naaiv bun meih mbuo hiuv duqv yie zaah maiv cuotv ninh maaih haaix nyungc zuiz
yesu ziouc cuotv daaih yaac ndongx jienv longc njimv ciqv daaih nyei hungh ningv
 zuqv jienv lui ndaauv luoqc
 bilaatv gorngv
naaic
 dongh naaiv laanh mienh aqv
sai mienh bieiv caux goux zaangc tin hungh nyei biauv nyei baeng yietv buatc ziouc kih kungx kaatv nyei gorngv
dorh ninh mingh ding ziepc nzaangc jaax
 dorh ninh mingh ding ziepc nzaangc jaax maah
 bilaatv gorngv mbuox ninh mbuo
wuov nyungc meih mbuo gunv dorh ninh mingh ding ziepc nzaangc jaax aqv
 yie zaah maiv cuotv ninh maaih haaix nyungc zuiz
yiutai mienh dau
yie mbuo maaih diuh lingc
 ei naaiv diuh lingc ninh oix zuqc daic
 weic zuqc ninh ceng ninh ganh zoux tin hungh nyei dorn
bilaatv haiz naaiv joux waac ninh gauh fatv gamh nziex
ziouc aengx bieqc dinc gu nyuoz naaic yesu
meih yiem haaix daaih
 mv baac yesu maiv dau
bilaatv ziouc gorngv
meih maiv caux yie gorngv waac fai
 meih maiv hiuv duqv yie maaih lingc bungx meih
 yaac maaih lingc zorqv meih ding ziepc nzaangc jaax
yesu dau
meih maaih lingc dunx yie nyei sic se weic tin hungh bun meih hnangv
 weic naaiv
 zorqv yie jiu bun meih wuov dauh
 zuiz gauh hlo jiex meih nyei
yiem naaic daaih bilaatv yietc zei lorz qangx bungx yesu mv baac yiutai mienh nauc jienv gorngv
se gorngv meih bungx naaiv laanh mienh meih maiv zeiz lomaa hungh
 sisaa
 nyei gorx youz
 haaix dauh ceng ninh ganh zoux hungh
 wuov dauh zoux sisaa nyei win wangv
bilaatv haiz liuz naaiv deix waac ziouc dorh yesu cuotv mingh yaac zueiz jienv ninh siemv zuiz nyei weic
 wuov norm dorngx nyei mbuox heuc 
la bieiv dimc
 hipv lu waac heuc 
gapc mbaa taa
wuov norm hnoi se dongh mbenc jiex siex maengc zipv nyei hnoi
 lungh aav lamh deix aanx aqv
 bilaatv gorngv mbuox zuangx mienh
mangc maah
 naaiv se meih mbuo nyei hungh
wuov deix mienh nauc jienv gorngv
daix ninh guangc aqv
 daix ninh guangc aqv
 dorh ninh mingh ding jienv ziepc nzaangc jaax maah
 bilaatv naaic
meih oix yie dorh meih mbuo nyei hungh mingh ding ziepc nzaangc jaax
 sai mienh bieiv gorngv
yie mbuo maaih nduqc dauh hungh hnangv
 se lomaa hungh
gorngv gau
 bilaatv ziouc zorqv yesu jiu bun ninh mbuo dorh mingh ding ziepc nzaangc jaax mi aqv
ninh mbuo ziouc dorh yesu mingh
 bun ninh ndaam jienv ninh ganh nyei ziepc nzaangc jaax cuotv mingh taux norm dorngx
 mbuox heuc m nqorngv korqv dorngx
 hipv lu waac heuc gon go taa
taux wuov ninh mbuo ziouc zorqv yesu ding jienv ziepc nzaangc jaax
 aengx maaih i dauh mienh zuqc ding yiem wuov
 yietc dauh yiem bung
 yesu yiem mbu ndongx
bilaatv yaac fiev baaih bun mienh naetv jienv ziepc nzaangc jaax
 baaih gorngv
naa saa letv mungv nyei yesu
 yiutai mienh nyei hungh
yiutai mienh camv nyei doqc wuov norm baaih nyei waac
 weic zuqc yesu zuqc ding wuov norm dorngx leih ye lu saa lem zingh maiv go
 baaih yaac fiev jienv buo nyungc waac
 maaih hipv lu waac
 laa din waac
 caux gikc waac
sai mienh bieiv tov bilaatv
maiv dungx fiev  yiutai mienh nyei hungh
  oix zuqc fiev
  naaiv dauh gorngv
 yie zoux yiutai mienh nyei hungh
bilaatv dau
yie hnangv haaix nor fiev
 cinh ninh hnangv wuov nor aqv
baeng zorqv yesu ding ziepc nzaangc jaax liuz
 ninh mbuo zorqv ninh nyei lui houx bun nqoi zoux biei gouv
 yietc dauh duqv gouv
 aengx maaih gu nyuoz wuov yiemc lui
 se ndatv daaih benx yietc deix
 maiv maaih lunh nyei ngutv
wuov deix baeng
 laanh mbuox laanh
naaiv deix lui
 mbuo maiv betv aqv orqc
 ndouv mangc gaax
 haaix dauh duqv
 naaiv deix sic cuotv daaih weic bun doix diuc nzengc ging sou nyei waac
 ging sou gorngv
ninh mbuo zorqv yie nyei lui houx bun nqoi
 yaac zorqv yie nyei lui ndouv mangc haaix dauh duqv
 naaiv deix baeng ziouc hnangv naaiv nor zoux
souv jienv yesu nyei ziepc nzaangc jaax ga hlen maaih yesu nyei maa
 caux ninh nyei nziez maac
 aengx maaih ke lo batv nyei auv
 maa li yaa
 caux makv ndaa laa mungv nyei maa li yaa
yesu buatc ninh nyei maa yaac buatc ninh hnamv wuov dauh sai gorx
 i dauh souv nitv jienv wuov
 ninh gorngv mbuox ninh nyei maa
aa maa aac
 naaic dauh se meih nyei dorn
ninh yaac gorngv mbuox wuov dauh sai gorx
naaiv dauh se meih nyei maa oc
 yiem naaic daaih
 wuov dauh sai gorx ziouc dorh yesu nyei maa mingh caux ninh juangc biauv yiem
hoz daaih
 yesu hiuv duqv nyungc nyungc zoux ziangx aqv
 weic oix bun ging sou nyei waac cuotv daaih doix nzengc
 yesu ziouc gorngv
yie jaang nqaatv haic
maaih norm baengh zaangh buangv a ngunc diuv sui don jienv wuov ndau
 baeng ziouc zorqv lai nzeix sortv ziemx a ngunc diuv sui daaih
 aengx longc husopc biaav baqv jienv cunv faaux taux yesu nyei nzuih
yesu hopv liuz a ngunc diuv sui ninh gorngv
nzoih zunh aqv loh
 gorngv setv
 yesu nyei m nqorngv hnaaiv njiec ziouc dangx qiex mi aqv
wuov hnoi se mbenc jiex dingh gong hnoi nyei hnoi
 zoux hlo nyei yiutai mienh ziouc tov bilaatv bun baeng mborqv ding jienv ziepc nzaangc jaax wuov deix mienh nyei zaux nauv
 zorqv ninh mbuo nyei sei njiec
 maiv oix liouh sei yiem ziepc nzaangc jaax
 weic zuqc da nyeic hnoi se yietc norm longc jienv nyei dingh gong hnoi
baeng ziouc mingh mborqv caux yesu zuqc ding wuov deix mienh nyei zaux nauv
 mborqv liuz da yietv dauh
 aengx mingh mborqv da nyeic dauh nyei zaux nauv
taux yesu wuov
 buatc ninh dangx qiex mi aqv
 ziouc maiv mborqv ninh nyei zaux nauv aqv
mv baac maaih dauh baeng longc cang nzopv yesu nyei la nyaapv
 liemh zeih maaih nziaamv caux wuom liouc cuotv daaih
buatc naaiv deix sic cuotv liuz wuov laanh mienh yaac zoux zorng zengx
 ninh nyei waac yaac za gengh zien nyei
 ninh ganh yaac hiuv duqv ninh gorngv duqv zien nyei weic bun meih mbuo haih sienx
ninh mbuo hnangv naaiv nor zoux weic bun ging sou nyei waac cuotv daaih doix diuc
 maaih douc ging sou gorngv
ninh nyei mbungv maiv zuqc nauv yietc diuh
aengx maaih douc ging sou gorngv
ninh mbuo oix mangc jienv ninh mbuo nzopv wuov laanh mienh
naaiv deix sic cuotv liuz
 aa li maa tie mungv nyei yosepv tov bilaatv bun ninh zorqv yesu nyei sei dorh mingh
 naaiv dauh yosepv zoux yesu nyei sai gorx mv baac ninh maiv dorng zuangx zoux weic zuqc ninh gamh nziex zoux hlo nyei yiutai mienh
 bilaatv nqoi nzuih
 yosepv ziouc mingh zorqv yesu nyei sei dorh mingh mi aqv
aengx maaih dongh zinh ndaangc lungh muonz zanc daaih lorz yesu wuov dauh ni ko nde matv caux yosepv mingh
 ninh dorh jienv mu yorc caux aa lo ndie ndaang
 i nyungc gapv daaih leih maiv go faah ziepc hmz gilo nyei dorngx
ninh mbuo i dauh zorqv yesu nyei sei yaac ei yiutai mienh biopv janx daic nyei leiz
 zorqv la maah ndie caux wuov deix ndie ndaang beu jienv sei
yesu zuqc ding ziepc nzaangc jaax daic wuov norm dorngx maaih norm huingx
 huingx gu nyuoz maaih norm siang zouv
 maiv gaengh zangx jiex yietc dauh janx daic
weic zuqc wuov norm hnoi se yiutai mienh mbenc jiex dingh gong hnoi nyei hnoi
 naaiv norm zouv yaac nitv wuov fatv nyei
 ninh mbuo ziouc dorh yesu nyei sei mingh zangx wuov
