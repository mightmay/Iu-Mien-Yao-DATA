meih mbuo zoux ziouv nyei mienh aah
 meih mbuo oix zuqc zoux baengh fim yaac zoux hnyouv yuonh bun meih mbuo nyei nouh
 weic zuqc meih mbuo hiuv duqv meih mbuo maaih dauh ziouv yiem wuov tin dorngh
meih mbuo oix zuqc zanc zanc jienh daux gaux
 ging jienv hnyouv yaac laengz zingh tin hungh
yaac oix zuqc tengx yie mbuo daux gaux
 tov tin hungh bun yie mbuo maaih qangx bun yie mbuo zunh gorngv giduc mbiaangx yaangh nyei sic
 yie ih zanc laaix zoux naaiv nyungc gong zuqc wuonx jienv loh
oix zuqc tov tin hungh tengx yie haih gorngv mengh naaiv deix mbiaangx yaangh nyei sic hnangv yie horpc zuqc gorngv nor
oix zuqc longc cong mengh caux maiv sienx nyei mienh jiu tong
 yaac oix zuqc maiv dungx guangc ziangh hoc
meih mbuo oix zuqc gorngv waac kuh muangx yungz mienh
 hnangv an nzauv bun ga naaiv maaih mueix nor
 weic bun meih mbuo hiuv duqv hnangv haaix nor dau duqv horpc dauh dauh mienh naaic nyei waac
mbuo hnamv haic nyei gorx youz
 ti ki gatc
 oix gorngv nzengc yie nyei yietc zungv sic mbuox meih mbuo
 ninh se ziepc zuoqv fu sux nyei mienh yaac caux yie juangc zoux ziouv nyei bou
se weic naaiv yie paaiv ninh mingh meih mbuo naaic
 oix bun ninh mbuox meih mbuo
 yie mbuo yiem naaiv hnangv haaix nor yaac bun ninh orn meih mbuo nyei hnyouv
aengx maaih dauh hnamv haic
 ziepc zuoqv nyei gorx youz
 se meih mbuo ganh nyei mienh
 o ne si matv
 caux jienv ninh mingh
 ninh mbuo i laanh oix zorqv yie mbuo yiem naaiv nyei sic gorngv nzengc mbuox meih mbuo
caux yie zuqc wuonx jienv loh wuov dauh aa litv taa katv jangx taux meih mbuo
 mbaa naa mbatc nyei baeqv muoz dorn
 maako
 yaac jangx taux meih mbuo
 yie yaac mbuox jiex meih mbuo
 se gorngv maako taux meih mbuo naaic
 oix zuqc zipv longx ninh oc
yesu
 aengx maaih norm mbuox heuc yu saa tatv wuov dauh
 yaac jangx taux meih mbuo
 kungx maaih naaiv deix buo laanh sienx yesu nyei yiutai mienh caux yie juangc tin hungh nyei guoqv nyei gong zoux
 ninh mbuo yaac orn yie nyei hnyouv camv haic
e baa faa zoux meih mbuo ganh nyei mienh yaac zoux giduc yesu nyei bou
 ninh yaac jangx taux meih mbuo
 e baa faa zanc zanc weic meih mbuo njiec qaqv daux gaux tov tin hungh bun meih mbuo sienx duqv wuonv
 ei sienx nyei jauv benx domh mienh
 haih gan nzengc tin hungh dunh yunh nyei za eix
yie tengx e baa faa zoux zorng zengx ninh weic meih mbuo yaac weic lau ndi sie caux hi e laa mbu li zingh nyei mienh zoux gong kouv
mbuo hnamv haic nyei ndie sai
 lugaa
 caux ndemaatv yaac jangx taux meih mbuo
tov mbuox lau ndi sie zingh nyei gorx youz caux nimfaa aengx caux yiem ninh nyei biauv nyei jiu baang
 yie jangx taux ninh mbuo
mienh doqc naaiv zeiv fienx bun meih mbuo muangx liuz
 oix zuqc juix mingh bun lau ndi sie zingh nyei jiu baang mienh doqc
 meih mbuo yaac oix zuqc doqc lau ndi sie jiu baang juix daaih nyei fienx
yaac oix zuqc mbuox aan kipv batc
oix zuqc jienv jienv zoux taux ziangx ziouv paaiv meih zoux nyei gong
yie ganh nanv batv fiev naaiv deix waac
 baulo
 jangx taux meih mbuo
 tov meih mbuo jangx jienv yie zuqc wuonx jienv naaiv loh
tov tin hungh ceix en bun meih mbuo
