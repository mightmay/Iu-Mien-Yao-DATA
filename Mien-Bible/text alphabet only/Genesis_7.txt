ziouv gorngv mbuox noyaa
meih caux meih nyei yietc biauv hmuangv doic oix zuqc bieqc nzangv aqv
 yiem naaiv jaax lungh ndiev yie buatc kungx meih ganh hnangv zoux duqv horpc yie nyei hnyouv
da faanh maiv maaih uix nyei saeng kuv
 oix zuqc dorh yietc nyungc siec doix
 siec dauh gouv siec dauh nyeiz
 bieqc nzangv
 maaih uix nyei saeng kuv oix zuqc dorh yietc nyungc yietc doix
 yietc dauh gouv yietc dauh nyeiz
yiem ndaamv lungh nyei norqc yietc nyungc oix zuqc dorh siec doix
 yietc doix maaih norm gorngx maaih norm nyeiz
 oix zuqc hnangv naaiv nor siex cuotv norqc caux saeng kuv nyei maengc weic bun yiem lungh ndiev douc buonv
yiem naaiv mingh siec hnoi hnangv
 yie oix bun lungh duih mbiungc feix ziepc hnoi feix ziepc muonz
 yie yaac oix zorqv yie zeix daaih yiem ndau beih maaih maengc nyei nyungc nyungc ga naaiv mietc nzengc
noyaa ziouc ei jienv ziouv  paaiv nyei waac zoux ziangx nzengc
mbiungc suiv imx yiemx lungh ndiev wuov zanc
 noyaa duqv luoqc baeqv hnyangx
ninh caux ninh nyei auv jueiv dorn mbuangz bieqc nzangv mingh biaux ndutv mbiungc suiv imx yiemx
maaih uix fai maiv maaih uix nyei saeng kuv caux norqc caux nyorng ndau beih nyei ga naaiv
yietc doix yietc doix nyei
 maaih dauh gouv maaih dauh nyeiz
 daaih caux noyaa bieqc nzangv ei tin hungh paaiv nyei waac
jiex liuz siec hnoi
 mbiungc suiv imx yiemx lungh ndiev aqv
noyaa buangv luoqc baeqv hnyangx wuov hnyangx
 nyeic hlaax ziepc cietv wuov hnoi
 ndau ndiev nyei wuom zingv mbeux cuotv
 lungh nyei gaengh yietc zungv nqoi
duih domh mbiungc njiec feix ziepc hnoi feix ziepc muonz
dongh wuov hnoi
 noyaa caux ninh nyei buo dauh dorn
 sem
 haam caux yaafetv caux noyaa nyei auv caux ninh nyei buo dauh mbuangz bieqc nzangv
ninh mbuo dorh nyungc nyungc hieh zoih
 nyungc nyungc saeng kuv caux nyungc nyungc nyorng ndau beih nyei ga naaiv
 ninh mbuo yaac dorh nyungc nyungc norqc
 se yietc zungv maaih ndaatv nyei ga naaiv
 yietc nyungc ziux yietc nyungc nyei buonv
yietc zungv maaih maengc nyei ga naaiv
 yietc nyungc maaih yietc nyungc nyei doix
 daaih caux noyaa bieqc nzangv
daaih bieqc nzangv nyei nyungc nyungc saeng kuv
 maaih dauh gouv maaih dauh nyeiz
 ziux tin hungh paaiv noyaa nyei waac
 ziouv ganh ziouc guon jienv nzangv nyei gaengh
mbiungc suiv imx yiemx jienv ndau faaux feix ziepc hnoi
 wuom buangv jienv faaux
 nzangv ziouc yiem ndau beih mbiouh jienv faaux
wuom buangv jienv faaux
 nzangv mbiouh jienv wuom minc mingh
wuom buangv jienv faaux taux yiemx nzengc lungh ndiev hlang jiex nyei mbong ningv
corc aengx yiemx faaux ziqc mbong ningv ziepc hmz ndorqc
nyungc nyungc yiem ndau beih maaih maengc
 haih dongz nyei ga naaiv
 se norqc caux saeng kuv hieh zoih
 haih nyorng ndau nyei ga naaiv caux mienh maanh daic nzengc mi aqv
da faanh yiem ndau beih maaih maengc
 haih tauv qiex nyei ga naaiv daic nzengc mi aqv
yiem ndau beih maaih maengc nyei ga naaiv yietc zungv zuqc guaatv zuqc mietc nzengc
 liemh mienh maanh
 saeng kuv
 haih nyorng ndau nyei ga naaiv caux yiem ndaamv lungh nyei norqc zuqc guaatv zuqc mietc nzengc
 kungx zengc noyaa aengx caux ninh yiem nzangv gu nyuoz wuov deix hnangv
wuom yiemx jienv lungh ndiev yietc baeqv hmz ziepc hnoi
