weic naaiv yie
 baulo
 weic giduc yesu yaac weic meih mbuo janx zuqc wuonx jienv loh
yie hnamv daaih meih mbuo zungv haiz gorngv tin hungh ceix en bun yie maaih naaiv nyungc gong zoux weic tengx meih mbuo janx
tin hungh laauc yaangh ninh maiv gaengh mbiaangx yaangh nyei za eix bun yie hiuv
 hnangv zinh ndaangc yie fiev cou nyei mbuox meih mbuo wuov nor
meih mbuo doqc liuz wuov deix waac meih mbuo ziouc hiuv duqv yie hnangv haaix nor bieqc hnyouv gorngv taux giduc naaiv deix mbiaangx yaangh nyei sic
zinh ndaangc tin hungh maiv bun mienh hiuv naaiv deix sic mv baac ih zanc ninh longc singx lingh laauc yaangh bun ninh nyei cing nzengc gong zoh caux douc waac mienh hiuv
se hnangv naaiv
 kuv fienx bun janx maaih buonc juangc tin hungh laengz bun yiutai mienh siouc nyei jaa dingh
 duqv juangc norm sin yaac duqv zipv buonc ei tin hungh longc giduc yesu laengz daaih nyei waac
yie duqv zoux naaiv kuv fienx nyei bou se weic tin hungh nyei en zingh hnangv
 dongh ninh longc ninh nyei domh qaqv ceix bun yie nyei en
beiv tin hungh nyei yietc zungv mienh
 gauh faix jiex wuov dauh
 yie corc gauh faix ninh
 mv baac tin hungh ceix en bun yie haih zunh kuv fienx gorngv giduc ndongc haaix longx
 zungv gorngv maiv zaaic nyei en
 mbuox maanc fingx janx
yie yaac gorngv mengh bun zuangx mienh hiuv duqv tin hungh zinh ndaangc maiv gaengh mbiaangx yaangh nyei za eix hnangv haaix nor zoux ziangx
 zinh ndaangc yiem zeix lungh zeix ndau daaih
 dongh zeix maanc muotc nyei tin hungh
 muangh jienv naaiv deix sic
mv baac ih zanc tin hungh oix longc jiu baang bun yiem ndaamv lungh maaih lingc maaih qaqv nyei wuov deix hiuv duqv tin hungh nyei nyungc nyungc cong mengh
tin hungh hnangv naaiv nor zoux se ei ninh yietc liuz nyei za eix
 dongh ninh longc mbuo nyei ziouv giduc yesu zoux ziangx nyei za eix
mbuo sienx giduc
 duqv caux ninh juangc maengc ziangh ziouc bungx laangc nyei haih mingh taux tin hungh nyei nza hmien
 maiv zuqc gamh nziex
hnangv naaic
 yie tov meih mbuo maiv dungx hnyouv namx
 laaix yie weic meih mbuo siouc kouv
 naaiv yietc zungv se weic tengx meih mbuo duqv longx hnangv
weic naaiv yie gueic njiec zaangc diex nyei nza hmien
yiem tin dorngh caux yiem baamh gen maiv gunv haaix fingx haaix nyungc mienh
 gorngv die wuov joux waac se yiem zaangc diex wuov joux cuotv daaih
yie tov zaangc diex ei ninh hlo haic nyei domh njang laangc longc ninh nyei singx lingh ceix qaqv bun meih mbuo nyei hnyouv gu nyuoz henv jiez daaih
yaac tov giduc
 weic zuqc meih mbuo sienx ninh
 yiem meih mbuo nyei hnyouv gu nyuoz
 tov bun meih mbuo hnamv ninh yaac hnamv mienh hnangv njiec nzungh ziangh duqv wuonv nor
hnangv naaic
 meih mbuo ziouc maaih qaqv caux yietc zungv sienx nyei mienh haih mengh baeqc giduc hnamv mienh nyei hnyouv ndongc haaix jangv
 ndongc haaix ndaauv
 ndongc haaix hlang
 ndongc haaix ndo
yie tov zaangc diex bun meih mbuo mengh baeqc giduc hnamv meih mbuo ndongc haaix camv
 maiv gunv maiv maaih haaix dauh haih hiuv duqv nzengc
 hnangv naaic
 maaih dunh yunh nyei tin hungh nyei fiem fingx yiem buangv meih mbuo nyei hnyouv aqv
tin hungh
 ei ninh longc ninh nyei domh qaqv yiem mbuo nyei hnyouv gu nyuoz zoux gong
 zungv haih zoux gauh camv mbuo haih tov nyei fai hnamv duqv taux nyei
yie ziouc tov ninh longc giduc yesu yiem jiu baang bun mienh yietc liuz ceng ninh taux maanc gouv maanc doic
 aamen
