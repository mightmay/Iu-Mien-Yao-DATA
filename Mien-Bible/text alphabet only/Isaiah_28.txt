e faa im oix zuqc kouv aqv
 ninh nyei njang laangc oix ziec nzengc
 hnangv ninh diuv nquin nyei bieiv zeiv ndongx ciqv daaih nyei biangh ningv
 wuov deix njang laangc nyei biangh ziec nzengc
 se yiem nyanc beuv hopv zungx wuov deix nquin mingh nyei mienh nyei m nqorngv
mangc maah
 ziouv maaih dauh maaih qaqv henv haic nyei mienh hnangv gorng domh borqc caux domh nziaaux jieqv
 yaac hnangv seix haic nyei mbiungc njiec daaih yiemx
 ninh oix longc qaqv zoi njiec taux ndau
e faa im nyei diuv nquin mienh ceng hlo wuov norm biangh ningv
 oix zuqc caaiv njiec zaux ndiev
naaiv njang laangc nyei biangh oix ziec nzengc
 dongh yiem ndau junc nyei horngz daauh gu nguaaic
 se hnangv zuoqc ndaangc cun gen hnoi nyei ngongh nyorx biouv
 mienh yietv buatc ziouc gaeqv daaih nyanc mi aqv
taux wuov hnoi nernh jiex nyei ziouv  ziouc hnangv norm njang laangc ningv
 hnangv nzueic haic nyei ningv bun ninh zengc njiec nyei baeqc fingx ndongx jienv
ninh oix bun siemv zuiz jien maaih baengh fim nyei hnyouv
 oix bun yiem zingh gaengh wuov deix maaih qaqv ngaengc duqv hingh daaih mborqv jaax nyei mienh
naaiv deix mienh laaix a ngunc diuv lungh lungh laih laih nyei
 yaac laaix diuv kuv lingh lingh king king
 sai mienh caux douc waac mienh laaix diuv kuv lungh lungh laih laih nyei
 yaac laaix a ngunc diuv ninh mbuo mongh mongh longh longh
 ninh mbuo laaix diuv kuv lingh lingh laih laih nyei
 buatc hinc yaangh nyei sic ninh mbuo bieqc hnyouv dorngc
 siemv zuiz nyei ziangh hoc ninh mbuo siemv maiv horpc
norm norm dieh gu nguaaic maaih lov nyei ga naaiv guoqv buangv
 maiv maaih yietc norm dorngx maiv laih hlopv
ninh oix njaaux bun haaix dauh hiuv
 ninh porv mengh ninh zunh nyei waac bun haaix dauh
 bun coqv hoqc guangc nyorx nyei fu jueiv
 bun jang jang leih nyorx nyei gu nguaaz fai
weic zuqc ninh gorngv
 lingc jaa lingc
 lingc jaa lingc
 leiz latc jaa leiz latc
 leiz latc jaa leiz latc
 yiem naaiv diqv dien
 yiem wuov diqv dien
se gorngv meih mbuo maiv muangx yie
 tin hungh oix longc ganh fingx mienh caux ganh nyungc waac caux meih mbuo gorngv
ninh oix gorngv bun muangx nyei mienh hnangv zinh ndaangc ninh gorngv
naaiv se hitv nyei dorngx
 oix bun kouv nyei mienh duqv hitv
 yaac gorngv
naaiv se hitv kuonx nyei dorngx
 mv baac ninh mbuo maiv kangv muangx
weic naaiv ziouv  nyei waac ziouc hnangv naaiv weic ninh mbuo
 lingc jaa lingc
 lingc jaa lingc
 leiz latc jaa leiz latc
 leiz latc jaa leiz latc
 yiem naaiv diqv dien
 yiem wuov diqv dien
 ninh mbuo ziouc mingh yaac da nziaaux ndorpc
 zuqc mun
 zuqc hlopv jienv yaac zuqc zorqv
weic naaiv meih mbuo huotv mienh nyei mienh aah
 dongh yiem ye lu saa lem zingh gunv naaiv deix baeqc fingx nyei mienh
 muangx ziouv  nyei waac maah
meih mbuo gorngv
yie mbuo caux zuqc daic nyei qaqv liepc jiez ngaengc waac
 yie mbuo caux yiemh gen gorngv horpc
 maiv gunv maaih domh
 zeqc naanc hnangv wuom yiemx daaih
 maiv haih zuqc yie mbuo
 weic zuqc yie mbuo longc gorngv baeqc nyei waac zoux yie mbuo ndaauh kaux nyei dorngx
 yaac longc jaav nyei waac zoux dorngx bingx
weic naaiv ziouv tin hungh  hnangv naaiv nor gorngv
mangc maah
 yie yiem si on liepc norm la bieiv zoux gorn ndoqv
 se seix jiex nyei la bieiv
 benx biauv gorqv jaaix haic nyei la bieiv weic liepc wuonv nyei gorn ndoqv
  haaix dauh sienx kaux ziouc maiv zuqc huaang
yie oix bun baengh fim nyei jauv zoux hlaang ndorqc
 yaac bun zoux horpc nyei jauv zoux dingc zaqc nyei hlaang
 borqc oix guaatv meih mbuo ndaauh kaux nyei dorngx
 wuov deix gorngv baeqc nyei waac
 wuom oix yiemx meih mbuo bingx nyei dorngx
meih mbuo caux zuqc daic nyei qaqv liepc nyei ngaengc waac ziouc baaic mi aqv
 caux yiemh gen gorngv horpc nyei waac yaac liepc maiv wuonv
 maaih domh zeqc naanc hnangv wuom yiemx daaih
 meih mbuo ziouc zuqc caaiv njiec nzengc
naaiv deix zeqc naanc haaix zanc jiex ziouc guaatv meih mbuo mingh
 ndorm ndorm
 lungh hnoi lungh muonz ninh oix guaatv jiex mingh
 se gorngv bieqc hnyouv naaiv deix waac ziouc haiz za gengh
 gamh nziex haic
coux nangv haic
 sung maiv zaqc zaux
 suangx yaac hepc
 torngv maiv mbueiz sin
ziouv  oix jiez daaih hnangv ninh yiem be laa sim mbong wuov zanc
 ninh oix qiex jiez hnangv yiem gi mbe on horngz
 weic zoux ninh nyei gong
 ninh nyei ganh nyungc gong
 ninh zoux ninh nyei sic
 ninh mbuoqc horngh nyei sic
hnangv naaic meih mbuo maiv dungx huotv
 nziex meih mbuo nyei limc jaa zietc
 ziouv
 nernh jiex nyei tin hungh
  mbuox yie
 ninh dingc ziangx mietc nzengc ziangh norm guoqv
oix zuqc baeng m normh muangx yie nyei qiex
 oix zuqc longc hnyouv muangx yie gorngv nyei waac
zoux ndeic nyei mienh laih ndau weic zuangx ga naaiv
 ninh zanc zanc laih jienv mingh fai
 ninh zanc zanc qouv nie guaaih yuonh fai
ninh guaaih ndau yuonh
 nqa haav ninh zuangx tongh hau yaac haaz yienh si maiv zeiz
 ninh zuangx mbiauh witv ziux ninh nyei horngh
 yaac zuangx mbiauh mbaali horpc ninh nyei dorngx
 aengx zuangx da caanv yiem ndeic hlen maiv zeiz
weic zuqc ninh nyei tin hungh njaaux ninh
 yaac njaaux ninh zoux duqv horpc
mienh maiv longc hniev nyei jaa sic nganx tongh hau
 yaac maiv longc cie yienh nganx yienh si
 oix zuqc longc ndiangx ndonx mborqv tongh hau
 yaac longc biaav mborqv yienh si
zoux njuov nyei laangh ziqc oix zuqc longc morc morc
 mienh maiv zeiz yietc liuz mborqv
 maiv gunv ninh longc ninh nyei maaz cie nyei cie yienh nganx
 ninh nyei maaz maiv zeiz morc
naaiv yaac zeiz yiem nernh jiex nyei ziouv  daaih
 ninh njaaux nyei waac za gengh mbuoqc horngh haic
 ninh nyei cong mengh yaac peix fuc haic
