buo hnyangx gu nyuoz silie caux i saa laa en naaiv deix i norm guoqv maiv maaih mborqv jaax nyei sic
mv baac taux da faam hnyangx wuov hnyangx
 yu ndaa guoqv nyei hungh
 ye ho saa fatv
 daaih lorz i saa laa en nyei hungh
i saa laa en nyei hungh gorngv mbuox ninh nyei jien
meih mbuo hiuv nyei fai
 laamotv gi le aatc benx mbuo nyei
 mbuo yaac maiv zoux haaix nyungc
 wuov norm zingh yiem silie hungh nyei buoz ndiev
 mbuo yaac maiv caangv nzuonx
ninh ziouc naaic ye ho saa fatv
meih caux yie mingh mborqv laamotv gi le aatc fai
 ye ho saa fatv dau i saa laa en nyei hungh
yie yaac hnangv meih nor
 yie nyei baeqc fingx yaac hnangv meih nyei
 yie nyei maaz yaac hnangv meih nyei
mv baac ye ho saa fatv yaac gorngv mbuox i saa laa en nyei hungh
mbuo oix zuqc naaic ziouv  ndaangc
i saa laa en nyei hungh ziouc heuc ninh nyei zuangx douc waac mienh daaih zunv
 yietc zungv maaih feix baeqv dauh
 hungh diex naaic gaax ninh mbuo
yie mingh mborqv laamotv gi le aatc horpc fai maiv horpc
 ninh mbuo dau
gunv mingh aqv
 ziouv oix zorqv wuov norm zingh jiu bun yiem hungh diex nyei buoz ndiev
ye ho saa fatv naaic gaax
yiem naaiv maiv maaih ziouv nyei ganh dauh douc waac mienh mbuo haih naaic nyei fai
i saa laa en nyei hungh dau ye ho saa fatv
corc maaih dauh mbuo haih bangc weic tengx mbuo naaic ziouv  mv baac yie nzorng ninh weic zuqc ninh maiv douc jiex longx nyei waac bun yie
 kungx douc ciouv nyei waac hnangv
 naaiv dauh se imlaa nyei dorn
 mi kaa yaa
 ye ho saa fatv gorngv
hungh diex maiv horpc zuqc hnangv naaic gorngv
i saa laa en nyei hungh ziouc heuc ninh nyei yietc dauh jien daaih yaac mbuox ninh
mingh dorh imlaa nyei dorn
 mi kaa yaa
 siepv siepv nyei daaih maah
i saa laa en nyei hungh caux yu ndaa nyei hungh
 ye ho saa fatv
 yiem saa maa lie nyei zingh gaengh ndaangc
 mborqv mbiauh nyei ciangv
 gorqv mienh zueiz jienv hungh weic yaac zorng jienv ninh mbuo nyei hungh lui
 zuangx douc waac mienh yiem jienv wuov douc jienv waac yiem
ke naa aa naa nyei dorn
 se nde ki yaa
 longc hlieqv zoux jorng
 ninh gorngv
ziouv  hnangv naaiv gorngv
  meih oix longc naaiv deix jorng mborqv silie mienh taux mietc nzengc ninh mbuo
zuangx douc waac mienh yaac fih hnangv nyei douc waac
 ninh mbuo gorngv
gunv mingh mborqv laamotv gi le aatc ziouc mborqv hingh
 weic zuqc ziouv  oix zorqv wuov norm zingh jiu bun yiem hungh diex nyei buoz ndiev
mingh heuc mi kaa yaa daaih wuov dauh douc fienx mienh gorngv mbuox ninh
zuangx douc waac mienh dongh joux waac gorngv hungh diex oix duqv longx
 tov meih caux wuov deix dongh joux waac gorngv yaac kungx gorngv hungh diex oix duqv longx hnangv
mv baac mi kaa yaa gorngv
yie ziangv jienv ziangh jienv nyei ziouv laengz waac
 ziouv  gorngv haaix nyungc yie kungx haih gorngv wuov nyungc hnangv
mingh taux hungh diex wuov zanc
 hungh diex naaic ninh
mi kaa yaa aac
 yie mbuo mingh mborqv laamotv gi le aatc horpc fai maiv horpc
 mi kaa yaa dau
gunv mingh mborqv yaac mborqv duqv hingh
 ziouv  oix zorqv wuov norm zingh jiu bun yiem hungh diex nyei buoz ndiev
mv baac hungh diex gorngv mbuox ninh
yie bun meih houv mbu ziex nzunc waac meih dengv ziouv  nyei mbuox kungx gorngv zien waac hnangv
mi kaa yaa ziouc gorngv
yie buatc i saa laa en nyei zuangx mienh nzaanx mingh yiem mbong hnangv ba gi yungh guanh maiv maaih mangc yungh nyei mienh goux nor
  ziouv yaac gorngv
  naaiv deix baeqc fingx maiv maaih ziouv
 oix zuqc bun ninh mbuo gorqv mienh baengh orn nyei nzuonx gorqv mienh nyei biauv
i saa laa en nyei hungh gorngv mbuox ye ho saa fatv
yie maiv zeiz gorngv jiex mbuox meih
 naaiv dauh yietc liuz maiv douc longx nyei waac bun yie
 ninh kungx douc ciouv nyei waac hnangv
mi kaa yaa aengx gorngv
meih oix zuqc muangx ziouv  nyei waac
 yie buatc ziouv  zueiz ninh nyei hungh weic
 yaac buatc gu nguaaic lungh nyei zuangx fin mienh weih gormx ninh zaaix maengx mbiaauc maengx
ziouv  gorngv
  haaix dauh oix nduov aa hapc mingh laamotv gi le aatc
 yiem wuov zuqc daic
maaih dauh hnangv naaiv nor gorngv
 maaih dauh hnangv wuov nor gorngv
nqa haav maaih dauh cuotv daaih souv jienv ziouv  nyei nza hmien gorngv
  yie oix nduov ninh
ziouv  naaic ninh
  meih oix longc haaix nyungc za eix
ninh gorngv
  yie oix mingh bun naaiv deix zuangx douc waac mienh gorngv baeqc
ziouv aengx gorngv
  hnangv naaic meih za gengh haih nduov duqv zuqc ninh
 gunv mingh zoux maah
ih zanc ziouv  bun meih nyei naaiv deix douc waac mienh yietc zungv gorngv baeqc
 ziouv  zungv dingc ziangx bun meih zuqc domh zeqc naanc
ke naa aa naa nyei dorn
 se nde ki yaa
 mingh taux
 mbaix mi kaa yaa nyei hmien yaac naaic ninh
ziouv  nyei singx lingh hnangv haaix nor cuotv yie mingh caux meih gorngv waac laeh
mi kaa yaa dau
meih bieqc gu nyuoz jiex nyei yietc qongx bingx jienv wuov meih ziouc hiuv aqv
i saa laa en nyei hungh gorngv
zorqv mi kaa yaa fungx nzuonx jiu bun aamon saengv ziouv caux hungh nyei dorn
 yo aatc
oix zuqc gorngv mbuox ninh mbuo
  hungh diex hnangv naaiv nor gorngv
zorqv naaiv dauh lov wuonx jienv loh
 bun wuom caux njuov gaux yungz jienv maengc hnangv
 taux yie baengh orn nyei nzuonx daaih
mi kaa yaa gorngv
se gorngv meih haih duqv baengh orn nyei nzuonx daaih
 se maiv zeiz ziouv  longc yie gorngv waac
 ninh aengx gorngv
zuangx baeqc fingx aac
 tov muangx longx oc
i saa laa en nyei hungh caux yu ndaa nyei hungh
 ye ho saa fatv
 ziouc mingh laamotv gi le aatc
i saa laa en nyei hungh gorngv mbuox ye ho saa fatv
bieqc mingh mborqv jaax nyei ziangh hoc yie zorng benx ganh dauh mv baac meih zuqv jienv meih nyei hungh lui
 i saa laa en nyei hungh ziouc zorng benx ganh dauh
 bieqc mingh mborqv jaax
silie nyei hungh paaiv ninh nyei faah ziepc nyeic dauh mborqv jaax cie nyei baeng bieiv
maiv dungx caux haaix dauh mborqv jaax
 maiv gunv hlo faix
 kungx caux i saa laa en nyei hungh mborqv hnangv
mborqv jaax cie nyei baeng bieiv buatc ye ho saa fatv ninh mbuo gorngv
naaiv dauh za gengh i saa laa en nyei hungh
 ninh mbuo ziouc daaux sin mingh mborqv ninh
 ye ho saa fatv ziouc heuc
mborqv jaax cie nyei baeng bieiv buatc maiv zeiz i saa laa en nyei hungh
 ninh mbuo ziouc daaux cie
 maiv zunc ye ho saa fatv aqv
mv baac maaih dauh mienh gouv mueic buonv yietc nzitv forng yaac zuqc i saa laa en nyei hungh yiem ninh zuqv mborqv jaax nyei lui yietc kuaaiv yietc kuaaiv nyei mbu ndongx qangx
 hungh ziouc mbuox zaangv ninh nyei cie wuov dauh
daaux cie tor yie cuotv mborqv jaax ciangv
 yie zuqc mun mi aqv
wuov hnoi ziangh hnoi mborqv jaax hniev nyei
 ninh mbuo yaac sengh jienv hungh diex yiem ninh nyei cie gu nyuoz huin mangc jienv silie mienh taux lungh hmuangx
 lungh maanz hmuangx ninh daic mi aqv
 nziaamv yiem zuqc mun nyei dorngx cuotv daaih liouc njiec cie gu nyuoz
mba hnoi ndortv nyei ziangh hoc
 maaih qiex heuc gormx baeng guanh nyei dorngx gorngv
gorqv mienh nzuonx gorqv mienh nyei buonv mungv caux buonv deic bung aqv
hungh diex ziouc daic mi aqv
 mienh ziouc dorh ninh nyei sei mingh zangx jienv saa maa lie
ninh mbuo yiem saa maa lie nyei wuom domh nzaaux cie
 juv daaih mbiec ninh nyei nziaamv
maaic buonv sin nyei m sieqv dorn yaac yiem wuov nzaaux sin
 hnangv ziouv  gorngv jiex nyei waac nor
aa hapc gunv nyei ziangh hoc zoux zengc njiec nyei sic caux ninh zoux nyei yietc zungv
 caux ninh longc zaangz nyaah zoux hungh dinc
 caux ninh liepc nyei yietc zungv zingh
 fiev jienv i saa laa en hungh nyei hungh douh daan
aa hapc ziouc guei seix mi aqv
 ninh nyei dorn
 aa hatc yaa
 nzipc jienv ninh zoux hungh
aa hapc zoux i saa laa en nyei hungh da feix hnyangx wuov hnyangx
 aasaax nyei dorn
 ye ho saa fatv
 faaux weic zoux yu ndaa nyei hungh
ye ho saa fatv faaux weic zoux hungh wuov zanc ninh duqv faah ziepc hmz hnyangx
 ninh yiem ye lu saa lem gunv nyic ziepc hmz hnyangx
 ninh nyei maa se sin hi nyei sieqv
 mbuox heuc aa su mbaa
ye ho saa fatv ei jienv ninh nyei die zoux nyei jauv
 maiv pien yietc deix
 ziux ziouv  mangc
 ninh zoux duqv horpc
 mv baac yiem hlang zaangc zienh nyei dorngx ninh maiv caeqv guangc
 baeqc fingx corc yiem wuov fongc horc ziec yaac buov hung
ye ho saa fatv yaac caux i saa laa en nyei hungh zoux longx jiu tong
ye ho saa fatv gunv nyei ziangh hoc zoux zengc njiec nyei sic
 caux ninh zoux cuotv nyei yietc zungv sic
 caux ninh cuotv mingh mborqv jaax nyei sic
 fiev jienv yu ndaa hungh nyei hungh douh daan
ninh yaac zunc cuotv nzengc yiem zaangc zienh nyei dorngx maaic buonv sin nyei m jangc dorn
 dongh yiem ninh nyei die zoux hungh nyei ziangh hoc zengc njiec wuov deix
wuov zanc e ndom deic bung maiv maaih hungh
 maaih dauh jien div jienv gunv
ye ho saa fatv gapv saeng eix nzangv weic mingh ofi tor jiem
 mv baac nzangv maiv gaengh duqv mingh ziouc yiem e si on ge mbe waaic mi aqv
wuov zanc aa hapc nyei dorn
 aa hatc yaa
 gorngv mbuox ye ho saa fatv
bun yie nyei mienh caux meih nyei mienh juangc nzangv mingh maah
 mv baac ye ho saa fatv maiv kangv
ye ho saa fatv ziouc guei seix mi aqv
 yaac caux ninh nyei ong taaix zangx jienv ninh nyei ong taaix
 ndaawitv
 nyei zingh
 ninh nyei dorn
 ye ho lam
 nzipc jienv ninh nyei die zoux hungh
ye ho saa fatv zoux yu ndaa nyei hungh ziepc cietv hnyangx wuov hnyangx
 aa hapc nyei dorn
 aa hatc yaa faaux weic zoux i saa laa en nyei hungh yaac gunv i saa laa en i hnyangx
ziux ziouv  mangc
 ninh zoux waaic sic weic zuqc ninh ei jienv ninh nyei die caux ninh nyei maa zoux nyei jauv yaac ei jienv ne mbatc nyei dorn
 ye lo mbo am
 zoux nyei sic
 dongh dorh i saa laa en mienh baamz zuiz wuov deix
aa hatc yaa hnangv ninh nyei die nor
 fu sux zaangc mbaa an zienh yaac cuoqv ziouv
  i saa laa en nyei tin hungh
 qiex jiez haic
