maiv dungx dorh jaav waac mingh zunh mbuox mienh
 maiv dungx caux mienh waaic mienh dongh hnyouv zoux zorng zengx hoic mienh
maiv dungx gan mienh camv zoux waaic sic
 gorngv sic nyei ziangh hoc maiv dungx gan mienh camv zoux jaav zorng zengx bun baengh fim nyei leiz pien
mienh jomc mienh dorngc sic yaac maiv dungx bouc ninh nyei leiz
se gorngv buatc meih nyei win jaa nyei ngongh fai lorh ndutv biaux mingh
 oix zuqc dorh nzuonx bun ninh
se gorngv buatc nzorng meih wuov dauh mienh nyei lorh ndorpc mingh
 tor nyei ga naaiv ngatv jienv ninh
 meih oix zuqc tengx lorh ziouv liepc jiez sin daaih
 maiv dungx zoux hnangv maiv guen maiv sic nyei
meih mbuo nyei mienh jomc mienh maaih sic nor
 maiv dungx waengc
 oix zuqc bun ninh mbuo duqv baengh fim nyei leiz
maiv dungx gox jaav sic yaac maiv dungx daix maiv zoux dorngc nyei mienh fai hnyouv zingx nyei mienh
 weic zuqc yie zungv maiv guangc zoux naaiv nyungc waaic sic mienh nyei zuiz
maiv dungx nyanc nyaanh hmuangx
 nyaanh hmuangx haih bun m zing njang nyei mienh nyei m zing maengh
 yaac mbienv kuv mienh nyei waac
maiv dungx zoux doqc hoic ganh fingx mienh
 meih mbuo hiuv duqv ninh mbuo haiz hnangv haaix nor weic zuqc zinh ndaangc meih mbuo yiem i yipv deic bung yaac zoux jiex ganh fingx mienh
juqv hnyangx gu nyuoz
 oix zuqc zoux liangx ndeic zuangx ga naaiv
 siou gaeng zuangx
mv baac taux siec hnyangx wuov hnyangx oix zuqc bun ndau henh
 maiv dungx zuangx ga naaiv
 sueih yiem meih mbuo gu nyuoz nyei mienh jomc mienh mingh siou yiem ndeic nyei ga naaiv louz
 zengc njiec wuov deix sueih hieh zoih nyanc
 meih mbuo nyei a ngunc huingx caux ga lanv huingx yaac oix zuqc fih hnangv nyei zoux
longc juqv hnoi zoux meih mbuo nyei gong
 siec hnoi wuov hnoi oix zuqc dingh gong weic bun meih mbuo nyei ngongh
 meih mbuo nyei lorh hitv kuonx
 meih mbuo nyei nouh aengx caux meih mbuo yiem nyei ganh fingx mienh yaac hitv kuonx
 duqv kuh yiem deix
 ziouv
  mbuox meih mbuo naaiv deix yietc zungv waac
 meih mbuo oix zuqc longx longx nyei gan
 yaac maiv dungx heuc ganh dauh zienh nyei mbuox
 liemh maiv dungx gorngv cuotv naaiv deix zienh nyei mbuox
yietc hnyangx oix zuqc weic yie jiex buo norm zipv
oix zuqc jiex maiv an bingv nyei njuov nyei zipv
 siec hnoi gu nyuoz oix zuqc nyanc maiv an bingv nyei njuov hnangv yie hatc meih mbuo nor
 oix zuqc ziux dingc daaih nyei ziangh hoc yiem aa mbipc hlaax jiex zipv
 weic zuqc wuov norm hlaax meih mbuo yiem i yipv deic bung biaux cuotv daaih
maiv dungx bun haaix dauh kungx buoz baeqc zaux daaih yiem yie nyei nza hmien
oix zuqc jiex siou siang mbiauh nyei zipv
 se siou yiem liangx ndeic ndortv qaqv zuangx nyei daauh torngx cun gaeng
hnyangx dueiv meih mbuo siou nzengc meih mbuo nyei gaeng zuangx ga naaiv
 oix zuqc jiex siou gaeng zuangx nyei zipv
meih mbuo nyei yietc zungv m jangc dorn oix zuqc daaih yiem yie
 ziouv tin hungh
  nyei nza hmien
 yietc hnyangx buo nzunc
meih mbuo dorh saeng kuv ziec bun yie
 cin maanc maiv dungx longc an bingv nyei njuov caux jienv fongc horc
jiex zipv ziec bun yie nyei saeng kuv hmei
 maiv dungx liouh taux njang ndorm
yiem meih mbuo nyei lingh deic cuotv gauh longx jiex nyei daauh torngx cun gaeng oix zuqc dorh mingh ziouv
  meih mbuo nyei tin hungh nyei biauv
maiv dungx longc yungh maa nyei nyorx zouv yungh dorn
mangc maah
 yie paaiv dauh fin mienh mingh ndaangc weic yiem jauv zaangc beu jienv yaac dorh meih mbuo mingh taux yie liuc leiz ziangx nyei dorngx
oix zuqc longc hnyouv muangx
 ei jienv ninh nyei waac
 maiv dungx ngaengc
 meih mbuo ngaengc maiv muangx ninh nyei waac nor
 ninh maiv guangc meih mbuo nyei zuiz
 weic zuqc ninh dengv yie nyei mbuox daaih
mv baac se gorngv meih mbuo za gengh muangx ninh nyei waac yaac ei jienv yie gorngv nyei yietc zungv
 yie ziouc caux meih mbuo nyei win wangv zoux win wangv
 yaac caux meih mbuo nyei win jaa zoux win jaa
yie nyei fin mienh oix mingh ndaangc
 dorh meih mbuo bieqc aa mo lai mienh
 hitv tai mienh
 be litv si mienh
 kaa naa an mienh
 hiwai mienh
 ye mbutc mienh yiem nyei deic bung
 yie yaac oix mietc nzengc ninh mbuo
maiv dungx gueic njiec baaix ninh mbuo nyei zienh yaac maiv dungx zaangc
 maiv dungx zuotc ninh mbuo nyei nyungc zeiv zoux
 oix zuqc mietc nzengc ninh mbuo nyei miuc fangx
 mborqv huv ninh mbuo zaangc zienh nyei la bieiv dongc
oix zuqc fu sux yie
 ziouv
  meih mbuo nyei tin hungh
 yie ziouc ceix fuqv bun meih mbuo maaih laangh ziqc maaih wuom
 yaac bun yiem meih mbuo mbu ndongx nyei nyungc nyungc baengc tuix
yiem meih mbuo nyei deic bung ziouc maiv maaih haaix dauh waaic gu nguaaz
 yaac maiv maaih haaix dauh maiv haih maaih gu nguaaz
 yie yaac oix bun meih mbuo nyei siouc nyuonh ndaauv
da faanh meih mbuo mingh taux haaix
 yie oix bun yiem meih mbuo nyei wuov ndaangc maengx nyei mienh gamh nziex haic yaac lunc nzengc
 yie yaac oix bun meih mbuo nyei yietc zungv win wangv daaux sin biaux
yie yaac oix bun guanh mueiz njeiv mingh ndaangc meih mbuo
 weic zunc hiwai mienh
 kaa naa an mienh
 hitv tai mienh biaux cuotv meih mbuo nyei wuov ndaangc maengx
mv baac yie maiv zeiz yietc hnyangx gu nyuoz zunc ninh mbuo cuotv nzengc
 nziex deic bung haih benx deic bung huaang
 hieh zoih ziouc hiaangx daaih hoic meih mbuo
yie manc manc zunc ninh mbuo cuotv meih mbuo nyei wuov ndaangc maengx
 zuov meih mbuo hiaangx daaih haih duqv wuov norm deic bung benx meih mbuo nyei buonc
yie oix dingc meih mbuo nyei gapv jaaix yiem koiv siqv mingh taux me ndi de le nien koiv
 aengx yiem deic bung huaang mingh taux yu fe ditc ndaaih
 yie oix zorqv naaiv norm deic bung nyei mienh jiu bun yiem meih mbuo nyei buoz ndiev
 bun meih mbuo zunc ninh mbuo biaux cuotv meih mbuo nyei wuov ndaangc maengx nzengc
maiv dungx caux ninh mbuo fai caux ninh mbuo nyei zienh liepc haaix nyungc ngaengc waac
maiv dungx bun wuov deix mienh yiem meih mbuo nyei deic bung
 nziex ninh mbuo haih nduov meih mbuo baamz zuiz dorngc yie
 se gorngv meih mbuo zaangc ninh mbuo nyei zienh
 meih mbuo ndongc haaix zungv zaeng hlaang hlopv meih mbuo ganh aqv
