siex maengc zipv maiv gaengh taux
 zinh ndaangc juqv hnoi
 yesu mingh mbe taa ni laangz
 dongh daic mingh yesu bun nangh daaih wuov dauh laa saa latv yiem nyei laangz
yiem wuov ninh mbuo mbenc donx hnaangx houc yesu
 maataa liuc leiz ninh mbuo
 laa saa latv yaac caux yesu mbuo juangc dieh nyanc hnaangx
wuov zanc
 maa li yaa zorqv ziepc faam lungz zien haic
 jaaix haic nyei naa ndaa youh ndaang dox yesu nyei zaux
 aengx longc ninh ganh nyei mba biei sortv
 youh nyei qiex ndaang buangv yietc norm biauv
maaih dauh yesu nyei sai gorx
 yu ndaatc i saa kaa li otc
 dongh oix maaic yesu wuov dauh ziouc gorngv
zoux haaix nyungc maiv dorh naaiv deix youh mingh maaic duqv nyaanh daaih bun mienh jomc mienh
 naaiv funx daaih horpc faam baeqv hnoi nyei gong zinh niaa
yu ndaatc hnangv naaiv nor gorngv se maiv zeiz ninh maaih hnyouv korv lienh mienh jomc mienh
 se weic zuqc ninh ganh zoux janx zaqc
 ninh tengx goux yesu mbuo nyei domh zuangx nyaanh mbuoqc mv baac ninh ganh yaac pinx nyaanh cuotv
yesu gorngv
maiv dungx gorngv ninh maah
 ninh maaih nyei sueih ninh liouh taux biopv yie wuov norm hnoi
meih mbuo zanc zanc maaih mienh jomc mienh caux meih mbuo yiem
 mv baac meih mbuo maiv duqv yie caux meih mbuo yietc liuz yiem
maaih yiutai mienh camv haiz gorngv yesu yiem mbe taa ni laangz
 ninh mbuo ziouc mingh wuov maiv zeiz kungx lorz yesu hnangv
 ninh mbuo yaac oix mangc daic mingh
 yesu bun nangh daaih wuov dauh laa saa latv
sai mienh bieiv mbuo ziouc daav za eix oix liemh laa saa latv daix
weic zuqc ninh nyei sic cuotv daaih bun mienh camv guangc jienv sai mienh bieiv sienx yesu
da nyeic hnoi
 daaih jiex zipv wuov deix zuangx mienh haiz gorngv yesu daaih aav lamh taux ye lu saa lem
ninh mbuo ziouc nanv jienv daau normh cuotv mingh zipv
 yaac heuc jienv gorngv
ho saa naa
 tov ceix fuqv bun dengv ziouv nyei mbuox daaih wuov dauh
 tov tin hungh ceix fuqv bun i saa laa en mienh nyei hungh diex
yesu lorz duqv dauh maaz li caan ziouc geh jienv daaih
 hnangv ging sou fiev jienv gorngv nor
si on zingh aah
 maiv dungx gamh nziex
 meih nyei hungh diex geh jienv maaz li caan daaih
daauh dangh yesu nyei sai gorx mbuo maiv mengh baeqc naaiv deix jauv
 mv baac yesu daic
 tin hungh aengx bun ninh nangh daaih taaih ninh zoux hlo
 ninh mbuo cingx jangx zuqc ging sou fiev jienv hnangv naaiv nor gorngv taux yesu
 yaac jangx zuqc mienh hnangv naaiv nor zoux bun yesu
buatc yesu heuc laa saa latv yiem zouv nangh cuotv daaih wuov deix zuangx mienh zoux zorng zengx gorngv nzengc naaiv deix jauv louc
weic zuqc zuangx mienh haiz gorngv yesu zoux naaiv nzunc mbuoqc horngh nyei jangx hoc
 ninh mbuo ziouc mingh zipv
faa li si mienh ziouc laanh mbuox laanh
mangc maah
 mbuo zoux maiv cuotv haaix nyungc
 lungh ndiev mienh gan nzengc ninh mi aqv
mingh ye lu saa lem zingh jiex siex maengc zipv wuov zanc
 maaih deix janx gikc yaac gan jienv mingh zaangc tin hungh
naaiv deix janx daaih lorz filipv
 dongh yiem gaa li li saengv
 mbetc sai ndaa mungv daaih wuov dauh sai gorx
 gorngv mbuox ninh
domh gorx aac
 yie mbuo oix buangh yesu oc
filipv ziouc mingh mbuox an ndaa lu
 ninh mbuo i dauh ziouc mingh mbuox yesu
yesu dau ninh mbuo
ih zanc yie
 baamh mienh nyei dorn
 duqv njang laangc nyei ziangh hoc zungv taux aqv
yie gorngv zien mbuox meih mbuo
 maaih yietc norm cuqv maiv zuangx njiec ndau huv mingh nor
 m daaih dongh wuov nduqc norm cuqv hnangv
 mv baac se gorngv zuangx njiec ndau huv mingh ziouc cuotv daaih duqv camv aqv
haaix dauh kungx hnamv ninh ganh nyei maengc
 wuov dauh ziouc zuqc guangc ninh nyei maengc
 mv baac haaix dauh maiv korv fiqv ninh nyei maengc
 wuov dauh ziouc goux jienv ninh nyei maengc taux yietc liuz
haaix dauh oix tengx yie zoux bou
 oix zuqc gan jienv yie mingh
 yie yiem haaix
 bou yaac caux yie yiem wuov
 haaix dauh zoux yie nyei bou
 yie nyei die oix taaih ninh
ih zanc yie hnyouv nzauh haic
 yie oix zuqc hnangv haaix nor gorngv ni
 oix zuqc gorngv
  aa die aah
 tov die njoux yie maiv zuqc buangh naaiv deix kouv nyei sic  fai
 maiv zeiz
 yie daaih weic oix zuqc siouc naaiv nyungc kouv
aa die aah
 tov bun die nyei mbuox duqv njang laangc
 aengx maaih qiex yiem wuov lungh gorngv
yie zungv bun yie nyei mbuox duqv njang laangc
 yie aengx oix bun duqv njang laangc
souv jienv wuov nyei zuangx mienh haiz wuov nyungc qiex mbui
 maaih deix gorngv
mba ong mbui
 maaih deix gorngv
fin mienh caux ninh gorngv waac
mv baac yesu mbuox ninh mbuo
naaiv deix qiex mbui se weic meih mbuo
 maiv zeiz weic yie
ih zanc taux ziangh hoc tin hungh oix dingc lungh ndiev mienh nyei zuiz
 gunv baamh gen wuov dauh yaac oix zuqc zunc cuotv
yie yiem ndau zuqc mienh liepc faaux hlang wuov zanc
 yie oix yuoqc dauh dauh mienh daaih lorz yie
yesu hnangv naaiv nor gorngv weic bun cing ninh oix zuqc hnangv haaix nor daic
zuangx mienh gorngv
leiz latc mbuox yie mbuo
 giduc oix yietc liuz yiem
 wuov nyungc meih hnangv haaix nor haih gorngv baamh mienh nyei dorn oix zuqc mienh liepc faaux hlang
 naaiv dauh baamh mienh nyei dorn dongh haaix dauh
yesu mbuox ninh mbuo
njang aengx caux meih mbuo yiem douc hnangv
 corc maaih njang nyei ziangh hoc gaanv jienv yangh jauv mingh aqv
 m nziex hmuangx oix daaih om jienv meih mbuo
 haaix dauh yiem hmuangx yangh jauv
 wuov dauh maiv hiuv duqv ninh mingh haaix
maaih njang nyei ziangh hoc meih mbuo oix zuqc sienx kaux njang
 meih mbuo ziouc benx yiem njang nyei mienh
 gorngv liuz naaiv deix waac
 yesu cuotv mingh bingx ninh mbuo mi aqv
maiv gunv yesu zoux mbuoqc horngh haic nyei jangx hoc ndongc naaic camv bun yiutai mienh buatc
 ninh mbuo corc maiv sienx ninh
hnangv naaic weic bun douc waac mienh
 i saa yaa
 nyei waac cuotv daaih doix nzengc
 i saa yaa gorngv
ziouv aah
 maaih haaix dauh sienx yie mbuo zunh nyei waac
 ziouv bun haaix dauh duqv buatc ninh nyei qaqv
weic naaiv ninh mbuo maiv haih sienx
 weic zuqc i saa yaa aengx gorngv
tin hungh bun ninh mbuo nyei m zing maengh
 yaac bun ninh mbuo nyei hnyouv ngaengc
 nziex ninh mbuo nyei m zing haih mangc duqv buatc
 ninh mbuo nyei hnyouv yaac haih mengh baeqc ziouc huin nzuonx daaih bun yie zorc longx ninh mbuo
i saa yaa hnangv naaiv nor gorngv weic zuqc ninh duqv buatc yesu nyei njang laangc yaac gorngv taux ninh
maaih zoux hlo nyei yiutai mienh camv nyei sienx yesu
 mv baac ninh mbuo maiv dorng zuangx nyiemc weic zuqc ninh mbuo gamh nziex faa li si mienh oix zunc ninh mbuo cuotv wuic dorngh
ninh mbuo a hneiv mienh ceng ninh mbuo gauh camv duqv tin hungh ceng
yesu longc qiex hlo nyei aengx gorngv
haaix dauh sienx yie
 maiv daan sienx yie hnangv
 ninh yaac sienx paaiv yie daaih wuov dauh
haaix dauh buatc yie
 yaac buatc paaiv yie daaih wuov dauh
yie daaih bieqc baamh gen weic zoux norm njang
 haaix dauh sienx yie
 maiv zuqc yiem hmuangx gu nyuoz
haaix dauh haiz yie nyei waac yaac maiv ei jienv zoux
 yie maiv siemv ninh nyei zuiz
 yie daaih maiv zeiz oix siemv baamh mienh nyei zuiz
 yie daaih weic njoux ninh mbuo
haaix dauh nqemh yie
 maiv muangx yie nyei waac
 maaih dauh oix siemv ninh
 taux nqa haav laai wuov hnoi yie gorngv nyei waac oix siemv ninh nyei zuiz
weic zuqc yie nyei waac maiv zeiz ei yie ganh nyei hnyouv hnamv cuotv daaih gorngv
 zaangc diex paaiv yie daaih mbuox yie gorngv haaix nyungc yaac oix zuqc hnangv haaix nor gorngv
yie hiuv duqv ninh nyei lingc haih bun mienh duqv yietc liuz nyei maengc
 weic naaiv yie gorngv nyei waac yietc zungv se ei yie nyei die mbuox yie gorngv
