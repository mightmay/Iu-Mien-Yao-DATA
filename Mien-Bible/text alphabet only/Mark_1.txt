tin hungh nyei dorn
 yesu giduc
 nyei kuv fienx hnangv naaiv jiez gorn
douc waac mienh
 i saa yaa
 fiev jienv
tin hungh gorngv
  mangc maah
 yie oix paaiv yie nyei douc fienx mienh mingh ndaangc liuc leiz meih nyei jauv
maaih laanh mienh yiem deic bung huaang heuc jienv gorngv
  oix zuqc liuc leiz ziouv nyei jauv
 ninh nyei jauv oix zuqc koi zaqc nyei
yo han daaih yiem deic bung huaang tengx mienh jiex wuom nyei leiz yaac zunh doz gorngv
oix zuqc goiv hnyouv guangc zuiz
 jiex wuom nyei leiz
 tin hungh ziouc guangc meih mbuo nyei zuiz
yiem yu ndie deic caux ye lu saa lem zingh nyei mienh camv cuotv mingh muangx yo han
 ninh mbuo nyiemc ninh mbuo nyei zuiz
 yo han ziouc yiem wuov jor ndaen ndaaih tengx ninh mbuo jiex wuom nyei leiz
yo han zuqv nyei lui houx longc lorh torh biei ndatv daaih
 yaac longc ndopv hlaang sai jienv jaaiv
 ninh nyanc nyei ga naaiv se jopv nyeic caux lomc nyei mueiz dorngh
ninh zunh mbuox mienh
yie daaih ndaangc
 maaih dauh nqa haav daaih
 wuov dauh gauh hlo yie
 yie liemh maiv puix ndoqv njiec tengx ninh jaiv heh hlaang
yie longc wuom tengx meih mbuo jiex leiz
 mv baac ninh oix longc singx lingh tengx meih mbuo jiex leiz
doix wuov deix hnoi nyieqc
 yesu yiem gaa li li saengv nyei naa saa letv mungv mingh yo han wuov
 yo han ziouc yiem wuov jor ndaen ndaaih tengx ninh jiex wuom nyei leiz
yesu yiem wuom yietv cuotv daaih wuov zanc
 ninh buatc lungh nqoi yaac buatc singx lingh hnangv norqc nqo nor njiec daaih nzopc jienv ninh
maaih qiex yiem gu nguaaic lungh gorngv
meih se yie nyei dorn hnamv
 yie za gengh a hneiv haic meih
singx lingh liemh zeih paaiv yesu mingh wuov deic bung huaang
ninh ziouc yiem wuov feix ziepc hnoi zuqc saadaan seix
 ninh caux hieh zoih yiem wuov
 yaac maaih fin mienh daaih liuc leiz ninh
yo han zuqc wuonx jienv loh
 nqa haav yesu mingh gaa li li saengv zunh tin hungh nyei kuv fienx
ninh gorngv
ziangh hoc taux aqv
 tin hungh zoux ziouv gunv mienh nyei hnoi fatv aqv
 meih mbuo oix zuqc goiv hnyouv guangc zuiz sienx kuv fienx
yesu yangh jauv gan jienv gaa li li koiv dorn hlen mingh wuov zanc
 buatc i dauh zorqv mbiauz nyei mienh
 simon caux ninh nyei youz an ndaa lu
 yiem wuov koiv borngz mbiauz
yesu mbuox ninh mbuo
meih mbuo daaih gan yie oc
 yie oix njaaux meih mbuo lorz mienh hnangv ih zanc meih mbuo lorz mbiauz nor
ninh mbuo liemh zeih guangc ninh mbuo nyei mungz
 gan jienv yesu mingh aqv
yesu jiex mingh deix aengx buatc se mbe ndi nyei i dauh dorn
 yaagorpc caux yo han
 naaiv deix i muoz caux ninh mbuo nyei die yiem wuov nzangv liuc leiz mungz
yesu liemh zeih heuc ninh mbuo daaih
 ninh mbuo ziouc guangc jienv ninh mbuo nyei die caux gong mienh yiem wuov nzangv
 gan yesu mingh mi aqv
yesu caux ninh nyei sai gorx mingh taux kaa be naa um mungv
 taux dingh gong hnoi
 yesu mingh wuov wuic dorngh njaaux mienh
zuangx mienh mbuoqc horngh haic
 weic zuqc ninh njaaux nyei waac maaih hatc maaz
 ninh njaaux maiv hnangv njaaux leiz nyei fin saeng
wuov zanc
 liemh zeih maaih dauh zuqc hieh guaiv mienv muoqv nyei mienh  bieqc ninh mbuo nyei wuic dorngh nauc nauc nyei gorngv
naa saa letv mungv nyei yesu aah
 meih maaih haaix nyungc guen zuqc yie mbuo
 meih daaih naaiv oix mietc nzengc yie mbuo
 meih haaix dauh yie hiuv nyei
 meih se tin hungh nyei wuov dauh cing nzengc mienh
yesu hatc wuov dauh mienv
maiv dungx ko lo
 cuotv naaiv dauh mienh nyei sin daaih maah
wuov dauh hieh guaiv mienv bun wuov dauh mienh ndatc ndatc nyei ciou
 ngaauv ngaauv nyei heuc jienv cuotv mi aqv
zuangx mienh mbuoqc horngh haic
 laanh ziouc naaic laanh
naaiv haaix nyungc orqv
 siang njaaux nyei leiz fai ni
 naaiv laanh mienh maaih hatc maaz hatc hieh guaiv mienv
 mienv yaac muangx ninh nyei waac
yesu nyei mengh dauh ziouc siepv siepv nyei sing gormx gaa li li saengv
yesu mbuo cuotv wuic dorngh wuov zanc
 baeng zaqc nyei mingh simon caux an ndaa lu nyei biauv
 yaagorpc caux yo han yaac mingh nyei
simon nyei maa diev butv baengc
 sin jorm nyei
 bueix jienv coux
 yesu yietv taux
 mienh ziouc gorngv baengc mbuox ninh
yesu ziouc bieqc mingh nanv jienv baengc mienh nyei buoz
 ken jiez sin daaih
 sin ziang naaic laangh mi aqv
 ninh yaac fu sux yesu mbuo
dongh naaic hnoi mba hnoi muotv
 nziemx yaangh nyei ziangh hoc
 mienh dorh yietc zungv butv baengc caux zuqc mienv muoqv nyei mienh mingh yesu wuov
mungv nyei zuangx mienh daaih gapv zunv wuov gaengh ndaangc
yesu ziouc zorc longx mienh camv nyei nyungc nyungc baengc
 yaac zunc cuotv camv dauh mienv
 ninh yaac maiv bun mienv gorngv haaix nyungc weic zuqc mienv hiuv duqv ninh dongh haaix dauh
da nyeic ndorm nziouv nyei
 lungh zungv maiv gaengh njang
 yesu jiez sin cuotv mingh lengh nyei dorngx
 yiem wuov daux gaux
simon caux jienv ninh nyei doic cuotv mingh lorz
lorz buatc
 ninh mbuo gorngv
zuangx mienh haaix dauh yaac lorz meih
yesu mbuox ninh mbuo
mbuo oix zuqc mingh huing nzuonx naaiv deix laangz weic zuqc yie yaac oix zuqc yiem wuov deix dorngx zunh doz
 yie daaih se weic hnangv naaiv nor zoux
yesu ziouc mingh gormx gaa li li saengv
 yiem ninh mbuo nyei wuic dorngh zunh doz
 yaac zunc mienv cuotv mienh nyei sin
maaih dauh butv gomh huv baengc nyei mienh daaih gueic njiec yesu nyei nza hmien tov ninh tengx
 ninh gorngv
se gorngv meih oix nor
 meih haih zorc longx yie nyei baengc
yesu haiz korv lienh haic ziouc sung buoz maan jienv ninh yaac gorngv
yie oix zorc nyei
 meih longx daaih maah
wuov dauh mienh nyei baengc liemh zeih tuix
 ninh ziouc longx nzengc mi aqv
yesu jaa waac hniev nyei
 heuc ninh nzuonx aqv
ninh gorngv
naaiv deix sic cin maanc maiv dungx mbuox haaix dauh oc
 baeng zaqc nyei mingh sai mienh wuov bun ninh zaah mangc
 mangc liuz
 oix zuqc ei mose fiev nyei leiz dorh saeng kuv mingh ziec bun tin hungh weic saax meih nyei uix
 zoux zorng zengx bun zuangx mienh hiuv duqv meih nyei baengc longx nzengc
mv baac wuov dauh mienh mingh taux haaix
 qaqv gorngv naaiv deix jauv louc
 ninh gorngv camv haic
 yesu cingx daaih maiv haih dorng zuangx bieqc haaix norm mungv
 ninh oix zuqc yiem zingh ga nyiec lengh nyei dorngx
 mv baac corc maaih faam bung feix louc nyei mienh daaih lorz ninh
