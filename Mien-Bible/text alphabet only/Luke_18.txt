yesu aengx longc naaiv diuh waac beiv njaaux ninh nyei sai gorx mbuo oix zuqc zanc zanc daux gaux
 maiv dungx hnyouv namx
ninh gorngv
maaih norm mungv maaih dauh siemv zuiz jien
 ninh maiv gamh nziex tin hungh
 yaac maiv mangc haaix dauh nyei hmien
yiem wuov norm mungv maaih dauh auv guaav zanc zanc daaih lorz wuov dauh siemv zuiz jien gorngv
  maaih mienh gox yie
 tov longc baengh fim nyei leiz tengx yie mbenc sung
tov lauh haic aqv
 siemv zuiz jien yaac maiv kangv tengx
 zoux gau
 ninh yiem hnyouv hnamv
  yie maiv gamh nziex tin hungh yaac maiv mangc haaix dauh nyei hmien
mv baac naaiv dauh auv guaav ba laqc daaih ceux faanh yie haic
 maiv haih fungc zoux
 oix zuqc tengx ninh baengh fim nyei mbenc
 maiv tengx nor
 ninh ziouc zanc zanc daaih la nyauv yie kouv haic
ziouv aengx gorngv
muangx gaax
 naaiv dauh maiv baengh fim nyei siemv zuiz jien nyei waac
tin hungh maiv zeiz oix baengh fim nyei tengx ninh ginv daaih nyei yaac ziangh hnoi ziangh muonz jouh ninh wuov deix mienh fai
 tin hungh oix ngaih lauh cingx daaih tengx ninh mbuo fai
yie mbuox meih mbuo
 ninh zungv oix siepv siepv nyei tengx baengh fim nyei mbenc sung
 mv baac yie
 baamh mienh nyei dorn
 aengx daaih wuov zanc
 yie duqv buatc yiem lungh ndiev maaih mienh sienx nyei fai
maaih deix mienh ceng ninh mbuo ganh zoux kuv mienh
 mangc piex ga hlen mienh
 yesu ziouc gorngv naaiv diuh waac beiv bun naaiv deix mienh muangx
ninh gorngv
maaih i laanh mienh mingh zaangc tin hungh nyei biauv daux gaux
 maaih laanh faa li si mienh
 maaih laanh tengx lomaa hungh jaa siou nzou zinh nyei mienh
faa li si mienh souv jienv wuov daux gaux gorngv
  tin hungh aah
 yie laengz zingh haic meih weic zuqc yie maiv hnangv ga nyiec nyei mienh
 yie maiv mauv ga naaiv
 yaac maiv zoux hnyouv pien
 yaac maiv hienx auv
 maaih deix mienh zoux naaiv deix jauv mv baac maiv zeiz yie
 yie yaac laengz zingh haic meih
 yie maiv hnangv naaiv dauh siou nzou zinh nyei mienh
yietc norm leiz baaix yie zei maiv nyanc haaix nyungc i nzunc
 yie duqv haaix nyungc
 ziepc gouv yie bun yietc gouv meih
mv baac siou nzou zinh wuov dauh souv jienv wuov maengx go deix nyei
 ninh liemh maiv cau hmien mangc gu nguaaic lungh
 ninh za gengh haiz hnyouv nzauh haic ziouc sung buoz nzuei la kuotv gorngv
  tin hungh aah
 yie baamz zuiz camv haic aqv
 tov korv lienh yie maah
yesu aengx gorngv
yie mbuox meih mbuo
 siou nzou zinh nyei mienh nzuonx nyei ziangh hoc ninh duqv caux tin hungh horpc hnyouv
 mv baac wuov dauh faa li si mienh maiv duqv caux tin hungh horpc hnyouv
 haaix dauh taaih ganh zoux hlo
 tin hungh oix bun wuov dauh zoux faix
 haaix dauh nyiemc ganh zoux faix
 tin hungh oix bun wuov dauh zoux hlo
maaih deix mienh yaac dorh ninh mbuo nyei gu nguaaz daaih oix yesu maan
 sai gorx mbuo buatc mienh hnangv naaiv nor zoux
 sai gorx mbuo ziouc gorngv ninh mbuo aqv
mv baac yesu heuc fu jueiv daaih
 ninh gorngv
gunv bun fu jueiv daaih lorz yie
 maiv dungx laanh ninh mbuo saa
 weic zuqc haaix dauh longc tin hungh zoux ziouv gunv ninh se hnangv naaiv deix fu jueiv nor
yie gorngv zien mbuox meih mbuo
 haaix dauh maiv kangv hnangv dauh fu jueiv longc tin hungh zoux ziouv gunv ninh
 wuov dauh yietc liuz maiv duqv bieqc tin hungh nyei guoqv
maaih dauh zoux hlo nyei yiutai mienh naaic yesu
baengh fim nyei fin saeng aah
 yie oix zuqc hnangv haaix nor zoux cingx duqv yietc liuz nyei maengc
yesu naaic ninh
meih weic haaix diuc heuc yie zoux baengh fim mienh
 cuotv liuz tin hungh
 maiv maaih haaix dauh baengh fim
meih yaac hiuv duqv leiz latc gorngv
  maiv dungx hienx auv hienx nqox
 maiv dungx daix mienh
 maiv dungx zoux zaqc
 maiv dungx zoux jaav zorng zengx
 oix zuqc tongx nimc diex maac
wuov laanh mienh gorngv
naaiv deix leiz yietc zungv yie faix faix nyei fiou taux ih zanc
yesu haiz hnangv naaiv gorngv
 ninh ziouc mbuox wuov laanh mienh
aengx maaih yietc nyungc meih corc maiv gaengh zoux
 oix zuqc mingh maaic nzengc meih maaih nyei ga naaiv
 zorqv wuov deix nyaanh bun nqoi mienh jomc mienh
 hnangv naaiv meih ziouc maaih jaaix nyei ga naaiv siou jienv tin dorngh
 zoux liuz
 daaih gan yie oc
wuov laanh mienh haiz naaiv deix waac ninh ziouc nzauh
 weic zuqc ninh butv zoih haic
yesu buatc ninh nzauh haic ziouc gorngv
butv zoih mienh aqc duqv bieqc tin hungh nyei guoqv
lorh torh cunx jiex sim mbiuic corc gauh hungh hec butv zoih mienh bieqc tin hungh nyei guoqv
maaih deix mienh haiz yesu hnangv naaiv nor gorngv ziouc naaic gaax
hnangv naaic wuov nyungc
 haaix dauh haih duqv njoux
yesu dau
baamh mienh maiv haih zoux nyei
 tin hungh haih zoux
bide ziouc gorngv
mangc gaax
 yie mbuo guangc jienv yie mbuo nyei jaa dingh daaih gan sai diex
yesu gorngv mbuox ninh mbuo
yie gorngv zien mbuox meih mbuo
 haaix dauh weic tin hungh nyei guoqv guangc biauv fai auv fai muoz doic fai diex maac fai fu jueiv
yiem naaiv seix ninh oix duqv gauh camv jiex ziex gouv
 nqa haav hingv yaac oix duqv yietc liuz nyei maengc
yesu dorh jienv wuov deix ziepc nyeic dauh sai gorx mingh pien deix mbuox ninh mbuo
mbuo ih zanc mingh ye lu saa lem zingh
 douc waac mienh fiev jienv gorngv yie
 baamh mienh nyei dorn
 nyei yietc zungv sic ziouc cuotv daaih doix diuc nzengc
taux wuov yie oix zuqc mienh zorqv jiu bun janx
 zuqc mienh jatv
 gorngv doqc ki
 tuiv wuom nzuih naetv yie
ninh mbuo oix longc biaav bin mborqv yaac zorqv yie daix guangc
 mv baac nqa haav buo hnoi yie aengx nangh daaih
yesu gorngv naaiv deix waac
 sai gorx mbuo maiv hiuv duqv gorngv haaix nyungc
 naaiv deix waac nyei eix leiz se hnangv meiv jienv nor
 sai gorx mbuo cingx daaih maiv bieqc hnyouv
yesu mingh aav lamh taux ye li ko zingh
 maaih dauh m zing maengh nyei mienh zueiz wuov jauv hlen tov nyanc
haiz mienh camv jiex jauv ninh naaic gaax
mienh zoux haaix nyungc
mienh mbuox ninh
naa saa letv mungv nyei yesu jiex naaiv
wuov dauh m zing maengh mienh ziouc heuc
ndaawitv hungh nyei zeiv fun
 yesu aah
 korv lienh yie maah
mingh ndaangc wuov deix hemx ninh
maiv dungx ko lo maah
 mv baac ninh jaa heuc gauh mbui deix
ndaawitv nyei zeiv fun aah
 korv lienh yie maah
yesu ziouc dingh jienv wuov mbuox mienh dorh ninh daaih
 taux fatv deix
 yesu naaic gaax ninh
meih oix yie tengx haaix nyungc meih
 ninh dau
domh gorx aah
 yie oix mangc duqv buatc
yesu mbuox ninh
ih zanc meih mangc duqv buatc aqv
 laaix meih sienx yie
 meih nyei m zing ziouc longx
ninh liemh zeih haih mangc duqv buatc ziouc gan jienv yesu mingh
 ceng jienv tin hungh mingh
 zuangx mienh buatc naaiv deix sic
 ninh mbuo yietc zungv ziouc ceng tin hungh
