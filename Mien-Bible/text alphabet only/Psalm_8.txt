o ziouv
  yie mbuo nyei ziouv aac
 meih nyei mengh gengh hlo haic buangv lungh ndiev
 mienh ceng meih nyei njang laangc
 taux gu nguaaic lungh
fu jueiv caux gu nguaaz heuc jienv ceng ziouv
 laaix meih nyei win wangv meih liepc dorngx wuonv nyei
 bun ngaengc meih caux oix jaauv siouh wuov deix dingh njiec
yie cau hmien mangc lungh
 buatc meih longc buoz zeix daaih nyei ga naaiv
 buatc hlaax caux hleix
 se meih ganh bun ninh mbuo maaih ganh nyei dorngx yiem
meih funx baamh mienh benx haaix nyungc cingx jangx taux ninh
 funx seix zaangc mienh benx haaix nyungc cingx daaih goux ninh
meih bun ninh zoux gauh aiv deix meih ganh
 aengx taaih ninh
 bun ninh maaih njang laangc weic zoux hungh ningv
meih paaiv ninh gunv meih nyei buoz zeix daaih nyei nyungc nyungc
 yaac orn ninh zoux ziouv gunv maanc muotc
se gunv yietc zungv ngongh caux yungh
 caux yiem lomc nyei hieh zoih
yiem ndaamv lungh nyei norqc
 yiem koiv nyei mbiauz
 caux yiem koiv mingh mingh daaih daaih nyei yietc zungv ga naaiv
o ziouv
  yie mbuo nyei ziouv aac
 meih nyei mbuox gengh hlo
 haic buangv lungh ndiev
