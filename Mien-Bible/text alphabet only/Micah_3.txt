yie gorngv
yaakopv nyei zeiv fun nyei bieiv zeiv aah
 se gunv i saa laa en nyei zeiv fun nyei bieiv zeiv
 muangx maah
 meih mbuo horpc zuqc hiuv baengh fim nyei jauv maiv zeiz
daaux nzuonx meih mbuo nzorng zoux longx nyei jauv
 hnamv orqv nyei sic
 meih mbuo maeqv yie nyei baeqc fingx nyei ndopv
 yaac betv yiem ninh mbuo nyei mbungv nyei orv
meih mbuo nyanc yie nyei baeqc fingx nyei orv
 maeqv ninh mbuo nyei ndopv
 wuotv ninh mbuo nyei mbungv nauv benx yietc nqanx yietc nqanx nyei
 meih mbuo hngaqv benx yietc ndunh yietc ndunh hnangv dapv caeng nyei orv
 hnangv yiem domh caeng nyei orv nor
wuov zanc ninh mbuo ziouc heuc jienv tov ziouv mv baac ninh maiv dau ninh mbuo
 wuov zanc ninh maiv huin hmien mangc ninh mbuo
 laaix ninh mbuo zoux nyei orqv sic
ziouv  hnangv naaiv nor gorngv
dorh yie nyei baeqc fingx dorngc jauv wuov deix douc waac mienh
 da faanh ninh mbuo duqv hnaangx nyanc ninh mbuo gorngv
  baengh orn aqv oc
  mv baac haaix dauh maiv bun ga naaiv ninh mbuo nyanc
 ninh mbuo oix liuc leiz daaih mborqv jaax
hmuangx ziouc njiec daaih om jienv meih mbuo
 meih mbuo zungv maiv duqv buatc hinc yaangh nyei sic
 hmuangx njiec daaih wuov zanc meih mbuo maiv haih gorngv zinh hoz waac
 weic naaiv deix douc waac mienh mba hnoi oix muotv
 weic ninh mbuo lungh hnoi zanc ziouc hmuangx aqv
douc waac mienh ziouc zuqc nyaiv
 gorngv zinh hoz waac nyei mienh zuqc baaic hmien
 ninh mbuo yietc zungv oix buang jienv nzuih
 weic zuqc tin hungh maiv dau ninh mbuo
mv baac yie ganh aeqv
 maaih qaqv buangv
 maaih ziouv  nyei singx lingh
 yaac maaih baengh fim
 maaih banh zeic weic doix yaakopv nyei zeiv fun gorngv ninh mbuo baamz nyei zuiz
 gorngv i saa laa en mienh zoux dorngc nyei zuiz
meih mbuo yaakopv douh zong nyei bieiv zeiv aah
 meih mbuo gunv i saa laa en nyei douh zong nyei mienh aah
 muangx yie nyei waac maah
 meih mbuo mangc piex baengh fim nyei jauv
 zorqv horpc nyei jauv tiuv benx waaic nyei jauv
meih mbuo longc daix mienh nyei nziaamv liepc si on
 longc zoux dorngc nyei sic liepc ye lu saa lem
zingh nyei bieiv zeiv nyanc nyaanh hmuangx siemv zuiz
 ninh nyei sai mienh njaaux weic douh duqv nyaanh
 douc waac mienh gorngv zinh hoz weic duqv zinh nyaanh
 maiv gunv hnangv naaiv
 ninh mbuo bangc ziouv yaac gorngv
ziouv  yiem mbuo mbu ndongx maiv zeiz
 maiv maaih haaix nyungc zeqc naanc haih zuqc yie mbuo
se laaix meih mbuo si on zungv oix zuqc laih hnangv laih lingh nor
 ye lu saa lem oix benx ga naaiv ndui
 zaangc tin hungh nyei biauv nyei mbong oix benx lamh hlang ndiangx lomc
