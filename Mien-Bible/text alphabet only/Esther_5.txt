e se te zei maiv nyanc haaix nyungc nyei da faam hnoi
 ninh zorng jienv hungh maac nyei lui houx mingh souv jienv hungh dinc gu nyuoz nyei yietc kang dorngx
 dongh hungh weic yiem wuov qongx hungh dinc nza hmien maengx
 hungh diex zueiz jienv hungh weic huin mingh bieqc hungh dinc nyei gaengh
hungh diex buatc e se te hungh maac souv jienv hungh dinc gu nyuoz wuov kangv dorngx
 hungh diex a hneiv haic
 ninh sung yiem ninh nyei buoz wuov diuh jiem biaav cuotv hungx e se te
 e se te ziouc bieqc mingh hluo jiem biaav dueiv mueiz
hungh diex naaic gaax
e se te hungh maac aac
 maaih haaix nyungc fai
 meih oix tov haaix nyungc
 maiv gunv tov yietc buonc yie nyei guoqv
 meih ziouc duqv aqv
e se te dau
se gorngv horpc hungh diex nyei hnyouv nor
 tov hungh diex caux jienv haamaan ih hnoi daaih nyanc dongh yie weic hungh diex mbenc ziangx nyei hnaangx
hungh diex mbuox mienh
heuc haamaan siepv siepv nyei daaih maah
 yie mbuo ziouc haih ei jienv e se te tov nyei waac zoux
 hungh diex caux haamaan ziouc mingh nyanc e se te mbenc ziangx nyei hnaangx
hopv jienv a ngunc diuv wuov zanc
 hungh diex aengx naaic e se te
meih oix longc haaix nyungc gunv tov
 meih oix yie bun haaix nyungc
 maiv gunv tov yietc buonc yie nyei guoqv yie ziouc bun meih
e se te dau
yie tov nyei
 yie jouh nyei se hnangv naaiv
se gorngv hungh diex buatc yie horpc hungh diex nyei hnyouv
 yaac buangv eix yie tov nyei caux jouh nyei waac zoux nor
 tov hungh diex caux haamaan njang hnoi aengx daaih nyanc dongh yie oix weic meih mbuo mbenc nyei hnaangx
 taux wuov zanc yie m daaih dau hungh diex naaic nyei waac
wuov hnoi haamaan haiz orn lorqc haic
 njien njien youh youh nyei cuotv
 mv baac ninh buatc mo nde kai zueiz jienv hungh dinc nyei laatc gaengh
 maiv souv jiez sin yaac maiv bun cing ninh gamh nziex yietc deix
 haamaan ziouc qiex jiez
 haic mo nde kai
mv baac haamaan nyienz jienv qiex nzuonx biauv mi aqv
 haamaan ziouc heuc ninh nyei loz gaeng doic caux ninh nyei auv
 se e letv
 daaih
ninh ceng ninh ganh butv zoih haic
 benx haic
 maaih dorn camv
 yaac gorngv hungh diex hnangv haaix nor taaih ninh
 bun ninh nyei jien mengh faaux hlang
 zungv gauh hlang yietc zuangx zoux hlo nyei mienh caux zoux jien nyei mienh
ninh aengx nzipc jienv gorngv
maiv daan hnangv naaic
 cuotv liuz yie
 e se te hungh maac maiv cingv haaix dauh caux hungh diex mingh nyanc ninh mbenc daaih nyei hnaangx
 ninh yaac cingv yie caux jienv hungh diex njang hnoi aengx mingh nyanc donx
mv baac da faanh buatc wuov dauh yiutai mienh
 mo nde kai
 corc zueiz jienv hungh dinc nyei laatc gaengh
 yie haiz naaiv deix yietc zungv weic yie maiv lamh longc
ninh nyei auv
 se e letv
 caux ninh nyei yietc zungv loz gaeng doic gorngv
oix zuqc heuc mienh zoux norm ndiux jaang nyei dorngx
 hlang hmz ziepc ndorqc
 njang ndorm mingh tov hungh diex bun mienh zorqv mo nde kai daaih ndiux jienv
 nqa haav njien njien youh youh nyei mingh caux hungh diex nyanc hnaangx
 haamaan haiz naaiv nyungc za eix horpc hnyouv haic
 ninh ziouc heuc mienh mingh zoux ziangx ndiux jaang nyei dorngx
