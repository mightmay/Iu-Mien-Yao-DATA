zien oix nyei te o fi latv aac
 yie fiev da yietv buonv sou gorngv yesu zoux nyei gong caux njaaux nyei waac yiem ninh jiez gorn zoux gong
taux tin hungh dorh ninh faaux tin dorngh
 maiv gaengh faaux tin dorngh wuov zanc
 ninh longc singx lingh nyei qaqv paaiv ziangx waac bun ninh ginv daaih nyei gong zoh
yesu zuqc hoic liuz maengc
 nqa haav feix ziepc hnoi gu nyuoz ninh hinc cuotv camv nzunc bun ninh nyei gong zoh mbuo buatc
 yaac zoux ziex nyungc bun ninh mbuo hiuv duqv dingc ninh za gengh ziangh jienv
 ninh yaac caux ninh mbuo gorngv taux tin hungh zoux ziouv gunv mienh nyei jauv louc
yesu caux gong zoh mbuo yiem wuov zanc
 ninh hatc gong zoh mbuo
maiv dungx cuotv ye lu saa lem zingh
 zuov jienv zipv yie nyei die laengz bun nyei zingh nyeic
 dongh yie mbuox meih mbuo wuov
yo han longc wuom tengx meih mbuo jiex leiz mv baac maiv maaih mbu ziex hnoi tin hungh oix longc singx lingh tengx meih mbuo jiex leiz
gapv zunv wuov zanc
 gong zoh mbuo naaic gaax
ziouv aah
 ih zanc taux ziangh hoc meih oix liepc i saa laa en guoqv jiez daaih hnangv loz wuov nor fai
yesu dau ninh mbuo
zaangc diex longc ninh ganh nyei hatc maaz dingc daaih nyei ziangh hoc caux nyutc zeiv haaix zanc taux maiv zeiz meih mbuo oix zuqc hiuv
mv baac singx lingh njiec daaih yiem meih mbuo nyei sin wuov zanc
 meih mbuo ziouc duqv singx lingh nyei qaqv yiem ye lu saa lem zingh
 mingh gormx yu ndie caux saa maa lie saengv
 aengx mingh jomc lungh ndiev tengx yie zoux zorng zengx
yesu gorngv liuz naaiv deix waac
 dorng jienv ninh mbuo nyei hmien tin hungh dorh ninh faaux lungh mi aqv
 gong zoh mbuo mangc jienv ninh faaux wuov zanc
 maaih dorv mbuonx daaih torngv jienv yesu
 ninh mbuo ziang naaic maiv buatc mi aqv
gong zoh mbuo corc yiem wuov nuqv nuqv nyei mangc jienv lungh
 liemh zeih maaih i dauh mienh zuqv jienv lui baeqc souv jienv ninh mbuo nyei ga hlen gorngv
gaa li li mienh aah
 meih mbuo zoux haaix nyungc souv naaiv qaqv mangc gu nguaaic lungh
 leih nqoi meih mbuo naaiv dauh yesu
 tin hungh dorh faaux lungh mi aqv
 meih mbuo buatc ninh hnangv haaix nor mingh
 ninh aengx oix hnangv wuov nor daaih
gong zoh mbuo yiem ga lanv mbong nzuonx ye lu saa lem zingh
 se leih maiv go yietc gilo jauv
taux zingh ninh mbuo faaux gu nguaaic ninh mbuo dingh wuov nzangh biauv
 daaih zunv wuov zanc maaih bide
 yo han
 yaagorpc
 an ndaa lu
 filipv
 tomatv
 mbaa to lo miu
 matv taai
 an fe atc nyei dorn
 yaagorpc
 hnamv guoqv zaangc wuov dauh simon
 caux yaagorpc nyei dorn
 yu ndaatc
aengx maaih deix m sieqv dorn caux yesu nyei maa
 maa li yaa
 caux yesu nyei youz mbuo
 ninh mbuo lomh nzoih yiem wuov dongh hnyouv guv jienv daux gaux
wuov deix hnoi gapv zunv nyei mienh nziex maaih leih maiv go yietc baeqv nyic ziepc dauh
 bide yiem zuangx gorx muoc mbu ndongx souv jiez daaih gorngv
zuangx gorx youz aac
 ging sou fiev jienv zinh ndaangc singx lingh longc ndaawitv hungh douc daaih nyei waac gorngv taux yu ndaatc
 dongh dorh mienh mingh zorqv yesu wuov dauh
 naaiv deix sic yaac cuotv daaih doix diuc nzengc
yu ndaatc zoux yietc dauh mbuo naaiv guanh mienh nyei mienh yaac caux mbuo juangc naaiv nyungc gong zoux
naaiv dauh yu ndaatc longc ninh zoux waaic sic duqv daaih nyei nyaanh maaiz nzong ndau
 ninh yiem wuov nzong ndau ndorpc
 orpv zuqc ga sie mbaaix
 jaangh baetv cuotv nzengc
ye lu saa lem zingh nyei zuangx mienh hiuv duqv naaiv kang sic ziouc ei ninh mbuo nyei waac cuotv wuov nzong ndau nyei mbuox heuc 
aa ken ndaa maa
 eix leiz se 
maaih nziaamv nyei ndau
bide aengx gorngv
singx nzung sou yaac fiev jienv gorngv
  tov bun ninh yiem nyei dorngx benx ndau huaang
 yaac maiv dungx bun haaix dauh yiem wuov norm dorngx
  yaac gorngv
  bun da nyeic dauh nzipc ninh nyei gong
