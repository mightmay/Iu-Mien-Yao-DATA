i saa laa en hnangv zungh nzueic haic nyei a ngunc hmei ziangh biouv gitv
 yietc zei ziangh biouv camv
 yietc zei ceix ziec dorngh camv
 ninh nyei deic bung yietc zei longx
 ninh zaangc zienh nyei dongc yietc zei ceix nzueic
ninh mbuo nyei hnyouv guaix
 ih zanc weic ninh mbuo zoux dorngc nyei zuiz ninh mbuo oix zuqc ndaam dorng
   ziouv oix mborqv huv ninh mbuo nyei ziec dorngh
 yaac mietc ninh mbuo zaangc zienh nyei dongc
ninh mbuo ziouc gorngv
yie mbuo maiv maaih hungh weic zuqc yie mbuo maiv taaih ziouv
  maiv gunv maaih hungh
 ninh weic yie mbuo haih zoux haaix nyungc
ninh mbuo gorngv kungx waac
 ninh mbuo houv jienv laengz waac mv baac jaav nyei
 dingc zuiz nyei jauv oix hnangv laengc mienh nyei miev cuotv yiem laih jiex nyei ndeic
 laih bieiv nyei zuonx gu nyuoz
yiem saa maa lie nyei mienh weic mbetc aawen nyei ngongh dorn sin zinx
 baaix ngongh dorn nyei mienh oix weic ngongh dorn nzauh nyiemv
 goux miuc fangx nyei sai mienh oix weic ngongh dorn nyiemv mbui
 weic zuqc njang laangc leih nqoi ninh mi aqv
naaiv norm miuc fangx zungv zuqc dorh mingh atc si lie fungx benx zingh nyeic bun atc si lie nyei domh hungh diex
 e faa im oix zuqc nyaiv
 i saa laa en weic ninh baaix nyei miuc fangx zuqc baaic hmien
saa maa lie nyei hungh oix zuqc mietc hnangv kuaaiv ndiangx peix zaa yiem wuom minc
yiem mbetc aawen nyei mbong gu nguaaic nyei ziec dorngh
 se i saa laa en baamz zuiz nyei dorngx
 oix zuqc mietc
 maaih njimv cou njimv muonc oix cuotv daaih mbiorngz jienv ninh mbuo nyei ziec dorngh
 ninh mbuo oix gorngv mbuox domh mbong
torngv jienv yie mbuo maah
 yaac gorngv mbuox fiuv mbong
mbaang daaih ndapv yie mbuo maah
ziouv gorngv
i saa laa en mienh baamz zuiz hlo hnangv yiem gi mbe aa nyei ziangh hoc
 yiem wuov ninh mbuo yaac zanc zanc zoux jienv mingh
 yiem gi mbe aa mborqv jaax nyei jauv ziouc maiv zeiz oix zunc zaaic ninh mbuo fai
ei yie nyei hnyouv yie oix dingc ninh mbuo nyei zuiz
 bun maanc guoqv mienh gapv zunv daaih mborqv ninh mbuo
 wuov zanc laaix ninh mbuo zoux nyei i yiemc zuiz ninh mbuo zuqc ndoh
e faa im se hnangv dauh njaaux liuz nyei ngongh nyeiz
 a hneiv nyueih mbiauh
 yie yaac korv lienh ninh nzueic haic nyei jaang
 mv baac yie oix zorqv ndiangx gaaz bun e faa im gaaz jienv
 yu ndaa oix zuqc laih ndau
 yaakopv yaac oix zuqc weic ganh guaaih ndau
meih mbuo oix zuqc weic ganh zuangx baengh fim nyei nyim
 ziouc siou duqv ziepc zuoqv hnamv nyei jauv
 oix zuqc zoux bun meih mbuo nyei ndau muonc
 weic zuqc ih zanc taux ziangh hoc lorz ziouv
 zuov ninh daaih bun baengh fim nyei jauv hnangv mbiungc nor
 duih njiec taux meih mbuo
meih mbuo zuangx nyei se zuiz
 meih mbuo siou nyei se maiv baengh fim nyei sic
 meih mbuo nyanc nyei se gorngv baeqc nyei biouv
 weic zuqc meih mbuo kaux ganh mborqv jaax nyei maaz cie
 yaac kaux meih mbuo mborqv jaax henv nyei baeng camv
mborqv jaax nyei qiex mbui ziouc yiem meih mbuo nyei baeqc fingx mbu ndongx
 meih mbuo yietc zungv weih wuonv nyei dorngx oix zuqc baaic
 hnangv yiem mborqv jaax nyei hnoi
 sanman hungh mietc nzengc mbetc aan mben zingh
 maaih deix maa caux jienv ninh mbuo nyei fu jueiv yaac zuqc zong muonc nzengc
i saa laa en nyei zeiv fun aah
 meih mbuo oix zuqc mienh hnangv naaiv zoux bun meih mbuo
 laaix meih mbuo zoux domh orqv sic
 taux lungh mbiouz mbiouz njang
 i saa laa en nyei hungh ziouc zuqc mietc nzengc
