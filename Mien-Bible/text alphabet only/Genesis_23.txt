saalaa ziangh seix zaangc nyei hnyangx jeiv duqv yietc baeqv nyic ziepc cietv hnyangx
ninh guei seix wuov zanc yiem kaa naa an deic
 ki li yaatv aan mbaa
 se he mbo lon zingh wuov
 saalaa daic mingh
 apc laa ham nzauh haic
 yiem wuov nyiemv
apc laa ham yiem geqc ninh nyei auv nyei ga hlen mingh mbuox hitv tai mienh
yie se ganh fingx mienh daaih caux meih mbuo yiem naaiv
 tov meih mbuo maaic deix yiem naaiv nyei ndau bun yie zoux zouv gemh zangx yie nyei auv
wuov deix hitv tai mienh dau
domh gorx aac
meih muangx yie mbuo gorngv oc
 meih yiem yie mbuo mbu ndongx se yietc dauh zoux hlo nyei mienh
 meih mangc gaax
 haaix norm dorngx gauh longx jiex
 meih gunv dorh meih nyei auv mingh zangx wuov
 yiem yie mbuo naaiv maiv maaih haaix dauh nzaeng jienv ninh nyei zouv fai laanh jienv maiv bun zangx meih nyei auv
apc laa ham ziouc jiez sin baaix wuov norm deic bung nyei hitv tai mienh
ninh gorngv
se gorngv meih mbuo maaih hnyouv bun yie zangx yie nyei auv yiem naaiv norm dorngx
 tov meih mbuo muangx yie nyei waac aengx tengx yie tov so haax nyei dorn
 e fo lon
tov ninh maaic makv be laa mbaengx kuotv bun yie
 naaiv norm mbaengx kuotv yiem ninh nyei ndeic daauh
 tov ninh yiem meih mbuo nyei nza hmien maaic buangv jaax zinh weic benx yie nyei buonc zoux zouv gemh
wuov dauh hitv tai mienh
 e fo lon
 yiem ninh ganh nyei mienh mbu ndongx dorng jienv zueiz zingh gaengh ndaangc nyei hitv tai mienh dau apc laa ham
domh gorx aac
maiv zuqc aqv
 muangx yie gorngv oc
 yie zorqv wuov nzong ndeic
 liemh mbaengx kuotv
 fungx bun meih nzengc
 yiem naaiv dorng jienv yie ganh nyei mienh yie jiu bun meih
 gunv dorh meih nyei auv mingh zangx wuov aqv
mv baac apc laa ham aengx baaix wuov norm deic bung nyei mienh
dorng jienv zuangx mienh mbuox e fo lon
se gorngv meih a hneiv nor
 tov meih muangx yie oc
 yie buangv hnyouv bun wuov nzong ndeic nyei jaax zinh
 tov meih zipv weic bun yie haih yiem wuov norm dorngx zangx yie nyei auv
e fo lon dau apc laa ham
domh gorx aac
 muangx yie oc
 naaiv nzong ndeic nyei jaax zinh zic duqv i joih caux faah ziepc feix lungz nyaanh hnangv
 mv baac meih caux yie maiv zuqc funx haaix nyungc aqv
 gunv zangx meih nyei auv aqv
apc laa ham ziouc dingc maaiz aqv
 ei e fo lon dorng jienv hitv tai mienh gorngv nyei waac
 ninh nziang i joih faah ziepc feix lungz nyaanh
 ziux wuov norm deic bung nyei saeng eix mienh nziang nyei hniev daauh
 bun e fo lon
e fo lon nyei ndeic yiem makv be laa
 se yiem mamle nyei dong bung maengx
 naaiv nzong ndeic caux ndeic gu nyuoz nyei mbaengx kuotv
 liemh huing nzuonx nyei ndiangx benx nzengc apc laa ham nyei
yiem zingh gaengh caangh laangh wuov zanc
 wuov deix hitv tai mienh dauh dauh ziouc hiuv duqv wuov nzong ndeic maaic dangx bun apc laa ham mi aqv
apc laa ham ziouc dorh ninh nyei auv
 saalaa
 mingh zangx yiem makv be laa nyei mbaengx kuotv
 kaa naa an deic bung
 nitv mamle wuov
se nitv he mbo lon
wuov nzong ndeic caux ndeic gu nyuoz nyei mbaengx kuotv
 hitv tai mienh maaic dangx bun apc laa ham longc zoux zouv gemh
