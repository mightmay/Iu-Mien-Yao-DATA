i saa laa en mienh cuotv i yipv deic bung
 nqa haav buangv buo hlaax nyieqc wuov hnoi
 ninh mbuo mingh taux sinaai deic bung huaang
ninh mbuo cuotv le fi ndim deic suiv mingh taux sinaai deic bung huaang
 liepc ciangv yiem sinaai mbong nza hmien maengx
mose ziouc faaux taux tin hungh wuov
 ziouv  yaac yiem wuov mbong heuc mose
 meih oix zuqc hnangv naaiv nor gorngv mbuox yaakopv nyei zeiv fun
 naaiv deix i saa laa en mienh
meih mbuo ganh buatc yie hnangv haaix nor zoux bun i yipv mienh
 yaac hiuv duqv yie hnangv haaix nor dorh meih mbuo daaih taux yie naaiv
 se hnangv domh jaangv zorqv dorn an jienv ndaatv gu nguaaic ndaix nor
se gorngv meih mbuo muangx yie nyei waac yaac ei jienv yie nyei ngaengc waac zoux
 meih mbuo ziouc benx yie yiem maanc fingx mbu ndongx ginv daaih nyei mienh
 weic zuqc naaiv lungh ndiev yietc zungv se yie nyei
meih mbuo oix zoux yietc fingx sai mienh fu sux yie
 yaac benx yie nyei cing nzengc fingx
  naaiv deix waac meih oix zuqc gorngv mbuox i saa laa en mienh
mose ziouc nzuonx mingh heuc i saa laa en mienh nyei zuangx mienh gox daaih zunv
 ziang ziouv  gorngv mbuox ninh nyei yietc zungv waac mbuox ninh mbuo
zuangx mienh lomh nzoih dau
ziouv  gorngv nyei waac yie mbuo yaac oix ei jienv zoux nzengc
 mose aengx douc baeqc fingx nyei waac mbuox ziouv
ziouv  gorngv mbuox mose
yie oix yiem mbuonx hoz nyei daaih lorz meih
 weic bun baeqc fingx muangx duqv haiz yie caux meih gorngv waac ziouc yietc liuz sienx meih
 mose aengx douc baeqc fingx nyei waac mbuox ziouv
ziouv  gorngv mbuox mose
meih oix zuqc mbuox baeqc fingx
 ih hnoi caux njang hnoi oix zuqc bun ganh cing nzengc
 yaac nzox nzengc lui houx
taux da faam hnoi wuov hnoi
 oix zuqc liuc leiz ziangx
 weic zuqc da faam hnoi ziouv  oix njiec sinaai mbong bun zuangx baeqc fingx buatc
oix zuqc dingc ziangx mbong nqenx huing gormx mbong aengx mbuox mienh
  oix zuqc faix fim
 maiv dungx faaux mbong yaac maiv dungx kuatv zuqc mbong juoqv
 haaix dauh kuatv zuqc zungv oix zuqc daix daic
yaac maiv dungx longc buoz muoqv ninh
 oix zuqc zorqv la bieiv zong daic fai longc juang zinx buonv daic
 maiv gunv mienh fai saeng kuv
 maiv dungx liouh ninh nyei maengc
  taux haiz biomv nzatc nyei qiex ndaauv nyei ziangh hoc cingx daaih haih mingh nitv fatv mbong
mose yiem mbong njiec daaih mbuox baeqc fingx bun ganh cing nzengc
 nzox nzengc lui houx
ninh aengx mbuox ninh mbuo
taux da faam hnoi wuov hnoi oix zuqc liuc leiz ziangx
 yaac oix zuqc gec
 maiv dungx caux m sieqv dorn bueix
da faam hnoi wuov ndorm borngz mba lingc
 mba ong mbui
 maaih mbuonx hoz nyei daaih om jienv mbong
 aengx maaih nzatc nyei qiex mbui
 yiem ciangv nyei mienh yietc zungv gamh nziex haic
 sin zinx nzengc
mose dorh baeqc fingx cuotv ndopv liuh ciangv mingh buangh tin hungh
 ninh mbuo ziouc mingh souv jienv mbong juoqv
douz sioux om jienv sinaai mbong weic zuqc ziouv  yiem douz gu nyuoz njiec mbong
 douz sioux cutv cutv nyei faaux hnangv buov domh douz nzauc nor
 ziangh norm mbong yaac dongz duqv seix haic
nzatc nyei qiex yaac gunv zoux gunv mbui
 mose caux tin hungh gorngv waac
 tin hungh yaac dau mose hnangv mba ong mbui nor
ziouv  njiec taux sinaai mbong ningv aengx heuc mose faaux wuov mbong ningv
 mose ziouc faaux aqv
ziouv  gorngv mbuox ninh
meih oix zuqc njiec mingh hatc baeqc fingx maiv dungx jiex ndaangc mbong nqenx daaih mangc yie
 nziex haih maaih mienh camv nyei zuqc daic
liemh daaih fatv yie
 ziouv
  wuov deix sai mienh oix zuqc saax ganh cing nzengc
 maiv zei aeqv
 yie oix dingc ninh mbuo nyei zuiz
mose gorngv mbuox ziouv
i saa laa en mienh maiv haih faaux sinaai mbong weic zuqc meih ganh hatc yie mbuo
  oix zuqc dingc ziangx mbong nqenx gormx naaiv norm mbong
 funx naaiv norm mbong zoux cing nzengc mbong
ziouv  gorngv mbuox mose
njiec mingh dorh aalon caux meih faaux naaiv daaih
 mv baac maiv dungx bun sai mienh caux baeqc fingx jiex mbong nqenx faaux yie naaiv
 maiv zei aeqv
 yie oix dingc ninh mbuo nyei zuiz
mose ziouc njiec mingh ziang naaiv deix waac mbuox baeqc fingx
