naaiv deix sic jiex liuz
 nqa haav ndaawitv naaic ziouv
yie horpc zuqc mingh yu ndaa nyei yietc norm zingh fai
   ziouv gorngv
gunv mingh aqv
 ndaawitv aengx naaic
oix zuqc mingh haaix norm zingh
   ziouv dau
he mbo lon zingh
ndaawitv ziouc dorh jienv ninh nyei i dauh auv
 se yitv le en mienh
 aa hi no am
 caux kaanmen mienh
 naa mbaan nyei auv guaav
 aa mbi gaa yin
ndaawitv yaac dorh jienv gan ninh wuov deix mienh
 caux ninh mbuo gorqv mienh nyei hmuangv doic mingh
 ninh mbuo ziouc yiem he mbo lon zingh caux weih gormx nyei mungv
yu ndaa mienh ziouc daaih taux he mbo lon longc youh orn ndaawitv zoux yu ndaa nyei zeiv fun nyei hungh
 maaih mienh daaih gorngv mbuox ndaawitv
se yaa mbetc gi le aatc mienh zangx saulo
ndaawitv ziouc paaiv douc fienx mienh mingh lorz yaa mbetc gi le aatc mienh
 gorngv mbuox ninh mbuo
tov ziouv ceix fuqv bun meih mbuo weic zuqc meih mbuo hnangv naaiv nor zoux longx bun meih mbuo nyei ziouv
 saulo
 dorh ninh zangx jienv
ih zanc tov ziouv ziepc zuoqv nyei hnamv yaac baengh fim nyei dorh meih mbuo
 yie yaac oix zoux longx bun meih mbuo weic zuqc meih mbuo hnangv naaiv nor zoux
ih zanc meih mbuo oix zuqc henv
 daamv hlo nyei
 weic zuqc meih mbuo nyei ziouv
 saulo
 daic mi aqv
 yu ndaa fingx nyei mienh zungv orn yie zoux ninh mbuo nyei hungh gunv ninh mbuo
saulo nyei jun baeng nyei domh baeng bieiv
 ne nyei dorn
 apc ne
 dorh saulo nyei dorn
 itc mbo setv
 biaux jiex wuov ngaanc ziqc jor ndaen ndaaih taux maa haa naa im mi aqv
yiem naaic apc ne liepc itc mbo setv zoux hungh gunv gi le aatc deic caux aa se mienh
 yitv le en mienh
 e faa im mienh
 mben yaa min mienh caux i saa laa en nyei zuangx mienh
saulo nyei dorn
 itc mbo setv
 faaux weic zoux hungh gunv i saa laa en wuov zanc ninh nyei hnyangx jeiv duqv feix ziepc hnyangx
 ninh yaac gunv duqv i hnyangx
 mv baac yu ndaa nyei zeiv fun gan ndaawitv
ndaawitv yiem he mbo lon zoux hungh gunv yu ndaa nyei zeiv fun siec hnyangx caux juqv hlaax nyieqc
ne nyei dorn
 apc ne
 caux jienv saulo nyei dorn
 itc mbo setv
 nyei baeng yiem maa haa naa im cuotv daaih mingh taux gi mbe on zingh
se lu yaa nyei dorn
 yo aapc
  caux jienv ndaawitv nyei baeng cuotv mingh taux gi mbe on siou wuom nyei kuotv ga hlen buangh apc ne mbuo
 ninh mbuo ziouc zueiz jienv
 yietc guanh zueiz naaiv bung njaangh hlen
 yietc guanh zueiz wuov bung njaangh hlen
apc ne gorngv mbuox yo aapc
bun mienh lunx mienh jiez sin daaih dorng jienv yie mbuo saaix maah
 yo aapc dau
gunv bun ninh mbuo saaix aqv
ziux ninh mbuo dingc ziangx nyei soux mouc ninh mbuo jiez sin daaih
 weic mben yaa min caux saulo nyei dorn
 itc mbo setv
 maaih ziepc nyeic dauh
 weic ndaawitv yaac maaih ziepc nyeic dauh
yietc dauh doix yietc dauh nyau jienv m nqorngv
 longc nzuqc ndaauv
 laanh nzopv laanh nyei la nyaapv
 yietc zungv king njiec daic nzengc mi aqv
 weic naaiv yiem gi mbe on naaiv norm dorngx maaih mbuox heuc henkatc hatv su lim
wuov hnoi mborqv nyei jaax za gengh hniev haic
 apc ne caux i saa laa en mienh zuqc suei ndaawitv nyei baeng
se lu yaa nyei buo dauh dorn
 yo aapc
 aa mbi qai caux aa saax hen yiem naaic
 aa saax hen nyei zaux tiux duqv siepv hnangv hieh njaih nor
aa saax hen zunc jienv apc ne mingh
 yaac maiv mingh zaaix
 maiv mingh mbiaauc
apc ne huin nzuonx mangc yaac naaic
meih aa saax hen fai
 aa saax hen dau
zeiz nyei
apc ne gorngv mbuox ninh
gunv mingh zaaix fai mingh mbiaauc maah
 zorqv dauh mienh lunx mienh aengx luv ninh mborqv jaax nyei ga naaiv
 mv baac aa saax hen zunc jienv ninh mingh
 maiv dingh
apc ne aengx kuinx nzunc aa saax hen
dingh njiec
 maiv dungx zunc yie maah
 yie fungc oix zuqc daix meih
 yie daix meih
 hnangv haaix nor haih mangc meih nyei gorx
 yo aapc
 nyei hmien
mv baac aa saax hen maiv kangv dingh
 corc zunc jienv mingh
 apc ne ziouc longc cang baengx nzopv aa saax hen nyei ga sie
 cang zungv nzopv tong cuotv nqa haav maengx
 aa saax hen yiem naaic king njiec ndau daic mi aqv
 haaix dauh daaih taux ninh king njiec daic nyei dorngx ziouc dingh souv jienv wuov
mv baac yo aapc caux aa mbi qai zunc jienv apc ne mingh
 mba hnoi ndortv nyei ziangh hoc ninh mbuo taux ammaa mbong aiv
 yiem gi mbe on deic bung huaang nyei wuov norm giyaa nyei nza hmien maengx
mben yaa min mienh gapv zunv caux apc ne benx yietc guanh souv jienv yietc norm mbong ningv gu nguaaic
apc ne heuc jienv yo aapc
nzuqc ndaauv oix zuqc yietc liuz daix mienh fai
 meih mbuo maiv hiuv duqv taux setv mueiz kungx haih cuotv kouv nyei jauv
 meih zuov taux haaix zanc cingx hatc meih nyei mienh dingh njiec
 maiv zunc ninh mbuo nyei gorx youz
yo aapc gorngv
yie ziangv jienv yietc liuz ziangh nyei tin hungh gorngv
 se gorngv meih maiv gorngv wuov joux waac
 naaiv deix mienh oix zunc jienv taux njang ndorm
yo aapc ziouc biomv jorng
 zuangx mienh ziouc dingh
 maiv aengx zunc i saa laa en mienh aqv
 yaac maiv aengx mborqv jaax
apc ne caux ninh nyei mienh ziangh muonz yangh jauv jiex aa laa mbaa
 aengx jiex jor ndaen ndaaih
 ninh mbuo aengx jiex nzengc mbitv lon horngz mingh taux maa haa naa im
yo aapc zunc gau apc ne
 aengx daaux sin nzuonx daaih
 ninh bun ninh nyei mienh gapv zunv nyei ziangh hoc
 cih cuotv aa saax hen
 ndaawitv nyei baeng caa ziepc juov dauh
mv baac ndaawitv nyei mienh daix faam baeqv luoqc ziepc dauh gan apc ne nyei mben yaa min mienh
yo aapc aengx caux gan ninh nyei mienh ziouc dorh aa saax hen nyei sei mingh taux mbetc le hem zangx jienv ninh nyei die nyei zouv
 nqa haav ninh mbuo ziangh muonz yangh jauv
 lungh mbiouz mbiouz njang nyei ziangh hoc ninh mbuo taux he mbo lon mi aqv
