ziouv  aengx gorngv mbuox mose
mingh mbuox faalo
  ziouv
  hipv lu mienh nyei tin hungh
 hnangv naaiv nor gorngv
bungx yie nyei baeqc fingx mingh aqv
 weic bun ninh mbuo haih zaangc yie
se gorngv meih maiv bungx ninh mbuo mingh
 corc kangh jienv ninh mbuo nor
ziouv    oix bun meih mbuo nyei saeng kuv ciangv nyei yietc zungv lorh maaz
 lorh torh
 ngongh
 ba gi yungh caux yungh butv domh wuon
mv baac ziouv oix bun i saa laa en mienh nyei saeng kuv caux i yipv mienh nyei saeng kuv maiv fih hnangv
 i saa laa en mienh nyei saeng kuv maiv zuqc daic yietc dauh
ziouv  dingc ziangx ziangh hoc yaac gorngv
njang hnoi ziouv  oix yiem naaiv norm deic bung hnangv naaiv nor zoux
da nyeic hnoi ziouv  za gengh ei jienv ninh nyei waac zoux
 i yipv mienh nyei saeng kuv daic nzengc mi aqv
 mv baac i saa laa en mienh nyei maiv daic yietc dauh
faalo paaiv mienh mingh mangc ziouc hiuv duqv i saa laa en mienh nyei saeng kuv maiv daic yietc dauh
 mv baac faalo nyei hnyouv corc ngaengc nyei
 maiv kangv bungx baeqc fingx mingh
ziouv  aengx gorngv mbuox mose caux aalon
zorqv i ziex nyau douz nzauc nyei saaiv mingh dorng jienv faalo nyei nza hmien bun mose faatv faaux lungh
saaiv ziouc hnangv nie mbung muonc mbung mingh buangv i yipv deic bung
 liemh mienh liemh saeng kuv ziouc ziangh zueih gunx nongc yaac faanv gormx deic bung
mose mbuo ziouc nyau jienv douz nzauc nyei saaiv mingh taux faalo nyei nza hmien
 yaac faatv saaiv faaux
 liemh mienh liemh saeng kuv ziouc ziangh zueih nzengc
 zueih yaac huv jienv yiem
zoux huaax nyinz nyei mienh liemh maiv haih mingh souv jienv mose nyei nza hmien
 weic zuqc ninh mbuo hnangv i yipv deic bung nyei zuangx mienh nor
 ziangh zueih buangv nzengc ziangh sin
mv baac ziouv  bun faalo nyei hnyouv ngaengc
 maiv kangv muangx mose caux aalon nyei waac hnangv ziouv  mbuox jiex mose nor
ziouv  aengx gorngv mbuox mose
njang ndorm jiez sin nziouv nyei mingh dorng jienv faalo gorngv
  ziouv
  hipv lu mienh nyei tin hungh
 hnangv naaiv nor gorngv
bungx yie nyei baeqc fingx weic bun ninh mbuo mingh zaangc yie
maiv zei aeqv
 naaiv nzunc yie oix bun meih caux meih nyei jien caux meih nyei baeqc fingx zuqc yietc zungv zeqc naanc
 weic bun meih hiuv duqv yiem naaiv lungh ndiev maiv maaih haaix dauh hnangv yie
se gorngv yie oix zoux nor
 yie zungv bun meih mbuo butv domh wuon baengc daic nzengc
 maiv duqv yiem naaiv lungh ndiev
mv baac yie liouh meih mbuo weic bun meih mbuo buatc yie nyei domh qaqv yaac haih maaih mienh zunh yie nyei mengh buangv lungh ndiev
meih corc ngaengc jienv yie nyei baeqc fingx
 maiv kangv bungx ninh mbuo mingh
muangx jienv oc
 njang hnoi taux naaiv norm ziangh hoc oix duih domh borqc
 yiem liepc jiez i yipv deic bung taux ih zanc
 maiv gaengh duih jiex borqc ndongc naaiv nzunc hlo
ih zanc oix zuqc paaiv mienh mingh dorh yiem lingh deic nyei saeng kuv caux maaih nyei yietc zungv ga naaiv nzuonx daaih bingx jienv
 maiv gunv mienh fai saeng kuv
 maiv dorh nzuonx daaih bingx nor
 zungv zuqc borqc mborqv daic nzengc aqv
faalo nyei jien
 dongh gamh nziex ziouv  nyei waac wuov deix
 gaanv jienv dorh ninh mbuo nyei nouh caux saeng kuv nzuonx daaih bingx
mv baac maiv muangx ziouv  nyei waac wuov deix
 sueih ninh mbuo nyei nouh caux saeng kuv yiem wuov ndeic
ziouv  mbuox mose
sung meih nyei buoz ziangv jienv lungh
 lungh ziouc duih borqc njiec gormx i yipv deic bung
 mborqv yiem lingh deic nyei mienh caux saeng kuv caux yietc zungv lai miev
mose ziouc longc biaav mbiaac ziangv jienv lungh
 ziouv  ziouc bun borngz mba ong
 duih borqc
 borngz mba lingc njapc njapc nyei njiec taux ndau
 ziouv  ziouc bun lungh duih borqc njiec i yipv deic bung
borqc duih jienv njiec
 mba lingc njapc njapc nyei
 yiem liepc jiez i yipv deic bung taux ih zanc
 maiv gaengh maaih yietc nzunc duih borqc ndongc naaiv nzunc hlo
i yipv deic bung norm norm dorngx
 da faanh yiem ndeic nyei mienh caux saeng kuv
 zuqc borqc mborqv nzengc
 liemh ga naaiv zuangx caux yietc zungv ndiangx mborqv waaic nzengc
kungx gosen deic
 i saa laa en mienh yiem nyei dorngx
 maiv duih borqc hnangv
faalo ziouc bun mienh mingh heuc mose caux aalon daaih
 ninh gorngv
naaiv nzunc yie za gengh baamz zuiz aqv
 ziouv  zoux duqv horpc
 yie ganh caux yie nyei baeqc fingx zoux dorngc
tengx daux gaux tov ziouv
  weic zuqc borngz mba ong
 duih borqc gaux haic aqv
 yie ziouc bungx meih mbuo mingh
 meih mbuo maiv zuqc aengx yiem naaiv aqv
mose dau
yie cuotv ziqc zingh yie ziouc cau jiez buoz tengx meih mbuo daux gaux
 mba ong ziouc dingh
 borqc yaac maiv duih aqv
 meih mbuo ziouc hiuv duqv lungh ndiev yietc zungv se ziouv  nyei
mv baac yie hiuv duqv meih caux meih nyei jien corc maiv gamh nziex ziouv  tin hungh
duih borqc wuov zanc
 la maah caux mbiauh mbaali zuqc borqc mborqv waaic nzengc
 weic zuqc mbiauh mbaali bau
 la maah yaac nqoi biangh
maaih i nyungc mbiauh witv maiv waaic hnangv
 weic zuqc naaiv deix i nyungc duih liuz borqc cingx daaih cuotv
mose ziouc leih nqoi faalo hungh aengx cuotv ga nyiec ziqc zingh mingh cau jiez buoz daux gaux tov ziouv
 mba ong ziouc dingh
 borqc caux mbiungc yaac hlorngx
faalo buatc mbiungc caux borqc hlorngx
 mba ong yaac maiv mbui
 ninh aengx baamz zuiz aqv
 ninh caux ninh nyei jien hnyouv aengx ngaengc aqv
faalo nyei hnyouv ngaengc
 maiv bungx i saa laa en mienh mingh
 hnangv ziouv  longc mose gorngv jiex nyei nor
