wuov zanc gunv gaa li li saengv wuov dauh helotv hungh muangx haiz yesu nyei jauv louc
ziouc mbuox ninh nyei sin hlen mienh
naaiv dauh ndongc haaix zungv dongh tengx mienh jiex wuom nyei leiz wuov dauh yo han aengx nangh daaih aqv
 ninh cingx daaih maaih naaiv nyungc qaqv zoux mbuoqc horngh nyei sic
zinh ndaangc helotv
 laaix ninh nyei youz filipv nyei auv
 he lo ndietc
 zorqv yo han ndoh jienv dorh mingh wuonx loh
weic zuqc yo han zanc zanc gorngv mbuox helotv
meih maiv maaih leiz longc he lo ndietc zoux auv
helotv ziouc jiez hnyouv oix daix yo han mv baac ninh gamh nziex baeqc fingx weic zuqc yiutai mienh taaih yo han zoux dauh douc waac mienh
zoux gau
 taux helotv nyei sih nyietv hnoi
 he lo ndietc nyei sieqv yiem zuangx kaeqv mienh nyei nza hmien cangx heix
 helotv gengh a hneiv haic
ziouc laengz waac bun wuov dauh sieqv
maiv gunv meih oix longc haaix nyungc
 yie laengz bun meih aqv
naaiv dauh sieqv ziux ninh nyei maa mbuox nyei waac gorngv
tov ih zanc zorqv tengx mienh jiex wuom nyei leiz wuov dauh yo han nyei m nqorngv an jienv torqv sienx dorh daaih bun yie oc
helotv hungh nzauh haic mv baac laaix ninh dorng jienv kaeqv mienh laengz liuz ngaengc waac ninh ziouc njiec lingc ei wuov dauh sieqv nyei waac zoux
ninh paaiv mienh mingh wuov loh hngaqv ndutv yo han nyei m nqorngv
ninh mbuo zorqv m nqorngv daaih an jienv torqv sienx bouh daaih bun wuov dauh sieqv
 sieqv yaac jiu bun ninh nyei maa
yo han nyei sai gorx mbuo mingh zorqv sei dorh mingh zangx
 zangx liuz
 ninh mbuo ziouc mingh mbuox yesu mi aqv
yesu haiz liuz naaiv deix sic
 ninh ganh ziouc bieqc nzangv cuotv wuov aengx mingh lengh nyei dorngx
 zuangx mienh hiuv duqv ziouc cuotv ninh mbuo nyei mungv yangh jauv gan jienv yesu mingh
yesu cuotv nzangv faaux mbienx mingh
 buatc mienh camv haic
 ninh haiz korv lienh haic ninh mbuo
 ziouc zorc longx nzengc ninh mbuo nyei baengc
lungh maanz hmuangx
 sai gorx mbuo daaih mbuox yesu
lungh aav lamh hmuangx aqv
 naaiv yaac lengh nyei dorngx
 tov mbuox zuangx mienh mingh aqv
 ninh mbuo ziouc haih mingh maaih laangz nyei dorngx maaiz nyanc
yesu dau
ninh mbuo maiv zuqc mingh lorqc
 meih mbuo ganh lorz bun ninh mbuo nyanc maah
sai gorx mbuo gorngv
yiem naaiv yie mbuo kungx maaih biaa norm njuov caux i dauh mbiauz hnangv
yesu gorngv
zorqv daaih bun yie
yesu heuc zuangx mienh zueiz jienv maaih miev nyei dorngx
 ninh aengx zorqv wuov deix biaa norm njuov caux i dauh mbiauz daaih
 cau hmien mangc lungh
 laengz zingh tin hungh liuz ziouc maeqv nqoi bun sai gorx
 sai gorx mbuo dorh mingh bun zuangx mienh nyanc
zuangx mienh nyanc beuv nzengc
 zengc njiec wuov deix
 sai gorx mbuo siou daaih duqv ziepc nyeic ndaan buangv
nyanc nyei mienh
 daan m jangc dorn hnangv
 maaih leih maiv go biaa cin dauh
 m sieqv dorn caux fu jueiv maiv funx
yesu ziouc beqv sai gorx mbuo bieqc nzangv mingh ndaangc
 jiex wuov ngaanc ziqc koiv dorn
 ninh ganh yiem wuov heuc mienh bun nzaanx nzuonx nzengc
zuangx mienh nzaanx nzengc
 yesu ganh faaux mbong aiv mingh daux gaux
 lungh maanz hmuangx aqv
 yesu ganh corc yiem wuov nyei
doix wuov norm ziangh hoc sai gorx mbuo nyei nzangv leih mbienx go haic aqv
 nzangv zuqc wuom laangc mietv mingh mietv daaih nyei
 laaix nziaaux ndungc jienv
lungh aav lamh njang
 buo norm taux juqv norm ziangh hoc mbu ndongx
 yesu yangh wuom minc mingh sai gorx mbuo wuov
sai gorx mbuo buatc ninh yangh wuom minc daaih
 ninh mbuo ziouc gamh nziex
 haic
 ninh mbuo gorngv
 naaiv janx daic njoiz saah
 ziouc haeqv ninh mbuo waiz waiz nyei heuc
yesu liemh zeih gorngv mbuox ninh mbuo
gunv bungx hnyouv maah
 se dongh yie
 maiv dungx gamh nziex
bide ziouc gorngv
ziouv aah
 se gorngv zeiz meih nor
 heuc yie yangh wuom minc mingh meih naaic
yesu gorngv
daaih maah
 bide ziouc cuotv nzangv yangh wuom minc hungx jienv yesu mingh
mv baac bide buatc nziaaux hlo
 haeqv ninh gamh nziex haic ziouc zemh jienv njiec
 ninh heuc
ziouv aah
 ziouv
 njoux yie maah
yesu liemh zeih sung buoz nanv jienv ninh yaac gorngv
meih sienx duqv hei haic
 meih nyei hnyouv weic haaix diuc mbungh mbienv
ninh mbuo i dauh bieqc nzangv
 nziaaux ziang naaic dingh mi aqv
yiem nzangv wuov deix ziouc baaix yesu
 ninh mbuo gorngv
ziouv aah
 meih za gengh tin hungh nyei dorn aqv
ninh mbuo jiex wuov ngaanc ziqc koiv dorn ziouc taux gen ne saa letv deic
yiem wuov norm dorngx mienh zieqv duqv yesu ziouc bun waac mingh gormx wuov norm horngc zaangc
 mienh ziouc dorh yietc zungv baengc mienh taux yesu wuov
tov yesu bun baengc mienh kungx hluo zuqc ninh nyei lui juoqv
 haaix dauh hluo zuqc
 baengc ziouc longx mi aqv
