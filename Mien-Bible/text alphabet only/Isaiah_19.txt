naaiv se gorngv taux i yipv nyei waac
 mangc maah
 ziouv  geh jienv siepv nyei mbuonx daaih taux i yipv deic bung
 i yipv nyei miuc fangx yiem ninh nyei nza hmien nyanh nyanh nyei dongz
 i yipv mienh nyei mba nziu yuqc nzengc
yie oix coqv i yipv mienh mborqv i yipv mienh
 gorx youz oix mborqv gorx youz
 juangc laangz mienh oix mborqv ganh nyei juangc laangz mienh
 zingh oix mborqv zingh
 guoqv oix mborqv guoqv
i yipv mienh ziouc faix hnyouv aqv
 yie oix bun ninh mbuo daav nyei za eix zoux maiv cuotv haaix nyungc
 ninh mbuo ziouc naaic miuc fangx caux mangc maengc mienh
 aengx naaic gaanv hei caux mbouv guaax mienh
yie oix zorqv i yipv mienh jiu bun yiem dauh doqc nyei ziouv nyei buoz ndiev
 maaih dauh ciouv haic nyei hungh diex oix gunv ninh mbuo
 naaiv se ziouv
 nernh jiex nyei ziouv
  gorngv nyei waac
nai aa ndaaih nyei wuom oix nqaai
 ndaaih nyei wuom yaac nqaai taux ndoqv nzengc
nai aa nyei wuom zuonx oix zueix
 i yipv nyei nai aa ndaaih nyei ndoqv oix haapv njiec nqaai nzengc
 luoqc diqc caux dang cov miev yaac huv nzengc
nai aa ndaaih hlen caux ndaaih kuv nyei mba ndaauh njatv yaac nqaai nyaux
 zuangx yiem nai aa ndaaih hlen nyei yietc zungv ga naaiv zuangx yaac nqaai
 zungv zuqc nziaaux buonc mingh
 maiv maaih aqv
zorqv mbiauz nyei mienh oix nzauh nyiemv
 yiem nai aa mbatc mbiauz nyei yietc zungv yaac nzauh haic
 borngz mungz wuov deix oix kouv jienv njiec
baic la maah nyei gong mienh caux ndatv la maah ndie muonc nyei mienh maiv lamh hnamv dorngx aqv
yiem deic bung zoux hlo nyei mienh oix zuqc baaic
 maaic gong nyei yietc zungv mienh hnyouv nzauh kouv aqv
so an zingh nyei jien se hngongx haic aqv
 faalo maaih cong mengh nyei caangh laangh mienh daav hngongx nyei za eix
 meih mbuo fungc haih gorngv mbuox faalo
yie se cong mengh mienh nyei dorn
 zoux loz hnoi hungh diex nyei zeiv fun
meih nyei cong mengh mienh yiem haaix
 bun ninh mbuo mbuox meih
 tengx meih hiuv duqv
 nernh jiex nyei ziouv  jiez hnyouv hnangv haaix nor zoux bun i yipv
so an nyei jien benx ga naaiv hngongx mi aqv
 memfitv nyei jien yaac zuqc nduov
 fingx fingx i yipv mienh nyei bieiv zeiv dorh i yipv mienh yangh dorngc jauv
ziouv  zoux bun ninh mbuo nyei hnyouv lunc
 ninh mbuo zoux nyei yietc zungv sic bun i yipv dorngc jauv
 hnangv hopv diuv nquin nyei mienh lingh lingh king king nyei yiem ninh lov cuotv nyei ga naaiv gu nyuoz
maiv gunv m nqorngv fai dueiv
 daau normh fai luoqc diqc guaengv
 maiv maaih haaix nyungc haih tengx i yipv
taux wuov hnoi
 nernh jiex nyei ziouv  oix fengx buoz yiem i yipv mienh gu nguaaic
 ninh mbuo ziouc hnangv m sieqv dorn gamh nziex
 sin zinx
yu ndaa deic bung yaac bun i yipv mienh gamh nziex haic
 haaix dauh haiz wuov norm mbuox ziouc gamh nziex haic weic nernh jiex nyei ziouv  dingc zoux bun i yipv mienh
taux wuov hnoi i yipv deic bung maaih biaa norm zingh gorngv kaa naa an waac
 yaac dorng jienv nernh jiex nyei ziouv   laengz jiez ngaengc waac
 maaih norm wuov deix zingh ninh mbuo oix heuc 
mba hnoi nyei zingh
taux wuov hnoi yiem i yipv deic bung gu nyuoz zungv maaih norm ziec dorngh ceix daaih weic ziouv
  yiem i yipv nyei gapv jaaix ga hlen yaac maaih norm la bieiv dongc liepc daaih weic ziouv
naaiv norm dongc yiem deic bung huaang weic nernh jiex nyei ziouv  zoux jangx hoc yaac zoux zorng zengx
 se gorngv i yipv mienh zuqc mienh zeix ziouc heuc ziouv
  ninh ziouc paaiv dauh njoux ziouv daaih tengx yaac njoux ninh mbuo
ziouv  ziouc bun i yipv mienh hiuv duqv ninh
 taux wuov hnoi i yipv mienh oix nyiemc ziouv  yaac longc fongc horc caux ziec nyei ga naaiv zaangc ninh
 ninh mbuo yaac oix laengz ngaengc waac bun ziouv  aengx ziux ninh mbuo laengz nyei waac jaauv sung
ziouv  oix mborqv i yipv
 mborqv aengx zorc longx
 ninh mbuo ziouc aengx nzuonx daaih lorz ziouv
  ninh yaac muangx ninh mbuo jouh nyei waac aengx zorc ninh mbuo longx
taux wuov hnoi maaih diuh domh jauv yiem i yipv tong atc si lie
 atc si lie mienh ziouc mingh i yipv
 i yipv mienh yaac mingh atc si lie
 i yipv mienh yaac caux atc si lie mienh lomh nzoih zaangc ziouv
taux wuov hnoi
 i saa laa en caux i yipv caux atc si lie
 naaiv deix buo norm guoqv
 fih hnangv nyei bun gormx lungh ndiev nyei mienh duqv fuqv
nernh jiex nyei ziouv oix ceix fuqv bun ninh mbuo
 ninh gorngv
i yipv mienh se yie nyei baeqc fingx
 atc si lie se yie nyei buoz zeix daaih nyei mienh
 i saa laa en mienh se yie nzipc nyei buonc
 yie oix ceix fuqv bun ninh mbuo
