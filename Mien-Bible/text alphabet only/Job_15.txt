temaan mienh
 e li fatv
 dau yopv
cong mengh mienh longc maiv lamh longc nyei wuonh zaang dau
 yaac bun dong bung nyei nziaaux buangv nzengc ziangh sin se horpc nyei fai
ninh longc maiv maaih eix leiz nyei waac fai tengx maiv duqv haaix nyungc nyei waac jaiv sin fai
mv baac taaih tin hungh wuov nyungc hnyouv meih guangc mi aqv
 yaac dangv jienv maiv duqv yiem tin hungh nyei nza hmien fei fangv nyei jauv
weic zuqc meih nyei zuiz njaaux meih nyei nzuih gorngv waac
 meih yaac ginv longc guv guaix mienh nyei mbietc
meih ganh nyei nzuih dingc meih zoux dorngc
 maiv zeiz yie
 meih ganh nyei joux joux waac zoux zorng zengx gox meih
meih dongh cuotv seix ndaangc nyei daauh dauh baamh mienh fai
 meih cuotv seix ndaangc tin hungh zeix mbong fai
tin hungh caangh laangh nyei wuic gapv zunv nyei ziangh hoc meih haiz nyei fai
 meih liouh jienv cong mengh weic meih ganh longc fai
maaih haaix nyungc meih hiuv
 yie mbuo maiv hiuv
 maaih haaix nyungc meih mengh baeqc
 yie mbuo maiv mengh baeqc
yiem yie mbuo mbu ndongx maaih mba biei baeqc nyei mienh caux hnyangx jeiv gox nyei mienh
 zungv gauh gox meih nyei die
tin hungh longc suonc nyei waac orn meih nyei hnyouv
 meih haiz se maiv gaengh gaux fai
meih weic haaix diuc sueih ganh nyei hnyouv
 meih nyei m zing weic haaix diuc cuotv douz
bun meih nyei hnyouv ngaengc tin hungh yaac bun naaiv nyungc waac yiem meih nyei nzuih cuotv
baamh mienh hnangv haaix nor ninh cingx daaih haih cing nzengc
 fai yiem m sieqv dorn cuotv seix nyei mienh hnangv haaix nor haih benx zoux horpc nyei mienh
tin hungh zungv maiv bungx hnyouv ninh nyei cing nzengc fin mienh
 ziux tin hungh mangc
 lungh yaac maiv cing nzengc
wuov nyungc waaic haic
 youx haic nyei mienh
 se hopv zuiz dorngx wuom nyei mienh
 gauh fatv maiv haih cing nzengc
muangx yie maah
 yie oix mbuox meih
 yie buatc jiex nyei
 yie oix gorngv
dongh cong mengh mienh gorngv jiex
 yiem ninh mbuo nyei ong taaix nzipc jienv daaih yaac maiv bingx
naaiv norm deic bung kungx ninh mbuo ganh duqv nzipc
 yaac maiv maaih ganh fingx mienh yangh ninh mbuo mbu ndongx jiex
orqv mienh yiem seix zaangc nyei yietc zungv hnoi nyieqc zuqc siouc kouv
 se zeix mienh nyei mienh waaic mienh ziux ninh nyei yietc zungv hnyangx soux
za gengh
 gamh nziex haic nyei qiex yiem ninh nyei m normh
 baengh orn nyei ziangh hoc
 janx zaqc ziouc daaih caangv aqv
ninh maiv sienx ninh haih yiem hmuangx gu nyuoz nzuonx
 ninh zungv oix zuqc nzuqc ndaauv daix
ninh youh jienv mingh lorz nyanc yaac gorngv
  yiem haaix maaih nyanc hopv
  ninh hiuv duqv hmuangx nyei hnoi nyieqc yiem ninh nyei buoz ga hlen
ninh oix zuqc zeqc naanc kuonx kouv bun ninh gamh nziex
 yaac hingh jiex ninh hnangv hungh diex liuc leiz mborqv jaax nor
weic zuqc ninh nyuotv buoz juonh bun tin hungh
 yaac ngaengc jienv nernh jiex wuov dauh
ziouc nanv jienv hoz nyei torngv baaih ngaengc jienv bieqc mingh mborqv ninh
weic zuqc ninh nyei hmien junc haic
 ninh nyei jaaiv benx orv junc
ninh duqv yiem zingh huaang
 yiem mienh maiv horpc zuqc yiem nyei biauv
 se dingc daaih oix zuqc benx mbaang waaic nyei ga naaiv ndui
ninh ziouc maiv duqv butv zoih
 ninh nyei zinh zoih yaac maiv duqv yiem lauh
 ninh nyei jaa dingh maiv duqv yiem deic bung hiaangx
mienh biaux maiv ndutv hmuangx
 douz yaac oix buov nqaai ninh nyei cunx
 tin hungh nyei qiex yaac oix biomv ninh mingh mi aqv
maiv dungx bun ninh kaux maiv lamh longc nyei haaix nyungc nduov ganh
 weic zuqc maiv lamh longc nyei oix winh nzuonx bun ninh
ninh nyei hnoi nyieqc maiv gaengh taux ninh ziouc zuqc winh sung
 ninh nyei nquaah yaac maiv maeng aqv
ninh yaac hnangv a ngunc hmei maiv gaengh zuoqc nyei biouv bioh ndortv nzengc
 yaac hnangv ga lanv ndiangx nyei biangh nqoi daaih bioh mi aqv
maiv taaih tin hungh wuov deix maiv maaih hoz doic zeiv fun
 a hneiv kaux nyaanh hmuangx wuov deix nyei ndopv liuh yaac oix zuqc douz buov qui
ninh mbuo hnamv cuotv orqv sic hnangv maaih gu nguaaz faaux sin
 yungz cuotv benx waaic sic hnangv
 ninh mbuo nyei hnyouv liuc leiz nduov mienh
