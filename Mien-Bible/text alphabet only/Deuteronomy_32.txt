o lungh aac
 baeng m normh muangx longx
 yie oix gorngv waac
 o baamh gen aac
 tov muangx yiem yie nyei nzuih cuotv nyei nyinh nyouz
bun yie njaaux nyei leiz hnangv duih mbiungc njiec nor
 yie gorngv nyei waac njiec hnangv mbiungc suiv njiec
 hnangv mbiungc mbuonv njiec miev lunx
 yaac hnangv mbiungc gorng liemh miev nyiemz
yie oix zunh ziouv  nyei mengh
 oix zuqc ceng mbuo nyei tin hungh weih hlo
ninh se beu mbuo wuov dauh ziouv
 ninh zoux nyei gong dunh yunh nzengc
 ninh zoux nyei jauv yietc zungv baengh fim nyei
 ninh se ziepc zuoqv nyei tin hungh
 maiv zoux dorngc haaix nyungc
 ninh baengh fim nyei
 yaac zoux duqv horpc
ninh mbuo maiv ziepc zuoqv nyei zoux bun ninh
 ninh mbuo maaih dorngx nqemh
 maiv duqv zoux ninh nyei naamh nyouz aqv
 benx yietc doic hnyouv ngau hnyouv njuotv nyei mienh
o meih mbuo hngongx haic
 maiv maaih cong mengh nyei mienh aah
 meih mbuo hnangv naaiv winh bun ziouv
  ninh zoux meih mbuo nyei die
 zeix meih mbuo
 liepc meih mbuo daaih yaac yungz meih mbuo maiv zeiz
meih mbuo oix zuqc jangx taux loz hnoi
 hnamv taux jiex daaih ziex doic nyei hnyangx daauh
 naaic meih mbuo nyei die
 ninh ziouc bun meih mbuo hiuv
 naaic meih mbuo nyei mienh gox
 ninh mbuo ziouc mbuox meih mbuo
yiem hlang jiex wuov dauh jiu bun maanc fingx nzipc ninh mbuo nyei buonc
 zorqv baamh mienh bun nqoi nyei ziangh hoc
 ziux i saa laa en mienh nyei soux mouc
 ninh dingc maanc fingx nyei gapv jaaix
weic zuqc ziouv  nyei buonc se ninh nyei baeqc fingx
 ninh ganh nzipc nyei buonc se yaakopv nyei zeiv fun
ziouv  buangh zuqc ninh mbuo yiem wuov deic bung huaang
 yiem maiv maaih haaix nyungc nyei dorngx
 kungx maaih nziaaux nyei qiex mbui hnangv
 ninh huing gormx
 nzie jienv ninh mbuo
 hnangv goux ganh nyei m zing mienh nor
hnangv domh jaangv njaaux dorn ndaix
 longc ndaatv nzie jienv ninh nyei dorn
 ninh yang ndaatv njaaux ninh nyei dorn hoqc
 taux dorn nyei ndaatv henv
 haih ndaix faaux
ziouv ganh nduqc dauh dorh ninh nyei baeqc fingx
 maiv maaih ganh fingx nyei zienh caux ninh mbuo yiem
ninh bun ninh mbuo gunv ndau beih hlang nyei dorngx
 duqv nyanc yiem ndeic cuotv nyei gaeng zuangx
 bun ninh mbuo duqv nyanc yiem la bieiv gu nyuoz nyei mueiz dorngh
 yaac nyanc yiem la bieiv ndau cuotv nyei ga lanv youh
ninh bun ngongh nyorx hmei caux yungh nyorx
 ba gi yungh dorn caux yungh gouv junc
 se mbaasaan deic gauh longx jiex nyei yungh
 ninh mbuo duqv nyanc zaangc horngh nyei mbiauh witv
 duqv hopv a ngunc biouv gauh longx jiex nyei diuv
mv baac ye su lun butv zoih daaih
 nqa haav ngaengc  ziouv
  ninh mbuo junc
 diqc daanz hoz
 kuh yiem kuh nyanc
 ziouc guangc zeix ninh mbuo daaih wuov dauh tin hungh
 mangc piex njoux ninh mbuo wuov dauh ziouv
ninh mbuo zaangc ganh fingx mienh nyei zienh bun tin hungh hanc ninh mbuo
 ninh mbuo zoux youx haic
 gamh nziev haic nyei sic
 cuoqv ninh qiex jiez
ninh mbuo ziec mienv
 dongh maiv zeiz zien zienh
 zaangc zinh ndaangc maiv hiuv duqv nyei zienh
 zaangc coqv hoqc cuotv daaih siang nyei zienh
 zaangc meih mbuo nyei ong taaix maiv zaangc jiex nyei zienh
meih mbuo maiv jangx bun meih mbuo cuotv seix wuov dauh
 yaac la kuqv yungz meih mbuo daaih wuov dauh tin hungh
ziouv  mangc ziouc nqemh ninh mbuo
 laaix ninh nyei naamh nyouz zoux bun ninh qiex jiez
ninh gorngv
yie oix buang jienv yie nyei hmien
 maiv mangc ninh mbuo
 yie oix zuov jienv mangc gaax
 taux setv mueiz ninh mbuo hnangv haaix nor
 ninh mbuo se yietc doic duqv eix maiv muangx waac nyei mienh
 benx maiv ziepc zuoqv nyei naamh nyouz
ninh mbuo zaangc dongh maiv zeiz zien zienh
 bun yie hanc ninh mbuo
 ninh mbuo baaix maiv lamh longc nyei miuc fangx cuoqv yie qiex jiez
 yie ziouc longc maiv maaih guoqv nyei mienh bun ninh mbuo mueic jieqv
 longc yietc fingx hngongx nyei mienh cuoqv ninh mbuo qiex jiez
yie qiex jiez hnangv douz zieqc jienv
 zungv zieqc taux yiemh gen ndo jiex nyei dorngx
 oix buov nzengc ndau beih caux gaeng zuangx ga naaiv
 zungv zieqc taux mbong nyei gorn ndoqv
yie oix zorqv ziex nyungc zeqc naanc ndui jienv ninh mbuo
 bungx nzengc yie nyei forng cang daaih buonv ninh mbuo
bun ninh mbuo buangh domh ngorc ziouc korng jaic nyei
 zuqc doqc haic nyei baengc
 sin hluqv jorm nyei
 yaac butv ciouv haic nyei wuon baengc mietc ninh mbuo
 yie oix bun hieh zoih nyei nyaah ngaatc ninh mbuo
 bun luih gan nie mbung nyei naang doqc nyorqv
yiem ga nyiec maaih nzuqc ndaauv daix ninh mbuo
 yiem biauv gu nyuoz yaac gamh nziex jienv
 dorn lunx sieqv lunx oix zuqc mietc
 liemh hopv nyorx nyei gu nguaaz caux ong m nqorngv baeqc zuqc mietc nzengc
yie gorngv yie oix bun ninh mbuo faatv nzaanx
 bun ninh mbuo nyei mbuox yiem maanc mienh mbu ndongx zutc nzengc
mv baac yie gamh nziex win wangv bungx waac maux
 nziex ninh mbuo bieqc hnyouv dorngc
 nzauh heix win wangv gorngv
  se yie mbuo ganh nyei qaqv duqv hingh
 maiv zeiz ziouv zoux naaiv deix yietc zungv sic
i saa laa en mienh maiv kangv ei jienv caangh laangh liuz nyei waac zoux
 ninh mbuo maiv bieqc hnyouv haaix nyungc
feix duqv ninh mbuo maaih cong mengh
 haih bieqc hnyouv naaiv deix sic ziouc samx duqv cuotv ninh mbuo setv mueiz nyei ziangh hoc
yietc laanh mienh hnangv haaix nor haih zunc duqv yietc cin laanh
 i laanh hnangv haaix nor haih zunc yietc waanc laanh biaux
 cuotv liuz beu ninh mbuo wuov dauh ziouv maaic ninh mbuo
 ninh mbuo nyei ziouv yaac leih guangc ninh mbuo
yie mbuo nyei win wangv hiuv duqv ganh nyei zienh maiv hnangv yie mbuo nyei tin hungh
win wangv se hnangv so ndom nyei a ngunc hmei
 yaac hnangv go mo laa nyei ndeic nyei hmei ziangh nyei
 ninh mbuo nyei a ngunc biouv maaih doqc qiex
 ninh mbuo nyei a ngunc biouv joih yaac im
ninh mbuo nyei a ngunc diuv se naang nyei ndie doqc
 naang jieqv ciouv haic nyei doqc qiex
yie siou jienv win wangv zoux nyei naaiv deix sic
 mborqv jienv yienx yie siou jaaix nyei ga naaiv nyei dorngx maiv zeiz
jaauv win se yiem yie
 yie za gengh jaauv aqv
 zuov ninh mbuo nyei zaux caaiv piatv ndorpc mi aqv
 ninh mbuo zuqc zeqc naanc nyei hnoi nyieqc taux fatv aqv
 zuqc mietc nyei ziangh hoc oix siepv siepv nyei taux
ziouv buatc ninh nyei baeqc fingx nyei qaqv nzengc
 maiv zengc yietc dauh maiv gunv zoux nouh fai maiv zoux nouh nyei
 ninh ziouc njoux ninh nyei baeqc fingx
 yaac korv lienh ninh nyei bou
ninh ziouc gorngv
ninh mbuo nyei zienh yiem haaix
 ninh mbuo kaux wuov dauh ziouv ni
dongh nyanc ninh mbuo ziec wuov deix orv junc
 yaac hopv ninh mbuo ciev ziec nyei a ngunc diuv
 bun wuov deix zienh daaih tengx meih mbuo
 bun ninh mbuo beu jienv meih mbuo maah
mangc maah
 se yie
 yie ganh
 zoux tin hungh
 cuotv liuz yie
 maiv maaih ganh dauh zienh
 yie bun mienh daic yaac bun mienh nangh
 yie bun mienh zuqc mun yaac zorc mienh longx
 maiv maaih haaix dauh haih zorqv ninh mbuo cuotv yie nyei buoz ndiev
yie sung buoz ziangv lungh houv jienv gorngv
 hnangv yie yietc liuz ziangh jienv
 ndongc wuov zien
se gorngv yie nzioux laic nzioux baeqc yie nyei nzuqc ndaauv zaengh zaengh nyei
 yie nyei buoz nanv jienv oix dingc zuiz
 yie oix jaauv yie nyei win wangv nyei siouh
 oix winh bun nzorng yie wuov deix
yie oix bun yie nyei forng cang hopv nziaamv nquin
 bun yie nyei nzuqc ndaauv nyanc orv
 dongh zuqc caangv daaih daix daic wuov deix mienh nyei nziaamv
 caux win wangv bieiv nyei m nqorngv
o maanc guoqv mienh aac
 oix zuqc caux tin hungh nyei baeqc fingx njien youh
 weic zuqc ninh oix weic ninh nyei bou nyei nziaamv jaauv win
 ninh oix jaauv ninh nyei win wangv nyei siouh
 oix fiqv ninh nyei deic bung
 guangc ninh nyei mienh nyei zuiz
mose caux nun nyei dorn
 yo su waa
 daaih gorngv nzengc naaiv diuh nzung nyei waac bun baeqc fingx muangx
gorngv liuz naaiv deix yietc zungv waac bun i saa laa en nyei zuangx mienh muangx wuov zanc
mose gorngv mbuox ninh mbuo
oix zuqc longc hnyouv jangx jienv yie ih hnoi gorngv bun meih mbuo muangx nyei yietc zungv waac
 hnangv naaic meih mbuo haih hatc meih mbuo nyei dorn jueiv fun faqv longx longx nyei ei jienv naaiv deix leiz latc nyei yietc zungv waac
naaiv deix waac maiv zeiz weic meih mbuo benx kungx waac
 se benx meih mbuo nyei maengc
 meih mbuo ei jienv naaiv deix waac zoux
 meih mbuo ziouc ziangh duqv siouc nyuonh ndaauv yiem meih mbuo oix jiex jor ndaen ndaaih duqv benx meih mbuo nyei buonc wuov norm deic bung
dongh wuov hnoi ziouv  gorngv mbuox mose
meih oix zuqc faaux aa mbaa lim geh zorng taux mo apc deic bung nyei ne mbo mbong
 yiem ye li ko zingh doix ngaanc
 mangc dongh yie oix jiu bun i saa laa en mienh weic benx ninh mbuo nzipc nyei buonc wuov norm kaa naa an deic bung
meih zungv oix zuqc yiem meih faaux wuov norm mbong guei seix
 hnangv meih nyei gorx
 aalon
 yiem ho aa mbong guei seix mi aqv
weic zuqc meih mbuo i muoz yiem sinx deic bung huaang
 kaa ndetc deic nyei me li mbaa wuom zoux dorngc yie
 dongh meih mbuo dorng jienv i saa laa en mienh maiv taaih yie cing nzengc
weic naaiv meih ziouc yiem go nyei mangc yie jiu bun i saa laa en mienh nyei deic bung mv baac meih maiv duqv bieqc
