meih mbuo oix zuqc zuotc yie nyei nyungc
 hnangv yie zuotc giduc nyei nyungc nor
yie ceng meih mbuo weic zuqc meih mbuo yiem maanc sic zanc zanc jangx jienv yie
 yie zorqv yie njaaux nyei diuh diuh leiz jiu bun meih mbuo
 meih mbuo yaac ei jienv zoux
mv baac yie oix meih mbuo hiuv duqv
 giduc zoux dauh dauh m jangc dorn nyei m nqorngv
 nqox yaac zoux auv nyei m nqorngv
 tin hungh yaac zoux giduc nyei m nqorngv
weic naaiv
 haaix dauh m jangc dorn daux gaux fai douc tin hungh nyei waac yaac mbiorngz jienv m nqorngv
 wuov dauh ziouc baaic zuqc giduc
haaix dauh m sieqv dorn daux gaux fai douc tin hungh nyei waac mv baac maiv mbiorngz m nqorngv nor
 baaic zuqc ninh nyei nqox
 ninh se hnangv teix m nqorngv nyei m sieqv dorn
se gorngv m sieqv dorn maiv mbiorngz m nqorngv
 gunv binc japv mba biei aqv
 mv baac m sieqv dorn japv mba biei fai teix m nqorngv se nyaiv haic nyei sic
 ninh oix zuqc mbiorngz jienv m nqorngv
m jangc dorn maiv horpc zuqc mbiorngz m nqorngv
 weic zuqc m jangc dorn zuangv tin hungh yaac aengv tin hungh nyei njang laangc
 m sieqv dorn yaac zoux m jangc dorn nyei njang laangc
weic zuqc m jangc dorn maiv zeiz yiem m sieqv dorn zeix daaih
 mv baac m sieqv dorn yiem m jangc dorn zeix daaih
tin hungh yaac maiv zeiz zeix m jangc dorn daaih weic m sieqv dorn
 ninh zeix m sieqv dorn daaih weic m jangc dorn
hnangv naaic
 weic fin mienh nyei gorn
 m sieqv dorn oix zuqc mbiorngz m nqorngv
 biux mengh hatc maaz nyei jangx hoc
mv baac mbuo sienx ziouv nyei mienh
 m jangc m sieqv
 meih oix zuqc bangc yie
 yie oix zuqc bangc meih
weic zuqc m sieqv dorn yiem m jangc dorn zeix daaih
 m jangc dorn yaac yiem m sieqv dorn cuotv seix
 mv baac maanc muotc yiem tin hungh daaih
meih mbuo ganh hnamv mangc gaax
 m sieqv dorn daux gaux caux tin hungh gorngv waac yaac maiv mbiorngz m nqorngv se horpc nyei fai
baamh mienh pou tong nyei jauv maiv zeiz njaaux mbuo hiuv duqv m jangc dorn liouh mba biei ndaauv se nyaiv haic nyei sic fai
mv baac m sieqv dorn liouh mba biei ndaauv se nzueic haic
 tin hungh bun m sieqv dorn maaih mba biei ndaauv weic buang m nqorngv
se gorngv maaih mienh oix nzaeng naaiv deix sic
 yie kungx oix gorngv
 yie mbuo caux tin hungh nyei zuangx jiu baang maiv longc ganh nyungc leiz aqv
yie ih zanc oix njaaux meih mbuo naaiv deix waac
 yie maiv ceng meih mbuo
 weic zuqc meih mbuo gapv zunv nyei ziangh hoc meih mbuo hoic jiu baang gauh camv tengx
da yietv
 yie haiz gorngv
 jiu baang gapv zunv nyei ziangh hoc meih mbuo bun nqoi zoux ziex guanh
 yie yaac sienx naaiv nyungc sic za gengh maaih deix nyei
daaix za gengh oix zuqc maaih deix bun nqoi nyei sic weic bun cing meih mbuo haaix dauh zoux duqv horpc tin hungh nyei hnyouv
meih mbuo gapv zunv nyei ziangh hoc meih mbuo nyanc nyei se maiv zeiz nyanc ziouv liepc daaih weic jangx ninh wuov donx hnaangx
weic zuqc nyanc wuov zanc
 gorqv mienh huaang jienv nyanc gorqv mienh nyei ndaangc
 cingx daaih maaih deix hnyouv sie
 maaih deix youc diuv nquin
meih mbuo maiv maaih biauv yiem weic nyanc caux hopv fai
 fai meih mbuo mangc piex tin hungh nyei jiu baang yaac zoux bun mienh jomc mienh zuqc nyaiv
 meih mbuo oix yie hnangv haaix nor gorngv
 oix yie weic naaiv deix sic ceng meih mbuo fai
 yie za gengh
 maiv ceng meih mbuo aqv
weic zuqc ziouv jiu bun yie nyei leiz yie zipv daaih yaac jiu bun meih mbuo mi aqv
 se dongh ziouv yesu zuqc maaic wuov muonz
 ninh zorqv njuov daaih
laengz zingh liuz tin hungh
 ninh ziouc maeqv nqoi daaih gorngv
naaiv yie nyei sin
 se weic meih mbuo
 meih mbuo oix zuqc hnangv naaiv zoux weic jangx yie
nyanc liuz hnaangx
 yesu fih hnangv nyei zorqv norm zaanv daaih yaac gorngv
naaiv norm zaanv se longc yie nyei nziaamv liepc jiez nyei siang ngaengc waac
 meih mbuo haaix zanc hopv naaiv norm zaanv
 oix zuqc hopv weic jangx yie
meih mbuo haaix zanc nyanc naaiv norm njuov
 hopv naaiv norm zaanv
 meih mbuo bun cing ziouv daic mi aqv
 hnangv naaiv zoux taux ninh aengx daaih
weic naaiv
 haaix dauh la guaih nyanc ziouv nyei njuov
 longc ziouv nyei zaanv hopv
 wuov dauh ziouc baamz ziouv nyei sin caux ziouv nyei nziaamv
dauh dauh mienh oix zuqc zaah ganh nyei hnyouv ndaangc cingx daaih nyanc naaiv norm njuov
 hopv naaiv norm zaanv
haaix dauh nyanc fai hopv yaac zieqv maiv duqv ziouv nyei sin
 ninh nyanc yaac hopv bun ninh ganh zuqc dingc zuiz
weic naaiv meih mbuo mienh camv butv baengc
 mau haic
 aengx maaih deix daic mi aqv
se gorngv mbuo zaah ganh nyei hnyouv ndaangc ziouc maiv zuqc tin hungh dingc zuiz
mv baac ziouv siemv mbuo nyei zuiz
 mbuo zuqc mborqv njaaux weic bun mbuo maiv zuqc caux lungh ndiev dingc zuiz
gorx youz aac
 weic naaiv meih mbuo gapv zunv nyanc ziouv liepc daaih nyei hnaangx
 laanh oix zuqc zuov laanh
haaix dauh hnyouv sie
 oix zuqc yiem biauv nyanc ndaangc
 taux gapv zunv nyei ziangh hoc
 meih mbuo ziouc maiv zuqc dingc zuiz
 wuov deix ganh nyungc sic
 zuov yie taux m daaih mbenc
