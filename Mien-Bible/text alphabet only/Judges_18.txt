wuov jaax lungh ndiev i saa laa en mienh maiv maaih hungh diex
 wuov deix hnyangx daauh nyei hnoi nyieqc ndaan fingx nyei mienh youh jienv mingh lorz dorngx yiem
 oix benx ninh mbuo ganh nzipc nyei buonc ndau
 weic zuqc taux wuov zanc yiem i saa laa en nyei zuangx fingx mbu ndongx
 ndaan mienh maiv gaengh duqv ninh mbuo ganh nzipc nyei buonc ndau
ndaan mienh ziouc yiem ninh mbuo nyei fingx gu nyuoz
 solaa caux etc taa on zingh
 paaiv biaa dauh henv nyei mienh mingh zaah mangc wuov norm deic bung
 zuangx mienh mbuox ninh mbuo
mingh zaah mangc wuov norm deic bung oc
 ninh mbuo ziouc mingh taux e faa im nyei mbong aiv dorngx
 bieqc mikaa nyei biauv yaac hitv wuov
ninh mbuo taux mikaa nyei biauv hlen
 ninh mbuo zieqv duqv wuov dauh lewi mienh lunx mienh nyei qiex
 ziouc bieqc mingh naaic ninh
haaix dauh dorh meih daaih naaiv
 meih yiem naaiv zoux haaix nyungc
 meih weic haaix diuc yiem naaiv
ninh dau wuov deix mienh
mikaa dorh yie zoux naaiv zoux wuov yaac cingv yie
 yie ziouc duqv zoux ninh nyei sai mienh
wuov deix mienh ziouc gorngv mbuox ninh 
tov meih tengx yie mbuo naaic tin hungh
 yie mbuo oix hiuv duqv yie mbuo mingh nyei jauv haih zoux duqv cuotv nyei fai
sai mienh dau ninh mbuo
gunv baengh orn nyei mingh aqv
 meih mbuo mingh nyei jauv ziouv horpc hnyouv nyei
wuov deix biaa dauh mienh ziouc cuotv jauv mingh taux laa itc zingh
 buatc wuov norm zingh nyei baeqc fingx baengh orn nyei yiem hnangv sai ndorn zingh nyei mienh nor
 yiem duqv wuonv
 maiv mbungh haaix nyungc
 yiem naaiv norm deic bung nyei mienh maiv caa haaix nyungc
 ninh mbuo ziouc kuh yiem nyei
 ninh mbuo leih sai ndorn mienh go nyei
 yaac maiv caux haaix dauh ga nyiec nyei mienh jiu tong
wuov deix biaa dauh caaiv juoqv mienh nzuonx taux solaa caux etc taa on
 ninh mbuo nyei gorx youz naaic gaax
meih mbuo maaih haaix nyungc gorngv
ninh mbuo dau
jiez daaih
 mbuo lomh nzoih mingh mborqv ninh mbuo maah
 weic zuqc yie mbuo buatc wuov norm deic bung za gengh longx haic
 meih mbuo corc zueiz jienv naaic maiv dongz fai
 maiv dungx ngaih
 gaanv bieqc mingh nzaeng wuov norm deic bung aqv
meih mbuo mingh taux wuov ziouc buatc wuov deix mienh maiv mbungh haaix nyungc
 deic bung yaac jangv haic
 tin hungh zungv zorqv wuov norm deic bung jiu bun yiem meih mbuo nyei buoz ndiev mi aqv
 naaiv norm deic bung yaac maiv caa yietc nyungc yiem naaiv lungh ndiev nyei ga naaiv
ndaan fingx nyei luoqc baeqv dauh mienh ziouc dorh jienv wuoqc ginc yiem solaa caux etc taa on cuotv mingh mborqv jaax
mingh gau
 ninh mbuo liepc ciangv yiem yu ndaa deic nitv ki li yaatv ye aa lim
 weic naaiv yiem ki li yaatv ye aa lim nyei fai bung maengx wuov norm dorngx mienh cuotv mbuox heuc maa haa ne ndaan taux ih jaax hnoi
ninh mbuo yiem naaic jiex mingh taux e faa im nyei mbong aiv dorngx ziouc daaih taux mikaa nyei biauv
dongh zinh ndaangc mingh laa itc deic caaiv juoqv wuov deix biaa dauh mienh gorngv mbuox ninh mbuo nyei gorx youz
meih mbuo hiuv nyei fai
 yiem naaiv deix biauv maaih efotv caux biauv zong mienh zaangc nyei miuc fangx caux ndingh daaih
 dox daaih nyei miuc fangx
 hnangv naaic meih mbuo hnamv mangc gaax
 meih mbuo oix zuqc hnangv haaix nor zoux
ninh mbuo ziouc mingh taux lewi mienh lunx mienh yiem wuov norm biauv
 se mikaa nyei biauv
 naaic gaax lewi mienh ninh yiem longx nyei fai
dorh jienv mborqv jaax nyei wuoqc ginc wuov deix luoqc baeqv dauh ndaan fingx mienh daaih souv jienv biauv nyei laatc gaengh ndaangc
dongh zinh ndaangc mingh caaiv juoqv zaah deic bung wuov deix biaa dauh mienh ziouc bieqc biauv mingh zorqv ndingh daaih nyei miuc fangx caux efotv caux biauv zong zaangc nyei miuc fangx caux dox daaih nyei miuc fangx dorh mingh
 sai mienh caux dorh jienv mborqv jaax nyei wuoqc ginc wuov deix luoqc baeqv dauh souv jienv laatc gaengh ndaangc
naaiv deix mienh bieqc mikaa nyei biauv zorqv ndingh daaih nyei miuc fangx caux efotv
 biauv zong mienh zaangc nyei miuc fangx caux dox daaih nyei miuc fangx wuov zanc
 sai mienh naaic ninh mbuo
meih mbuo zoux haaix nyungc laeh
wuov deix mienh ziouc gorngv mbuox ninh
maiv dungx ko lo
 zorqv buoz buang jienv meih nyei nzuih
 gan jienv yie mbuo mingh maah
 daaih zoux yie mbuo nyei die
 tengx yie mbuo zoux sai mienh
 meih yiem yietc dauh nyei biauv zoux sai mienh gauh longx fai zoux i saa laa en nyei yietc fingx yietc bungh nyei sai mienh gauh longx
wuov dauh sai mienh ziouc a hneiv haic
 ninh zorqv efotv caux biauv zong zaangc nyei miuc fangx caux ndingh daaih nyei miuc fangx gan jienv wuov deix mienh mingh aqv
ninh mbuo daaux sin cuotv wuov norm dorngx wuov zanc
 ninh mbuo bun fu jueiv faix
 saeng kuv caux ninh mbuo nyei yietc zungv ga naaiv mingh ndaangc
ninh mbuo leih mikaa nyei biauv go deix aqv
 nitv mikaa nyei biauv nyei mienh gapv zunv daaih zunc yaac zunc zaaic ndaan mienh
ziouc longc qaqv heuc
 ndaan mienh huin nzuonx naaic mikaa
meih dorh mienh daaih ndongc naaic camv zoux haaix nyungc
mikaa dau
meih mbuo zorqv yie zoux daaih nyei miuc fangx caux yie nyei sai mienh dorh mingh
 wuov nyungc yie corc zengc haaix nyungc
 hnangv naaic meih mbuo fungc naaic yie
  meih zoux haaix nyungc
ndaan mienh gorngv mbuox mikaa
maiv dungx bun yiem yie mbuo mbu ndongx muangx haiz meih nyei qiex
 nziex maaih deix ga qiex beqv nyei mienh haih zoux ciouv bun meih mbuo
 meih caux meih nyei biauv zong mienh ziouc zuqc guangc maengc
ndaan mienh ziouc gan jienv ninh mbuo nyei jauv mingh
 mikaa buatc wuov deix mienh gauh henv ninh
 ninh ziouc daaux sin nzuonx ninh ganh nyei biauv mi aqv
ndaan mienh ziouc dorh mikaa zoux daaih nyei ga naaiv caux ninh nyei sai mienh gan jauv mingh taux laa itc zingh mborqv baengh orn
 maiv mbungh haaix nyungc nyei mienh yaac longc nzuqc ndaauv daix ninh mbuo
 aengx longc douz buov ninh mbuo nyei zingh
maiv maaih haaix dauh daaih njoux
 weic zuqc ninh mbuo leih duqv sai ndorn zingh go haic
 ninh mbuo yaac maiv caux haaix dauh jiu tong
 wuov norm zingh yiem horngz nitv fatv mbetc le hopc
 ndaan mienh ziouc aengx ceix jiez wuov norm zingh yaac yiem jienv wuov norm zingh aqv
ninh mbuo cuotv wuov norm zingh nyei mbuox gan ninh mbuo nyei ong taaix
 i saa laa en nyei dorn
 ndaan
 nyei mbuox heuc ndaan zingh
 naaiv norm zingh zinh ndaangc heuc laa itc
ndaan mienh yiem wuov weic ganh liepc wuov deix ndingh daaih nyei miuc fangx
 mose nyei fun
 geson nyei dorn
 yo naa taan
 caux yo naa taan nyei dorn mbuo zoux ndaan fingx nyei sai mienh taux naaiv norm deic bung zuqc mienh caangv nyei ziangh hoc
ndaan mienh weic ganh liepc mikaa ndingh daaih nyei miuc fangx
 ndongc tin hungh nyei biauv yiem silo zingh lauh
