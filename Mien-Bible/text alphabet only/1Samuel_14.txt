maaih hnoi saulo nyei dorn
 yo naa taan
 gorngv mbuox tengx ninh dorh mborqv jaax nyei wuoqc ginc wuov dauh mienh lunx mienh
daaih maah
 mbuo jiex wuov ngaanc fi li saa die mienh nyei ciangv
 mv baac ninh maiv mbuox ninh nyei die
wuov zanc saulo yiem gi mbe aa zingh hlen
 migon deic nyei yietc zungh ziqc liouh ndiangx ga ndiev
 gan ninh nyei mienh maaih leih maiv go luoqc baeqv dauh
yiem wuov deix mienh gu nyuoz maaih aa hi yaa zuqv jienv efotv
 aa hi yaa se i kaa mbotc nyei gorx
 aa hi tupv nyei dorn
 fi ne hatc nyei fun
 eli sai mienh nyei faqv
 zinh ndaangc eli yiem silo zoux ziouv  nyei sai mienh
 wuov deix mienh zungv maiv hiuv duqv yo naa taan mingh mi aqv
yo naa taan oix yangh jiex mbong qangx wuov diuh jauv mingh taux fi li saa die mienh nyei baeng nyei ciangv
 wuov diuh jauv i bung jauv hlen
 yietc bung maaih norm domh mbaengx citv
 maaih norm heuc mbosetv
 maaih norm heuc sene
yietc norm mbaengx citv yiem baqv bung nitv mikv maatv
 maaih norm yiem naamh bung nitv ge mbaa wuov bung
yo naa taan gorngv mbuox tengx ninh dorh mborqv jaax nyei wuoqc ginc wuov dauh mienh lunx mienh
daaih maah
 mbuo jiex mingh lorz dongh maiv jiex gaatv nyei leiz wuov deix baeng nyei ciangv
 nziex ziouv oix tengx mbuo
 weic zuqc maiv maaih haaix nyungc haih dangv duqv jienv ziouv
  maiv gunv mienh camv fai zoqc ninh zungv haih tengx mbuo hingh
tengx ninh dorh wuoqc ginc wuov dauh gorngv mbuox ninh
ziux meih nyei hnyouv buatc horpc zuqc zoux nyei
 gunv zoux aqv
 yie gan meih
 meih nyei hnyouv hnangv haaix nor
 yie yaac hnangv wuov nor
yo naa taan gorngv
mbuo jiex taux wuov deix mienh wuov yaac bun ninh mbuo duqv buatc mbuo
se gorngv ninh mbuo gorngv mbuox mbuo
  zuov yie mbuo mingh meih mbuo naaic
  mbuo ziouc souv dingc mbuo yiem nyei dorngx
 maiv mingh ninh mbuo wuov
mv baac se gorngv ninh mbuo gorngv
  gunv faaux daaih yie mbuo naaiv maah
  mbuo ziouc mingh wuov aqv
 weic zuqc ziouv zorqv ninh mbuo jiu bun yiem mbuo nyei buoz ndiev mi aqv
 naaiv deix sic ziouc weic mbuo zoux jangx hoc
ninh mbuo i dauh ziouc cuotv daaih bun fi li saa die baeng nyei ciangv wuov deix baeng buatc
 fi li saa die mienh gorngv
mangc maah
 hipv lu mienh yiem ninh mbuo bingx nyei kuotv cuotv daaih aqv
yiem zaamc nyei baeng ziouc heuc yo naa taan caux tengx ninh dorh wuoqc ginc wuov dauh dorn
 ninh mbuo gorngv
faaux yie mbuo naaiv daaih maah
 yie mbuo maaih waac oix mbuox meih mbuo
 yo naa taan ziouc gorngv mbuox tengx ninh dorh wuoqc ginc wuov dauh dorn
meih gan yie faaux maah
 weic zuqc ziouv  zorqv ninh mbuo jiu bun yiem i saa laa en mienh nyei buoz ndiev mi aqv
yo naa taan ziouc nyorng jienv faaux mingh
 tengx ninh dorh wuoqc ginc wuov dauh yaac gan jienv ninh mingh
 yo naa taan daix fi li saa die mienh yiem ninh nyei nza hmien king njiec
 tengx yo naa taan dorh wuoqc ginc wuov dauh dorn yaac tengx jienv ninh daix
yo naa taan caux tengx ninh dorh wuoqc ginc wuov dauh mienh daix daauh nzunc fi li saa die mienh maaih leih maiv go nyic ziepc dauh mienh yiem ndongc yietc doix ngongh laih yietc aanx nyei ndau jangv gu nyuoz
yiem ciangv gu nyuoz
 yiem ndeic
 yiem zuangx mienh mbu ndongx lunc nzengc
 yiem goux deic bung baeng nyei zaamc
 liemh zaqc baeng guanh sin zinx nzengc
 ndau yaac dongz duqv seix haic
 haaix nyungc yaac za gengh lunc nzengc
yiem mben yaa min deic nyei gi mbe aa zingh
 saulo nyei siouv gaeng mienh mangc buatc baeng faatv nzaanx nyei jiex mingh jiex daaih nyei
saulo ziouc gorngv mbuox gan ninh wuov deix mienh
saauv mangc gaax
 maaih haaix dauh yiem mbuo naaiv cuotv mingh
 ninh mbuo saauv ziouc hiuv duqv yo naa taan caux tengx ninh dorh wuoqc ginc wuov dauh dorn maiv yiem naaic
saulo gorngv mbuox aa hi yaa
dorh tin hungh nyei faang daaih naaiv
weic zuqc wuov zanc tin hungh nyei faang caux i saa laa en mienh yiem
saulo caux aa hi yaa sai mienh gorngv waac wuov zanc
 yiem fi li saa die mienh nyei ciangv lunc nyei qiex gunv zoux gunv mbui
 saulo ziouc gorngv mbuox sai mienh
hluotv buoz njiec maah
saulo caux gan ninh nyei baeng ziouc gapv zunv mingh wuov mborqv jaax ciangv
 mangc maah
 fi li saa die mienh ganh longc nzuqc ndaauv laanh daix laanh
 za gengh lunc taux ndiev aqv
dongh zinh ndaangc caux fi li saa die mienh yiem yaac caux ninh mbuo bieqc ninh mbuo nyei ciangv
 wuov deix hipv lu mienh
 daaux nzuonx daaih bieqc dongh gan saulo caux yo naa taan nyei i saa laa en mienh
dongh bingx jienv e faa im mbong aiv dorngx wuov deix i saa laa en mienh haiz fienx gorngv fi li saa die mienh biaux
 ninh mbuo ziouc cuotv daaih zunc jienv mborqv jienv ninh mbuo mingh
wuov hnoi ziouv  njoux i saa laa en mienh
 mborqv jaax nyei jauv zungv jiex ndaangc mbetc aawen deic wuov bung
wuov hnoi i saa laa en mienh za gengh kouv haic
 weic zuqc saulo heuc baeqc fingx houv waac gorngv
ih hnoi maiv gaengh hmuangx yaac maiv gaengh duqv jaauv win bun yie nyei win wangv nor
 da faanh haaix dauh nyanc haaix nyungc ga naaiv
 wuov dauh oix zuqc zioux aqv
 weic naaiv ziangh hnoi maiv maaih haaix dauh duqv nyanc haaix nyungc
zuangx baeqc fingx bieqc gu nyuoz lomc mingh
 buatc maaih mueiz dorngh yiem wuov ndau
ninh mbuo bieqc lomc wuov zanc
 buatc maaih mueiz dorngh liouc cuotv mv baac maiv maaih haaix dauh longc buoz zorqv daaih nyanc
 weic zuqc ninh mbuo gamh nziex wuov deix houv nyei waac
mv baac yo naa taan maiv duqv haiz ninh nyei die heuc baeqc fingx houv waac
 ninh ziouc sung ninh nanv nyei biaav baqv mueiz pengx yaac longc buoz zorqv daaih dapv nzuih
 ninh nyei m zing ziouc njang daaih aqv
yiem wuov nyei mienh maaih dauh gorngv mbuox yo naa taan
meih nyei die hatc zuangx mienh houv jienv gorngv
  ih hnoi haaix dauh nyanc haaix nyungc
 wuov dauh oix zuqc zioux aqv
 weic naaiv zuangx mienh za gengh mau haic
yo naa taan gorngv
yie nyei die zoux bun deic bung zuqc kouv hnangv
 mangc gaax
 yie seix liuz diqv dien naaiv deix mueiz dorngh
 yie nyei m zing ziouc ndongc haaix njang
se gorngv ih hnoi baeqc fingx duqv sueih eix nyanc yiem win wangv caangv daaih nyei ga naaiv nor
 gauh longx duqv camv
 weic zuqc daix daic fi li saa die mienh maiv duqv ndongc haaix camv aqv
wuov hnoi i saa laa en mienh daix fi li saa die mienh yiem mikv maatv daix jienv mingh taux ai yaa lon
 zuangx baeng za gengh mau duqv kouv haic
zuangx mienh ziouc huaang huaang zaang zaang nyei tiux bieqc mingh lorz caangv duqv daaih nyei ga naaiv
 zorqv ba gi yungh
 ngongh caux ngongh dorn yiem wuov ndau daix daaih ziouc nyanc orv zorpc jienv nziaamv
maaih mienh mbuox saulo
mangc maah
 zuangx baeqc fingx baamz zuiz dorngc ziouv  weic zuqc ninh mbuo nyanc orv zorpc jienv nziaamv
 saulo ziouc gorngv
meih mbuo zoux mbienv hnyouv nyei sic aqv
 zorqv norm domh la bieiv njangx taux yie naaiv
saulo aengx gorngv
gaanv mingh zuangx mienh mbu ndongx mbuox ninh mbuo
  gorqv mienh dorh ganh nyei ngongh fai ba gi yungh daaih yiem naaiv daix
 yiem naaiv nyanc
 maiv dungx nyanc orv zorpc jienv nziaamv ziouc baamz zuiz dorngc ziouv
   +
 wuov muonz dauh dauh mienh ziouc dorh ninh mbuo nyei ngongh daaih yiem wuov daix
saulo weic ziouv ceix norm ziec dorngh
 naaiv se ninh weic ziouv  ceix nyei daauh norm ziec dorngh
saulo gorngv
mbuo lungh muonz zanc njiec mingh zunc fi li saa die mienh
 caangv ninh mbuo nyei ga naaiv taux lungh njang
 mbuo zungv maiv liouh ninh mbuo yietc dauh
 baeqc fingx dau
ziux meih buatc horpc zuqc zoux nyei gunv zoux aqv
 mv baac sai mienh gorngv
mbuo oix zuqc yiem naaiv
 naaic ziouv  ndaangc
saulo ziouc naaic tin hungh
yie mingh zunc fi li saa die mienh se horpc fai maiv horpc
 meih oix zorqv ninh mbuo jiu bun yiem i saa laa en mienh nyei buoz ndiev nyei fai
 mv baac wuov hnoi tin hungh maiv dau ninh
saulo ziouc gorngv
baeqc fingx nyei zuangx bieiv zeiv daaih naaiv maah
 meih mbuo oix zuqc hiuv yaac oix zuqc buatc ih hnoi naaiv deix zuiz hnangv haaix nor cuotv daaih
yie ziangv jienv ziangh jienv nyei ziouv
 dongh njoux i saa laa en mienh wuov dauh
 laengz waac
 maiv gunv yie nyei dorn
 yo naa taan
 zoux dorngc
 ninh ndongc haaix zungv oix zuqc daic
 mv baac yiem wuov deix zuangx mienh mbu ndongx maiv maaih yietc dauh dau ninh
hungh diex ziouc gorngv mbuox i saa laa en nyei zuangx mienh
meih mbuo yietc zungv yiem yietc bung
 yie caux yie nyei dorn
 yo naa taan
 ganh yiem yietc bung
 baeqc fingx ziouc dau saulo
ziux hungh diex buatc horpc zuqc zoux nyei gunv zoux aqv
hnangv naaiv saulo ziouc daux gaux naaic ziouv
 i saa laa en nyei tin hungh
tov bun cing haaix bung horpc
 ndortv zuqc saulo caux yo naa taan wuov bung
 mv baac bun cing baeqc fingx maiv dorngc
saulo gorngv
aengx dingc nzunc mangc gaax yie fai yie nyei dorn
 yo naa taan
 ziouc ndortv zuqc yo naa taan
saulo ziouc naaic yo naa taan
meih zoux haaix nyungc
 mbuox yie maah
 yo naa taan dau
yie duqv seix diqv dien guoqv jienv yie nanv nyei biaav dueiv mueiz nyei mueiz dorngh hnangv
 yie yiem naaiv
 yie oix zuqc daic aqv
saulo gorngv
yo naa taan aah
 meih ndongc haaix zungv oix zuqc daic aqv
 se gorngv meih maiv daic tov tin hungh hniev hniev nyei zoux bun yie
baeqc fingx naaic saulo
yo naa taan za gengh oix zuqc daic fai
 ninh yiem i saa laa en mienh mbu ndongx tengx mbuo duqv hingh jiex
 yie mbuo ziangv jienv ziangh jienv nyei ziouv  laengz waac
 yo naa taan nyei yietc diuh mba biei zungv maiv zuqc ndortv njiec ndau
 weic zuqc ninh ih hnoi caux tin hungh juangc jienv mborqv jaax
 baeqc fingx siex cuotv yo naa taan nyei maengc
 ninh ziouc maiv zuqc daix daic
saulo ziouc dingh njiec
 maiv zunc fi li saa die mienh
 fi li saa die mienh ziouc nzuonx ninh mbuo ganh nyei deic bung mi aqv
saulo gunv i saa laa en guoqv wuov zanc
 ninh duqv mborqv weih gormx ninh wuov deix win wangv
 ninh mborqv mo apc mienh
 ammon mienh
 e ndom mienh caux yiem so mbaa nyei hungh diex caux fi li saa die mienh
 maiv gunv ninh huin mingh haaix bung
 ninh ziouc mborqv duqv hingh win wangv
hungh diex mborqv jaax henv
 yaac mborqv aa maa lekv mienh
 njoux i saa laa en mienh biaux ndutv luv ninh mbuo wuov deix mienh nyei buoz ndiev
saulo nyei dorn maaih yo naa taan
 itc wi caux manki suwaa
 ninh aengx maaih i dauh sieqv
 sieqv hlo nyei mbuox heuc melaapv
 sieqv faix heuc mikaan
saulo nyei auv
 mbuox heuc aa hi no am
 se aa hi maa atc nyei sieqv
 saulo nyei domh baeng bieiv nyei mbuox heuc apc ne
 se ne nyei dorn
 ne se saulo nyei baeqv
saulo nyei die
 kitv
 caux apc ne nyei die
 zoux aa mbi en nyei dorn
yiem saulo nyei seix zeiv zanc zanc caux fi li saa die mienh maaih mborqv domh jaax nyei sic
 saulo buatc haaix dauh ziangh duqv henv
 maaih qaqv
 ziouc dorh daaih gan ninh
