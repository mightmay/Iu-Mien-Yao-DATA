sienx giduc nyei gorx youz aac
 meih mbuo benx tin hungh heuc daaih nyei mienh
 oix zuqc hnamv taux yesu
 dongh ziux mbuo nyiemc nyei jauv zoux gong zoh yaac zoux domh sai mienh wuov dauh
yesu ziepc zuoqv nyei zoux paaiv ninh daaih wuov dauh nyei gong
 hnangv mose ziepc zuoqv nyei weic tin hungh nyei biauv zong mienh zoux gong
yesu yaac puix duqv mienh taaih gauh camv mose
 hnangv gomv biauv zaangc duqv mienh taaih ninh gauh camv taaih ninh gomv nyei biauv
mouz norm biauv m daaih maaih laanh mienh gomv
 mv baac maanc muotc se tin hungh ganh zeix daaih
mose ziepc zuoqv nyei zoux bou tengx tin hungh nyei biauv zong mienh weic zoux zorng zengx gorngv tin hungh nqa haav hingv oix gorngv nyei sic
mv baac giduc zoux dorn ziepc zuoqv nyei gunv tin hungh nyei biauv zong mienh
 se gorngv mbuo bungx laangc sienx wuonv mbuo maaih lamh hnamv oix duqv nyei
 mbuo ziouc benx tin hungh nyei biauv zong mienh
wuov nyungc
 hnangv singx lingh gorngv nor
se gorngv meih mbuo ih hnoi haiz tin hungh gorngv nyei waac
maiv dungx zoux hnyouv ngaengc hnangv meih mbuo nyei ong taaix yiem deic bung huaang ngaengc jienv seix tin hungh wuov nzunc nor
feix ziepc hnyangx gu nyuoz meih mbuo nyei ong taaix buatc yie zoux nyei jauv
 mv baac ninh mbuo corc cuoqv yie
 seix yie
yie ziouc nouz haic wuov doic mienh yaac gorngv
  ninh mbuo nyei hnyouv zanc zanc maiv oix gan yie
 ninh mbuo yaac maiv hiuv duqv yie nyei jauv
yie qiex jiez haic
 ziouc houv jienv gorngv
  ninh mbuo yietc liuz maiv duqv bieqc yie nyei hitv kuonx dorngx
zuangx gorx youz aac
 oix zuqc faix fim
 yiem meih mbuo naaic maiv dungx bun haaix dauh maaih orqv hnyouv
 maiv sienx ziouc leih ziangh jienv nyei tin hungh
meih mbuo oix zuqc hnoi hnoi laanh kuinx laanh
 da faanh corc maaih dongh mienh heuc
ih hnoi
 nyei hnoi
 weic maiv bun meih mbuo haaix dauh zuqc zuiz nduov ninh hnyouv ngaengc
se gorngv mbuo sienx wuonv taux daauh taux mueiz hnangv yiem gorn sienx wuov nor
 mbuo ziouc caux giduc maaih buonc
ging sou gorngv
se gorngv meih mbuo ih hnoi haiz tin hungh gorngv nyei waac
 maiv dungx zoux hnyouv ngaengc hnangv meih mbuo nyei ong taaix ngaengc jienv tin hungh wuov nzunc nor
haiz tin hungh nyei waac mv baac corc cuoqv ninh wuov deix se dongh haaix deix
 dongh mose dorh cuotv i yipv deic bung wuov deix yietc zungv maiv zeiz
tin hungh nouz feix ziepc hnyangx wuov deix dongh haaix deix
 dongh baamz zuiz zuqc guangc sei yiem deic bung huaang wuov deix maiv zeiz
dongh tin hungh houv jienv gorngv
ninh mbuo yietc liuz maiv duqv bieqc yie oix bun ninh mbuo hitv kuonx nyei dorngx
 wuov deix waac
 ninh gorngv haaix deix mienh
 se dongh ngaengc jienv maiv muangx ninh wuov deix
hnangv naaic
 mbuo hiuv duqv ninh mbuo maiv duqv bieqc hitv kuonx nyei dorngx se laaix ninh mbuo maiv sienx
