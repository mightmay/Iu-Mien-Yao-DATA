yesu heuc ninh nyei ziepc nyeic dauh gong zoh daaih zunv ziouc jiu lingc jiu hatc maaz bun ninh mbuo haih zunc duqv nyungc nyungc mienv cuotv yaac haih zorc duqv baengc longx
ninh paaiv ninh mbuo cuotv mingh zunh tin hungh zoux ziouv gunv mienh nyei kuv fienx yaac zorc baengc
yesu mbuox ninh nyei sai gorx
cuotv jauv maiv dungx dorh haaix nyungc mingh
 biaav mbiaac
 mbuoqc jorngx
 bienh fuix
 zinh nyaanh
 liemh lui houx yienc yaac maiv dungx dorh
meih mbuo hitv haaix dauh nyei biauv
 oix zuqc hitv taux cuotv mingh ganh norm mungv
mienh maiv zipv nor
 oix zuqc cuotv wuov norm laangz yaac fengx guoqv zaux nyei nie mbung guangc wuov
 weic zoux zorng zengx bun ninh mbuo hiuv duqv ninh mbuo zoux dorngc
gong zoh mbuo ziouc mingh laangz jiex laangz
 yiem norm norm dorngx zunh kuv fienx yaac zorc baengc
gunv gaa li li deic bung wuov dauh helotv hungh haiz naaiv deix yietc zungv sic cuotv
 ninh hnamv maiv mengh baeqc
 maaih deix gorngv tengx mienh jiex wuom nyei leiz wuov dauh yo han aengx nangh daaih
maaih deix gorngv e li yaa hinc cuotv daaih
 aengx maaih deix gorngv maaih yietc dauh loz hnoi nyei douc waac mienh nangh daaih
helotv gorngv
yo han nyei m nqorngv yie zungv mbuox mienh hngaqv ndutv mi aqv
 wuov nyungc
 dongh yie haiz gorngv zoux naaiv deix sic wuov laanh mienh se haaix dauh
 helotv ziouc lorz qangx buatc yesu
gong zoh mbuo nzuonx daaih gorngv ninh mbuo zoux liuz nyei yietc zungv jauv louc bun yesu muangx
 yesu dorh jienv gong zoh mbuo ganh mingh norm mungv
 mbuox heuc mbetc sai ndaa
mienh camv hiuv duqv
 ziouc gan jienv mingh
 yesu zipv ninh mbuo yaac gorngv tin hungh zoux ziouv nyei kuv fienx mbuox ninh mbuo
 haaix dauh qiemx zuqc zorc baengc
 ninh yaac zorc longx
mba hnoi aav lamh deix muotv aqv
 wuov deix ziepc nyeic dauh sai gorx daaih mbuox yesu
oix zuqc bun naaiv deix mienh mingh aqv
 mbuox ninh mbuo mingh naaiv deix dorngx nyei laangz caux ndeic liuh jorm lorz ga naaiv nyanc
 lorz dorngx hitv
 weic zuqc naaiv se lengh nyei dorngx
mv baac yesu mbuox ninh mbuo
meih mbuo ganh lorz bun ninh mbuo nyanc maah
 ninh mbuo dau
yie mbuo kungx maaih nduqc biaa norm njuov caux i dauh mbiauz hnangv
 sai diex oix yie mbuo mingh maaiz ga naaiv bun ndongc naaiv camv nyei mienh nyanc
yiem wuov nyei m jangc dorn maaih leih maiv go biaa cin laanh nyei dorngx
 yesu mbuox ninh nyei sai gorx mbuo
heuc zuangx mienh zueiz jienv yietc mbomz yietc mbomz nyei
 yietc mbomz leih maiv go hmz ziepc laanh nyei dorngx
sai gorx mbuo ei jienv naaiv deix waac zoux
 zuangx mienh ziouc zueiz njiec
yesu zorqv wuov deix biaa norm njuov caux i dauh mbiauz cau hmien mangc lungh
 laengz zingh tin hungh liuz ziouc maeqv nqoi bun sai gorx mbuo dorh mingh bun nqoi zuangx mienh nyanc
zuangx mienh nyanc beuv nzengc
 zengc njiec muonc wuov deix ga naaiv
 sai gorx mbuo siou daaih duqv ziepc nyeic ndaan buangv
maaih hnoi yesu yiem lengh nyei dorngx
 ninh ganh daux gaux
 sai gorx mbuo yaac caux ninh yiem nyei
 yesu naaic gaax ninh mbuo
zuangx mienh gorngv yie se haaix dauh
sai gorx mbuo dau
maaih deix gorngv meih dongh tengx mienh jiex wuom nyei leiz wuov dauh yo han
 maaih deix gorngv e li yaa
 aengx maaih deix gorngv meih yietc dauh loz hnoi nyei douc waac mienh aengx nangh daaih
yesu aengx gorngv
meih mbuo ni
 meih mbuo gorngv yie dongh haaix dauh
 bide dau
meih dongh tin hungh paaiv daaih nyei giduc
yesu hatc ninh nyei sai gorx
 heuc ninh mbuo maiv dungx gorngv naaiv deix sic mbuox haaix dauh
ninh yaac gorngv
 baamh mienh nyei dorn
 oix zuqc siouc camv nyungc kouv
 mienh gox caux sai mienh bieiv caux njaaux leiz nyei fin saeng oix nqemh yie
 dorh yie mingh daix guangc
 mv baac nqa haav buo hnoi yie aengx nangh daaih
yesu aengx gorngv mbuox ninh mbuo yietc zungv
haaix dauh oix gan yie mingh oix zuqc siev jienv ninh ganh
 hnoi hnoi oix zuqc ndaam jienv ninh nyei ziepc nzaangc jaax gan yie mingh
haaix dauh kungx hnamv njoux ninh ganh nyei maengc hnangv
 wuov dauh nyei maengc ziouc zuqc guangc
 mv baac haaix dauh weic yie guangc ninh nyei maengc
 wuov dauh ziouc njoux duqv ninh nyei maengc
haaix dauh duqv nzengc lungh ndiev nyei ga naaiv mv baac ninh ganh zuqc mietc
 wuov dauh duqv haaix nyungc maaih lamh longc
haaix dauh nyaiv yie yaac nyaiv yie njaaux nyei waac
 yie
 baamh mienh nyei dorn
 caux yie ganh nyei njang laangc yaac caux zaangc diex caux cing nzengc fin mienh nyei njang laangc daaih wuov zanc
 yie ziouc nyaiv wuov dauh
yie gorngv zien mbuox meih mbuo
 yiem naaiv nyei mienh maaih deix zungv maiv gaengh daic ziouc duqv buatc tin hungh daaih zoux ziouv gunv mienh
yesu gorngv liuz naaiv deix waac
 nqa haav siec hietc hnoi nyei dorngx
 ninh dorh jienv bide
 yo han
 caux yaagorpc mingh wuov jiex mbong daux gaux
yesu daux gaux wuov zanc
 ninh nyei hmien tiuv nzengc mi aqv
 ninh nyei lui houx yaac tiuv mi aqv
 mbopv baeqc nyei
 zaengh zaengh wuov
liemh zeih maaih i laanh mienh yiem wuov caux yesu gorngv waac
 se mose caux e li yaa
ninh mbuo yiem njang laangc hinc cuotv yaac yiem wuov caux yesu gorngv taux ninh daic nyei jauv maiv lauh oix yiem ye lu saa lem zingh ziangh sic
wuov zanc bide caux ninh nyei i dauh doic m zing nyuix
 oix m njormh haic aqv
 ninh mbuo yietv nyie daaih
 buatc yesu nyei njang laangc yaac buatc wuov deix i laanh mienh caux yesu souv jienv wuov
wuov deix i laanh caux yesu oix leih doic wuov zanc bide gorngv mbuox yesu
ziouv aah
 yie mbuo yiem naaiv gengh longx haic
 tov bun yie mbuo zoux buo norm liuh
 zoux norm bun meih
 zoux norm bun mose
 aengx zoux norm bun e li yaa
bide zungv maiv hiuv duqv ninh gorngv haaix nyungc
ninh gorngv waac zungv maiv gaengh setv
 maaih dorv mbuonx daaih nzie jienv ninh mbuo
 sai gorx mbuo bieqc mbuonx gu nyuoz ninh mbuo gamh nziex haic
haiz waac yiem mbuonx gu nyuoz cuotv daaih gorngv
naaiv se yie nyei dorn
 dongh yie ginv daaih wuov dauh
 muangx ninh maah
naaiv deix qiex sekv mi aqv
 kungx maaih yesu ganh yiem wuov hnangv
 sai gorx mbuo yaac muangh jienv naaiv deix jauv louc
 maiv gaengh gorngv ninh mbuo duqv buatc liuz nyei jauv mbuox haaix dauh
da nyeic hnoi
 yesu mbuo yiem mbong njiec daaih
 maaih guanh mienh camv nyei daaih lorz yesu
wuov guanh mienh maaih dauh m jangc dorn heuc jienv gorngv
fin saeng aah
 tov meih tengx mangc yie nyei dorn
 yie kungx maaih naaiv dauh dorn ndoqc hnangv
ninh zuqc mienv muoqv
 yietv zuqc yietc nzunc
 ziouc nauc nauc nyei heuc aengx ciou aqv
 wuom nzuih mbiaauz bomh bomh nyei cuotv
 mienv zanc zanc hoic ninh kouv haic
 maiv kangv bungx guangc
yie tov meih nyei sai gorx mbuo zunc mienv cuotv mv baac ninh mbuo zunc maiv haih cuotv
yesu mbuox zuangx mienh
meih mbuo ih jaax nyei mienh aah
 meih mbuo za gengh maiv sienx
 m normh yaac hoz haic
 yie oix zuqc caux meih mbuo yiem
 oix zuqc nyienz meih mbuo ndongc haaix lauh
 yesu aengx gorngv mbuox wuov laanh mienh
dorh meih nyei dorn daaih naaiv maah
naaiv dauh dorn daaih jienv wuov zanc
 mienv aengx muoqv ninh king njiec ndau ciou duqv kouv haic
 yesu ziouc hatc hieh guaiv mienv yaac zorc longx wuov dauh dorn
 jiu bun ninh nyei die mi aqv
zuangx mienh mbuoqc horngh haic tin hungh nyei domh qaqv
 zuangx mienh corc mbuoqc horngh haic yesu zoux nyei yietc zungv sic wuov zanc
 yesu mbuox ninh nyei sai gorx
meih mbuo longx longx nyei muangx yie ih zanc mbuox meih mbuo naaiv deix waac
 yie
 baamh mienh nyei dorn
 oix zuqc jiu bun yiem mienh nyei buoz ndiev
mv baac sai gorx mbuo maiv mengh baeqc naaiv joux waac nyei eix leiz
 se hnangv ormv jienv nor
 ninh mbuo cingx daaih maiv haih mengh baeqc
 ninh mbuo yaac gamh nziex maiv naaic yesu
sai gorx mbuo yiem ninh mbuo ganh mbu ndongx nzaeng haaix dauh zoux gauh hlo jiex
mv baac yesu hiuv duqv ninh mbuo yiem hnyouv hnangv haaix nor hnamv
 ninh ziouc ken dauh fu jueiv daaih souv jienv ninh nyei ga hlen
yaac gorngv mbuox ninh mbuo
haaix dauh dengv yie nyei mbuox zipv naaiv dauh faix nyei fu jueiv
 wuov dauh yaac zipv yie
 haaix dauh zipv yie yaac zipv paaiv yie daaih wuov dauh
 hnangv naaic
 yiem meih mbuo nyei mbu ndongx
 haaix dauh zoux gauh faix jiex
 wuov dauh duqv zoux gauh hlo jiex
yo han gorngv
sai diex aah
 yie mbuo buatc dauh mienh longc meih nyei mbuox zunc mienv cuotv
 yie mbuo maiv bun ninh zoux
 weic zuqc ninh maiv zeiz zoux mbuo nyei guanh
yesu mbuox ninh
maiv dungx laanh ninh
 weic zuqc haaix dauh maiv caux mbuo doix dekc
 wuov dauh se tengx mbuo aqv
tin hungh oix zipv yesu faaux tin dorngh nyei hnoi nyieqc taux fatv aqv
 yesu ziouc liepc dingc hnyouv mingh ye lu saa lem zingh
ninh paaiv deix mienh mingh ndaangc
 ninh mbuo bieqc norm saa maa lie laangz
 oix tengx yesu liuc leiz dorngx
mv baac laangz zaangc mienh maiv kangv zipv weic zuqc buatc yesu oix mingh ye lu saa lem zingh
yesu nyei sai gorx
 yaagorpc caux yo han
 buatc hnangv naaiv
 ninh mbuo gorngv
ziouv aah
 meih oix yie mbuo heuc lungh douz njiec daaih buov mietc nzengc ninh mbuo fai
yesu huin nzuonx gorngv ninh mbuo
yesu mbuo aengx mingh ganh norm laangz mi aqv
ninh mbuo gan jienv jauv mingh gau
 maaih laanh mienh mbuox yesu
maiv gunv meih mingh haaix
 yie oix gan meih mingh
yesu gorngv mbuox ninh
hieh juv maaih kuotv yiem
 norqc yaac maaih lauz
 mv baac yie
 baamh mienh nyei dorn
 maiv maaih dorngx bueix hitv kuonx
yesu aengx mbuox laanh mienh
gan yie mingh maah
 wuov laanh mienh dau
domh gorx aah
 yie tov nzuonx mingh biopv yie nyei die ndaangc
yesu dau
sueih daic mingh nyei mienh ganh biopv ninh mbuo nyei daic mingh nyei mienh aqv
 meih gunv mingh zunh tin hungh zoux ziouv gunv mienh nyei kuv fienx
aengx maaih laanh gorngv mbuox yesu
domh gorx aah
 yie oix gan meih mingh mv baac yie tov nzuonx mbuox dangh yie nyei hmuangv doic
yesu gorngv
haaix dauh nanv jienv laih bieiv laih lingh mv baac ninh huin nzuonx mangc nqa haav
 wuov dauh maiv puix yiem tin hungh nyei guoqv
