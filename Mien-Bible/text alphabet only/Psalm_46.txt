tin hungh zoux yie mbuo ndaauh kaux nyei dorngx yaac zoux yie mbuo nyei qaqv
 yie mbuo haaix zanc buangh zuqc kouv naanc ninh yaac tengx
weic naaiv
 yie mbuo maiv gamh nziex maiv gunv lungh ndiev goiv yienc
 mbong yaac dongz
 ndortv njiec taux koiv ndoqv
maiv gunv wuom jiez laangc njunh njunh zoz zoz nyei
 zungv ndanc zuqc mbong dongz
 selaa
maaih diuh ndaaih bun njiec nyei ndoqv liouc mingh bun tin hungh nyei zingh a hneiv
 naaiv norm zingh se yiem hlang jiex wuov dauh nyei dinc
tin hungh yiem naaiv norm zingh gu nyuoz
 zingh ziouc maiv zuqc ndanc dongz
 lungh ndorm yietv njang tin hungh oix tengx naaiv norm zingh
maanc fingx mbiouh mbiouh nyei lunc nzengc
 maanc guoqv dongz nzengc
 tin hungh heuc cuotv qiex
 ndau beih yuqc nzengc
nernh jiex nyei ziouv  caux yie mbuo yiem
 yaakopv nyei tin hungh zoux yie mbuo ndaauh kaux nyei dorngx
 selaa
daaih maah
 daaih mangc ziouv zoux nyei sic
 mangc gaax ninh hnangv haaix nor zoux bun ndau huaang nzengc
ninh bun mborqv jaax nyei jauv dingh taux jomc lungh ndiev
 wuotv nauv juang zinx
 bun cang muonc nzengc
 longc douz buov mborqv jaax cie
dingh njiec aqv
 yaac hiuv duqv yie se tin hungh
 yie yiem maanc fingx mbu ndongx duqv mienh taaih
 yiem gormx lungh ndiev yie yaac duqv mienh taaih
nernh jiex nyei ziouv  caux yie mbuo yiem
 yaakopv nyei tin hungh zoux yie mbuo ndaauh kaux nyei dorngx
 selaa
