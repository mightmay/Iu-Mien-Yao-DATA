 baulo
 zoux yesu giduc nyei bou
 tin hungh ginv yie daaih zoux gong zoh yaac paaiv yie zunh ninh nyei kuv fienx
naaiv kuv fienx zinh ndaangc tin hungh laengz liuz aqv
 yaac longc ninh nyei zuangx douc waac mienh fiev jienv wuov ging sou
kuv fienx gorngv ninh nyei dorn
 mbuo nyei ziouv yesu giduc
 cuotv seix daaih benx dauh baamh mienh
 zoux ndaawitv nyei zeiv fun
cing nzengc nyei singx lingh yaac bun cing ninh zoux tin hungh nyei dorn
 weic zuqc ninh daic mingh
 tin hungh longc domh qaqv bun ninh aengx nangh daaih
tin hungh longc ninh ceix en bun yie mbuo zoux gong zoh
 weic ninh nyei mengh dorh maanc fingx mienh sienx yaac muangx ninh nyei waac
liemh meih mbuo lomaa zingh nyei mienh
 tin hungh yaac heuc daaih benx yesu giduc nyei mienh mi aqv
yie ziouc fiev fienx bun meih mbuo yiem lomaa zingh nyei zuangx mienh
 dongh tin hungh hnamv yaac heuc daaih benx ninh ganh nyei mienh wuov deix
 tov mbuo nyei zaangc diex tin hungh caux ziouv yesu giduc ceix en ceix baengh orn bun meih mbuo
da yietv
 yesu giduc bun yie weic meih mbuo zuangx mienh laengz zingh yie nyei tin hungh
 weic zuqc lungh ndiev mienh haiz gorngv meih mbuo sienx duqv longx
tin hungh
 dongh yie buangv hnyouv tengx zoux gong zunh ninh nyei dorn nyei kuv fienx wuov dauh
 haih tengx yie zoux zorng zengx
 ninh hiuv duqv yie haaix zanc daux gaux yie tih taux meih mbuo
yie oix mingh meih mbuo naaic lauh haic aqv
 mv baac mingh maiv ziangh
 yie tov tin hungh
 se gorngv ei ninh nyei za eix
 koi jauv bun yie ih zanc maaih qangx duqv mingh meih mbuo naaic
yie za gengh
 oix buatc haic meih mbuo
 weic bun meih mbuo duqv singx lingh nyei zingh nyeic ziouc tengx meih mbuo sienx gauh henv
yie gorngv nyei se
 meih mbuo duqv buatc yie nyei sienx fim
 yie yaac duqv buatc meih mbuo nyei sienx fim
 laanh ziouc haih tengx laanh sienx gauh henv
zuangx gorx youz aac
 yie oix meih mbuo hiuv duqv yie jiez ziex nzunc hnyouv oix mingh meih mbuo naaic mv baac maaih sic zorv jienv
 mingh maiv ziangh
 yie oix mingh meih mbuo naaic
 yiem meih mbuo mbu ndongx dorh mienh sienx ziouv hnangv yie yiem camv fingx janx mbu ndongx dorh nor
maiv gunv haaix nyungc mienh
 yiem mungv fai yiem lomc nyei
 doqc jiex sou fai maiv doqc jiex sou nyei
 yie ndongc haaix zungv qiemx zuqc tengx
weic naaiv yie za gengh oix zunh kuv fienx bun meih mbuo lomaa zingh nyei mienh
yie zungv maiv nyaiv kuv fienx weic zuqc naaiv kuv fienx se tin hungh nyei domh qaqv haih njoux yietc zungv sienx nyei mienh
 njoux yiutai mienh ndaangc
 nqa haav cingx taux fingx fingx janx
naaiv kuv fienx biux mengh tin hungh hnangv haaix nor bun mienh caux ninh horpc hnyouv
 se yiem gorn oix zuqc sienx yaac sienx taux setv mueiz
 hnangv ging sou fiev jienv gorngv nor
haaix dauh sienx kaux tin hungh ziouc caux tin hungh horpc hnyouv
 wuov dauh duqv ziangh jienv
tin hungh yiem wuov tin dorngh biux mengh ninh nouz haic mienh mangc piex ninh
 yaac nouz haic mienh zoux nyei yietc zungv waaic sic
 ninh mbuo zoux nyei waaic sic muangh jienv zien leiz
 maiv bun mienh hiuv
tin hungh ziouc dingc ninh mbuo nyei zuiz
 weic zuqc ninh mbuo haih hiuv duqv tin hungh
 se tin hungh ganh biux mengh bun ninh mbuo hiuv
yiem zeix lungh zeix ndau daaih wuov zanc
 tin hungh yietc liuz yiem nyei domh qaqv caux ninh nyei fiem fingx
 maiv gunv m zing mangc maiv buatc mv baac tin hungh bun mienh mengh mengh hiuv duqv nyei
 buatc tin hungh zeix daaih nyei ga naaiv ziouc bun ninh mbuo hiuv duqv tin hungh aqv
 ninh mbuo ziouc maiv maaih dorngx jaiv sin
ninh mbuo hiuv duqv tin hungh mv baac maiv taaih ninh zoux tin hungh yaac maiv laengz zingh ninh
 ninh mbuo hnamv nyei jauv ziouc maiv lamh longc aqv
 hnyouv hngongx yaac hmuangx mi aqv
ninh mbuo ceng ganh cong mengh mv baac ninh mbuo hngongx haic
ninh mbuo horpc zuqc zaangc yietc liuz ziangh
 njang laangc nyei tin hungh
 daaux nzuonx ninh mbuo zaangc miuc fangx
 dongh haih daic nyei mienh nyei fangx zeiv caux norqc caux saeng kuv caux nyorng ndau nyei ga naaiv nyei fangx
weic naaiv
 tin hungh sueih ninh mbuo ei ganh nyei hnyouv hanc zoux laih hlopv nyei sic
 longc ninh mbuo nyei sin
 laanh caux laanh zoux nyaiv haic nyei sic
ninh mbuo dorh tin hungh nyei zien leiz goiv benx jaav leiz daaih longc
 ninh mbuo buoqc zaangc zeix daaih nyei ga naaiv div zeix maanc muotc wuov dauh
 dongh mienh yietc liuz oix zuqc ceng wuov dauh
 aamen
laaix mienh hnangv naaiv nor zoux
 tin hungh sueih ninh mbuo ei ganh nyei hnyouv hanc zoux nyaiv haic nyei sic
 m sieqv dorn horpc zuqc longc m jangc dorn
 daaux nzuonx m sieqv longc m sieqv
m jangc dorn yaac fih hnangv nyei guangc m sieqv dorn maiv longc
 m jangc dorn hanc oix longc m jangc hnangv douz zieqc jienv hnyouv nor jorm
 laanh caux laanh zoux nyaiv haic nyei sic
 ninh mbuo zoux nyei waaic sic ziouc winh bun ninh mbuo ganh aqv
laaix mienh hnyouv ngaengc
 maiv oix hiuv tin hungh
 tin hungh cingx daaih maiv gunv ninh mbuo
 sueih ninh mbuo gan ninh mbuo ganh waaic haic nyei hnyouv zoux maiv horpc zuqc zoux nyei sic
ninh mbuo kungx zoux nyungc nyungc waaic haic
 orqv haic nyei sic
 mauv ga naaiv
 laanh caux laanh zoux maiv benx nyei jauv
 ninh mbuo mueic jieqv
 daix mienh
 nzaeng jaax
 nduov mienh
 hnamv oix hoic mienh
 gorngv waac huv
pien buix daanh mienh
 nzorng tin hungh
 gorngv doqc mienh
 zoux maux
 ceng hlo
 daav za eix zoux waaic sic
 maiv muangx diex maac
ninh mbuo hngongx
 maiv ei laengz nyei waac zoux
 maiv hnamv mienh yaac maiv korv lienh mienh
ninh mbuo hiuv duqv tin hungh nyei leiz gorngv zoux naaiv nyungc sic nyei mienh oix zuqc daic
 maiv daan ninh mbuo ganh zoux hnangv
 mienh zoux
 ninh mbuo yaac a hneiv nyei
