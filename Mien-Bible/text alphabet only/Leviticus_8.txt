ziouv  gorngv mbuox mose
dorh aalon caux ninh nyei dorn mbuo daaih souv jienv wuic buangh ndopv liuh nyei gaengh ndaangc
 aengx dorh zoux sai nyei lui houx caux orn mienh nyei youh caux dauh ngongh gouv ziec fiqv zuiz caux i dauh ba gi yungh gouv
 caux ndaan maiv an bingv nyei njuov daaih
aengx heuc zuangx baeqc fingx daaih gapv zunv yiem wuic buangh ndopv liuh nyei gaengh ndaangc
mose ziux ziouv  mbuox nyei waac zoux nzengc
 zuangx mienh ziouc daaih gapv zunv yiem wuic buangh ndopv liuh nyei gaengh ndaangc
mose mbuox zuangx mienh
ziouv  paaiv ziangx oix zuqc hnangv naaiv nor zoux
mose ziouc dorh aalon caux ninh nyei dorn mbuo daaih
 longc wuom tengx ninh mbuo nzaaux sin
ninh zorqv gu nyuoz wuov yiemc lui ndaauv tengx aalon zuqv jienv
 sai jienv jiex jaaiv ndie
 zorqv domh lui guaax tengx ninh zuqv jienv
 aengx zorqv efotv bun ninh zuqv jienv
 yaac longc buoz dauh longx
 ndatv daaih nzueic nyei efotv hlaang
 sai jienv sin longx nyei
mose aengx zorqv buang la kuotv wuov kuaaiv ga naaiv buang jienv aalon nyei la kuotv
 yaac zorqv ulim caux tummim dapv jienv gu nyuoz
zorqv m nqorngv beu beu jienv ninh nyei m nqorngv
 aengx zorqv zoux jangx hoc biux mengh fungx bun ziouv  wuov kuaaiv jiem baaih naetv jienv m nqorngv beu nza hmien maengx
mose ziouc longc orn mienh nyei youh dox zaangc tin hungh nyei ndopv liuh caux yiem ndopv liuh nyei nyungc nyungc ga naaiv
 zorqv yietc zungv fungx benx ziouv nyei
ninh aengx longc wuov deix youh fuqv ziec dorngh gu nguaaic siec nzunc
 yaac guoqv ziec dorngh caux ziec dorngh nyei yietc zungv jaa sic caux bunh caux bunh nyei taapv weic saax cing nzengc daaih
ninh aengx longc orn mienh nyei youh dox aalon nyei m nqorngv weic orn ninh yaac saax ninh cing nzengc
mose aengx dorh aalon nyei dorn mbuo daaih tengx ninh mbuo zuqv lui ndaauv
 sai jienv jiex jaaiv ndie
 zorqv muoc bun ninh ndongx jienv
 ziux ziouv mbuox mose nor
mose zorqv ziec weic fiqv zuiz wuov dauh ngongh gouv daaih
 aalon caux ninh nyei dorn mbuo ziouc dorh buoz maan jienv ngongh nyei m nqorngv
mose ziouc daix wuov dauh ngongh
 longc buoz ndoqv coqv ngongh nyei nziaamv zaix ziec dorngh biei norm gorqv nyei jorng weic bun ziec dorngh cing nzengc
 ninh zorqv nziaamv dox njiec ziec dorngh nyei gorn weic saax ziec dorngh nyei uix
 zorqv ziec dorngh fungx bun ziouv
mose zorqv yietc zungv yiem hnyouv nyei hmei
 buang jienv hlan nyei orv mbiorngz
 i norm nyutc zeiv caux naetv nyutc zeiv nyei hmei
 an jienv ziec dorngh gu nguaaic buov
mv baac ngongh nyei ndopv caux orv caux jaangh dorh cuotv ziqc ndopv liuh ciangv longc douz buov guangc
 ziux ziouv  mbuox mose nyei waac zoux
ninh aengx zorqv weic buov ziec nyei ba gi yungh gouv daaih
 aalon caux ninh nyei dorn mbuo dorh buoz maan jienv naaiv dauh ba gi yungh nyei m nqorngv
mose ziouc daix daaih
 zorqv ba gi yungh nyei nziaamv pietv huing gormx ziec dorngh biei bung
hngaqv ba gi yungh benx yietc nqanx yietc nqanx liuz
 mose zorqv m nqorngv caux orv
 liemh hmei buov nzengc
longc wuom nzaaux liuz gu nyuoz hnyouv nyei ga naaiv caux zuih
 mose ziouc zorqv naaiv dauh ba gi yungh nyei nyungc nyungc an ziec dorngh buov ziec
 weih ndaang nyei qiex horpc ziouv nyei hnyouv
 se longc douz buov ziec fongc horc bun ziouv
 ziux ziouv mbuox mose zoux wuov nor
mose aengx zorqv da nyeic dauh ba gi yungh gouv
 dongh longc orn mienh zoux sai mienh wuov dauh
 aalon caux ninh nyei dorn mbuo dorh buoz maan jienv wuov dauh ba gi yungh gouv nyei m nqorngv
mose ziouc daix daaih aengx zorqv deix ba gi yungh nyei nziaamv guoqv aalon nyei mbiaauc bung m normh biouv caux mbiaauc jieqv buoz ndoqv nyeiz caux mbiaauc jieqv zaux ndoqv nyeiz
zoux liuz
 ziouc dorh aalon nyei dorn mbuo daaih aengx zorqv deix naaiv dauh yungh nyei nziaamv guoqv ninh mbuo nyei mbiaauc bung m normh biouv
 mbiaauc jieqv buoz ndoqv nyeiz caux mbiaauc jieqv zaux ndoqv nyeiz
 zengc njiec nyei nziaamv mose pietv ziec dorngh biei bung
ninh aengx zorqv hmei caux junc nyei dueiv
 liemh yietc zungv yiem hnyouv nyei hmei
 caux buang jienv hlan nyei orv mbiorngz
 i norm nyutc zeiv caux banv youh caux mbiaauc bung zaux zuih
yiem ziouv nyei nza hmien wuov ndaan maiv an bingv nyei njuov mose zorqv norm maiv an bingv zorpc jienv ga lanv youh nyei njuov
 caux yietc norm nzaatv jienv ga lanv youh nyei njuov caux yietc norm njuov bieqc hietv jienv hmei caux mbiaauc bung zaux zuih gu nguaaic
naaiv deix ga naaiv yietc zungv ninh hietv jienv aalon caux ninh nyei dorn mbuo nyei buoz
 ninh mbuo ziouc yiem ziouv nyei nza hmien cunv ging weic zoux cunv ging fongc horc nyei ga naaiv
mose aengx zorqv yiem ninh mbuo nyei buoz wuov deix ga naaiv daaih an jienv ziec dorngh
 buov ziec nyei ga naaiv gu nguaaic
 yietc njiec buov
 se ziec weic orn mienh zoux sai mienh nyei ga naaiv
 longc douz buov ziec fongc horc bun ziouv
 weih ndaang nyei qiex horpc ziouv nyei hnyouv
mose yaac zorqv lorqc hiuang orv yiem ziouv nyei nza hmien cunv ging weic zoux cunv ging fongc horc nyei ga naaiv
 naaiv se mose nyei buonc longc orn mienh zoux sai mienh nyei yungh gouv orv
 ziux ziouv  paaiv mose nyei waac
mose aengx zorqv deix orn mienh nyei youh caux yiem ziec dorngh nyei nziaamv fuqv aalon caux ninh nyei lui houx
 yaac fuqv aalon nyei dorn mbuo caux ninh mbuo nyei lui houx
 hnangv naaic ninh zorqv aalon caux ninh nyei dorn mbuo caux ninh mbuo zoux sai nyei lui houx fungx bun ziouv
mose mbuox aalon caux ninh nyei dorn mbuo
zorqv orv yiem wuov wuic buangh ndopv liuh nyei gaengh ndaangc zouv
 yaac yiem wuov nyanc
 caux jienv fongc horc weic orn zoux sai mienh wuov norm ndaan nyei njuov hnangv yie paaiv ziangx gorngv
  naaiv se aalon caux ninh nyei dorn mbuo oix zuqc nyanc
zengc njiec nyei orv caux njuov oix zuqc longc douz buov guangc
oix zuqc yiem wuic buangh ndopv liuh nyei gaengh ndaangc siec hnoi yaac maiv dungx cuotv mingh haaix ndau
 zuov taux orn zoux sai mienh nyei leiz nyei hnoi nyieqc buangv
 weic zuqc orn mienh nyei leiz se longc siec hnoi cingx dunh yunh
ih hnoi zoux nyei se ziux ziouv  mbuox nyei waac weic tengx meih mbuo fiqv zuiz
oix zuqc yiem wuic buangh ndopv liuh nyei gaengh ndaangc buangv siec hnoi siec muonz
 ei jienv ziouv nyei waac zoux
 maiv zei aeqv
 nziex meih mbuo zuqc daic weic zuqc ziouv hnangv naaiv nor hatc yie
aalon caux ninh nyei dorn mbuo ziouc ei jienv ziouv longc mose paaiv nyei waac zoux nzengc
