wuov laanh mienh aengx dorh yie bieqc zaangc tin hungh nyei biauv
 domh ting wuov
 ninh ziouc ndorqc ndiouh
 bung bung jangv juqv ndorqc
bieqc domh ting nyei jauv jangv ziepc ndorqc
 i bung ga hlen biaa ndorqc
 ninh yaac ndorqc domh ting gu nyuoz ndaauv feix ziepc ndorqc
 jangv nyic ziepc ndorqc
ninh aengx bieqc gu nyuoz wuov qongx
 bieqc nyei jauv i bung ga hlen nyei ndiouh jangv i ndorqc
 bieqc nyei jauv jangv juqv ndorqc
 jauv bieqc nyei i bung ga hlen nyei njongc jangv siec ndorqc
ninh aengx ndorqc naaiv qongx ndaauv nyic ziepc ndorqc
 jangv nyic ziepc ndorqc
 naaiv qongx yiem domh ting nyei wuov ndaangc maengx
 ninh gorngv mbuox yie
naaiv se gauh cing nzengc jiex wuov qongx
ninh aengx ndorqc zaangc tin hungh nyei biauv nyei njongc
 hoz juqv ndorqc
 capv huing gormx ga nyiec wuov deix qongx qongx jangv biei ndorqc
naaiv deix qongx maaih buo nzangh
 yietc nzangh lapv yietc nzangh
 nzangh nzangh maaih faah ziepc qongx
 zaangc tin hungh nyei biauv nyei njongc maaih deix baetv cuotv nyei dorngx weic sengh ga nyiec wuov deix qongx
 bun naaiv deix capv cuotv nyei dorngx maiv zuqc bangc zaangc tin hungh nyei biauv nyei njongc
weih gormx ga hlen naaiv deix qongx yietc nzangh jangv deix
 yietc nzangh jangv deix
 yietc nzangh bangc yietc nzangh faaux
 naaiv deix qongx yietc zei hlang yietc zei jangv
 yiem zaangc tin hungh nyei biauv ga hlen maaih tei
 hnangv naaic
 haaix dauh yiem ga ndiev wuov nzangh oix faaux gu nguaaic wuov nzangh oix zuqc gan naaiv deix tei yangh mbu ndongx wuov nzangh faaux
yie yaac buatc zaangc tin hungh nyei biauv huing gormx nyei dorngx dinh faaux
 weih gormx wuov deix qongx nyei gorn ndoqv hlang ndongc yietc diuh ndorqc nyei biaav
 se juqv ndorqc
wuov deix qongx ga nyiec maengx nyei njongc hoz biaa ndorqc
 dinh daaih zengc njiec nyei ndau corc maaih biaa ndorqc
 yiem naaiv deix capv cuotv nyei dorngx
mingh taux sai mienh wuov deix biauv mbu ndongx kungx nyei dorngx maaih nyic ziepc ndorqc jangv weih gormx zaangc tin hungh nyei biauv
capv cuotv ga hlen wuov deix qongx qongx nyei gaengh huin mingh dinh daaih zengc njiec nyei ndau
 maaih yietc dauh gaengh huin mingh baqv bung
 maaih yietc dauh huin mingh naamh bung
 weih gormx zengc njiec nyei ndau maaih biaa ndorqc jangv
maaih norm biauv huin mingh zaangc tin hungh nyei biauv fai bung maengx wuov deix kungx dorngx
 wuov norm biauv jangv cietv ziepc ndorqc
 ndaauv juov ziepc ndorqc
 weih gormx nyei njongc hoz biaa ndorqc
wuov laanh mienh aengx ndorqc zaangc tin hungh nyei biauv
 maaih yietc baeqv ndorqc ndaauv
 zaangc tin hungh nyei biauv caux nqa haav maengx nyei kungx dorngx caux biauv aengx caux wuov norm biauv nyei njongc maaih yietc baeqv ndorqc ndaauv
zaangc tin hungh nyei biauv dong bung maengx
 liemh biauv liemh laatc gu nyuoz nyei kungx dorngx
 ndaauv yietc baeqv ndorqc
ninh aengx ndorqc yiem fai bung huin zaangc tin hungh nyei biauv nqa haav nqaang wuov norm biauv
 liemh i bung ga hlen nyei njongc
 maaih yietc baeqv ndorqc ndaauv
 zaangc tin hungh nyei biauv caux capv cuotv biauv ga nyiec nza hmien maengx nyei dorngx
 gu nyuoz nyei domh ting caux gauh cing nzengc jiex nyei dorngx
maaih ndiangx benv naetv jienv njongc
 buo qongx zungv maaih fong muonh weih gormx yaac maaih fong muonh nyei qorng ndo nyei
 doix jienv gaengh ndaangc maaih ndiangx benv naetv jienv yiem ga ndiev ndau taux fong muonh
 naaiv deix fong muonh maaih ga naaiv mbaeqc jienv
liemh gaengh gu nguaaic kungx nyei dorngx
 maiv gunv yiem gu nyuoz jiex wuov qongx fai ga nyiec wuov qongx
 yiem gu nyuoz jiex wuov qongx caux domh ting weih gormx nyei njongc maaih diu daaih nyei fangx
hnangv ke lu mbim caux daau ndiangx nyei fangx
 i dauh ke lu mbim mbu ndongx maaih zungh daau ndiangx
 dauh dauh ke lu mbim maaih i norm hmien
mienh nyei hmien huin mingh wuov bung daau ndiangx
 sienh lunx nyei hmien huin naaiv bung daau ndiangx
 ziangh norm biauv gu nyuoz maaih naaiv deix fangx diu gormx
yiem ga ndiev ndau taux gaengh gu nguaaic maaih ke lu mbim caux daau ndiangx diu jienv njongc
bieqc domh ting wuov dauh gaengh nyei gaengh zouc feix bung fih njietv nyei
 yiem gauh cing nzengc jiex wuov qongx nza hmien maengx maaih nyungc ga naaiv
hnangv longc ndiangx zoux daaih nyei ziec dorngh
 se buo ndorqc hlang
 i ndorqc ndaauv
 i ndorqc jangv
 naaiv norm ga naaiv nyei gorqv caux sengh nyei ga naaiv
 liemh weih gormx dieh nyei ga naaiv longc ndiangx zoux
 wuov laanh mienh mbuox yie
naaiv se yiem ziouv nyei nza hmien nyei dieh
domh ting caux gauh cing nzengc jiex wuov qongx nyei gaengh
 yietc kang maaih yietc doix
yietc dauh gaengh maaih i kuaaiv
 yietc kuaaiv nzipv jienv haih koi mingh koi daaih
bieqc domh ting nyei gaengh diu jienv ke lu mbim caux daau ndiangx hnangv diu jienv njongc wuov nor
 capv cuotv nza hmien maengx wuov qongx ga nyiec maaih ndiangx mbaeqc jienv gu nguaaic
naaiv qongx i bung maaih fong muonh
 fong muonh nyei qorng ndo nyei
 i bung njongc ga hlen diu jienv daau ndiangx
