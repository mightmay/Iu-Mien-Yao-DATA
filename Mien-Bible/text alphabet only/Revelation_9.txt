da hmz dauh fin mienh yietv biomv ninh nyei nzatc
 yie buatc norm hleix yiem wuov lungh ndortv njiec ndau
 naaiv norm hleix duqv zipv norm forv zeih
 dongh koi wuov norm ndo haic nyei kuotv nyei forv zeih
wuov norm hleix koi nqoi kuotv ziouc maaih douz sioux cutv cutv nyei cuotv hnangv buov domh
 douz cuotv sioux nor
 mba hnoi caux lungh ziouc hmuangx mingh laaix kuotv cuotv nyei sioux om jienv
aengx maaih jopv nyeic yiem douz sioux cuotv daaih aengx njiec taux ndau
 jopv nyeic duqv zipv qaqv hoic mienh hnangv ziepc nyeic ndaangh nyei qaqv nor
maaih waac hatc ninh mbuo maiv bun hoic miev fai haaix nyungc ga naaiv zuangx fai ndiangx
 kungx haih hoic maiv maaih tin hungh nyei yienx nqaapv jienv biorngh wuov deix mienh hnangv
jopv nyeic yaac maiv duqv hoic naaiv deix mienh daic
 kungx duqv zeix ninh mbuo biaa hlaax nyieqc hnangv
 mienh zuqc jopv nyeic zeix se hnangv zuqc ziepc nyeic ndaangh danx wuov nor mun
wuov deix biaa hlaax nyieqc gu nyuoz
 mienh oix lorz jauv daic yaac lorz maiv duqv
 maiv noic duqv daic
 ninh mbuo oix daic haic aqv
 mv baac maiv haih daic
naaiv deix jopv nyeic buatc hnangv zorng jienv mingh mborqv jaax nyei maaz nor
 ninh mbuo nyei m nqorngv ndongx jienv ga naaiv buatc hnangv jiem ningv nor
 ninh mbuo nyei hmien yaac hnangv mienh nyei hmien
mba biei hnangv m sieqv dorn nyei mba biei
 nyaah yaac hnangv sienh nyei nyaah nor
ninh mbuo nyei la kuotv maaih nyungc ga naaiv buang jienv hnangv hlieqv jaapv nor
 ndaatv yaac mbui hnangv maaz cie camv nyei tiux mingh mborqv jaax wuov nor mbui
ninh mbuo maaih dueiv hnangv ziepc nyeic ndaangh nyei dueiv nor
 yaac haih danx mienh
 se dongh jopv nyeic nyei dueiv maaih qaqv hoic mienh biaa hlaax nyieqc gu nyuoz
aengx maaih dauh hungh gunv jienv ninh mbuo
 se dongh gunv ndo haic wuov norm kuotv nyei fin mienh
 ninh nyei mbuox
 hipv lu waac gorngv
 aa mbatc ndon
 gikc waac gorngv
 aa bor li yon
da yietv nyungc zuqc kouv nyei sic jiex mi aqv
 nqa haav aengx maaih i nyungc zuqc kouv nyei sic oix cuotv
da luoqc dauh fin mienh yietv biomv ninh nyei nzatc
 yie ziouc haiz maaih qiex yiem tin hungh nyei nza hmien wuov norm buov hung nyei jiem dieh biei norm gorqv nyei jorng cuotv
naaiv nyungc qiex gorngv mbuox da luoqc dauh fin mienh
oix zuqc bungx nqoi yiem domh yu fe ditc ndaaih zuqc ndoh jienv wuov deix biei dauh fin mienh
naaiv deix biei dauh fin mienh ziouc duqv bungx nqoi aqv
 ninh mbuo se liuc leiz ziangx liouh jienv taux naaiv norm ziangh hoc
 naaiv norm hnoi
 naaiv norm hlaax
 naaiv norm hnyangx
 weic daix baamh mienh buo gouv nyei yietc gouv
yie haiz gorngv geh maaz nyei baeng maaih mbu ziex dauh
 yietc zungv maaih i waanc waanc dauh
yiem naaiv deix hinc yaangh nyei sic yie buatc naaiv deix maaz caux geh maaz nyei baeng hnangv naaiv nor
 baeng nyei la kuotv maaih hlieqv jaapv siqv nyei hnangv douz nor
 mbuov nyei hnangv mbuov nyei la bieiv jaaix
 yaac yangh nyei hnangv hungh nor
 maaz nyei m nqorngv hnangv sienh nyei m nqorngv yaac maaih douz
 maaih douz sioux
 maaih hungh yiem maaz nyei nzuih baengx cuotv
nzuih baengx cuotv daaih nyei douz caux douz sioux caux hungh zoux buo nyungc zeqc naanc bun baamh mienh zuqc daic buo gouv nyei yietc gouv
naaiv deix maaz nyei qaqv yiem maaz nyei nzuih baengx caux dueiv
 dueiv se hnangv naang nor
 yaac maaih m nqorngv ziouc longc hoic mienh
zengc njiec nyei baamh mienh
 dongh maiv zuqc wuov deix zeqc naanc daix nyei mienh
 maiv goiv hnyouv guangc ganh nyei buoz zoux daaih nyei ga naaiv
 ninh mbuo corc zaangc mienv fai baaix longc jiem
 longc nyaanh
 longc dongh
 longc la bieiv
 longc ndiangx zoux daaih nyei miuc fangx
 dongh maiv haih mangc duqv buatc
 maiv haih muangx duqv haiz yaac maiv haih yangh jauv nyei miuc fangx
ninh mbuo maiv goiv hnyouv guangc daix mienh nyei sic
 zoux faatv
 zoux buangh liouh nyei sic
 fai zoux zaqc
