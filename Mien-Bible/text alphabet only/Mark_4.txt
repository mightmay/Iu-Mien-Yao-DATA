aengx maaih nzunc yesu yiem gaa li li koiv dorn hlen jiez gorn njaaux mienh
 mienh camv
 haic weih jienv ninh
 ninh ziouc bieqc poux nzangv zueiz jienv
 nzaeng jiex mingh deix
 zuangx mienh yiem wuov mbienx
ninh longc waac beiv njaaux camv nyungc ninh mbuo
 njaaux wuov zanc ninh gorngv
muangx oc
 maaih laanh mienh cuotv mingh haaz nyim
haaz nyei ziangh hoc
 maaih deix nyim ndortv zuqc jauv
 norqc daaih nyanc nzengc mi aqv
maaih deix nyim ndortv zuqc la bieiv lomc
 maiv maaih nie camv nyei dorngx
 nie maiv hoz
 nyim ziouc guqc nyaah siepv
nyutc cuotv daaih doqc ziouc pui nyaux nzengc weic zuqc nzungh maiv ndo
maaih deix nyim ndortv zuqc njimv lomc
 njimv hlo daaih mbiorngz jienv
 maiv haih ziangh nyim
maaih deix nyim ndortv zuqc ndau longx
 cuotv daaih ziangh duqv gitv
 maaih deix yietc gouv duqv faah ziepc gouv
 maaih deix duqv luoqc ziepc gouv
 maaih deix duqv yietc baeqv gouv
yesu yaac gorngv
haaix dauh maaih m normh oix zuqc baeng m normh muangx longx
zuangx mienh nzuonx nzengc
 wuov deix ziepc nyeic dauh sai gorx caux deix gan yesu nyei mienh tov yesu porv mengh wuov diuh waac beiv nyei eix leiz
yesu dau
tin hungh zoux ziouv gunv mienh wuov deix gem jienv nyei sic tin hungh bun meih mbuo hiuv mi aqv
 mv baac ga nyiec nyei mienh kungx haiz naaiv deix yietc zungv sic benx waac beiv hnangv
weic naaiv
  ninh mbuo ndongc haaix mangc yaac mangc maiv buatc
 ndongc haaix muangx yaac muangx maiv bieqc hnyouv
 se gorngv ninh mbuo mengh baeqc nor
 nziex ninh mbuo haih goiv hnyouv lorz tin hungh
 tin hungh ziouc guangc ninh mbuo nyei zuiz
yesu aengx naaic ninh mbuo
meih mbuo maiv mengh baeqc naaiv diuh waac beiv fai
 wuov nyungc
 meih mbuo hnangv haaix nor haih mengh baeqc ganh diuh
haaz nyim nyei mienh haaz nyei nyim se tin hungh nyei kuv fienx
maaih deix mienh se hnangv ndortv zuqc jauv wuov deix nyim nor
 mienh haiz liuz kuv fienx
 saadaan liemh zeih daaih zorqv yiem hnyouv wuov deix kuv fienx cuotv mi aqv
aengx maaih deix mienh se hnangv ndortv zuqc la bieiv lomc nyei nyim
 yietv haiz tin hungh nyei kuv fienx ziouc a hneiv zipv
mv baac se hnangv kuv fienx njiec nzungh maiv ndo
 sienx maiv lauh
 ninh mbuo laaix kuv fienx buangh zuqc sic fai zuqc mienh zoux doqc
 ninh mbuo ziouc cuotv mi aqv
maaih deix mienh yaac hnangv haaz ndortv zuqc njimv lomc wuov deix nyim
 ninh mbuo haiz tin hungh nyei waac
mv baac laaix seix zaangc nyei jauv kuonx hnyouv fai laaix hnamv zinh nyaanh
 fai laaix mauv oix duqv nyungc nyungc ga naaiv
 mbiorngz jienv tin hungh nyei waac
 nyim ziouc maiv haih jauh aqv
mv baac maaih deix mienh hnangv ndortv zuqc ndau longx wuov deix nyim
 ninh mbuo haiz tin hungh nyei waac ziouc zipv daaih
 yaac ziangh duqv gitv
 maaih deix yietc gouv duqv faah ziepc gouv
 maaih deix duqv luoqc ziepc gouv
 maaih deix duqv yietc baeqv gouv
yesu aengx mbuox ninh mbuo
maaih haaix dauh diemv zieqc dang zorqv tongv nqopv jienv fai don coux ndiev
 ninh maiv zeiz zorqv dang don jienv dang nyei baaih fai
maiv gunv maaih haaix nyungc bingx jienv mv baac oix cuotv daaih
 maiv gunv maaih haaix nyungc gem jienv mv baac oix mbiaangx yaangh cuotv daaih
haaix dauh maaih m normh oix zuqc baeng m normh muangx longx oc
ninh yaac mbuox ninh mbuo
meih mbuo oix zuqc longc hnyouv muangx longx
 meih mbuo longc haaix nyungc hlaau bun mienh
 tin hungh yaac longc wuov nyungc hlaau bun meih mbuo
 zungv jaa gauh camv deix
weic zuqc haaix dauh maaih nyei
 ninh oix jaa duqv gauh camv
 haaix dauh maiv maaih
 liemh ninh maaih diqv dien
 zungv oix zuqc zorqv mingh
yesu gorngv jienv mingh
tin hungh zoux ziouv gunv mienh se hnangv laanh mienh mingh haaz nyim wuov ndeic
lungh muonz zanc ninh bueix m njormh
 lungh hnoi zanc jiez sin zoux gong
 mv baac nyim ganh guqc nyaah hlo daaih
 wuov laanh mienh yaac maiv hiuv duqv nyim hnangv haaix nor haih hlo
ndau ganh bun nyim cuotv
 bun ga naaiv hlo daaih ziangh nyim
 da yietv buatc cuotv miuh
 hlo daaih ziouc bau
 aengx cuotv mbiauh dorv jauh nyei
mbiauh zuoqc nyei ziangh hoc
 wuov laanh mienh ziouc longc ninh nyei limh ngau mingh gaatv
 weic zuqc siou mbiauh nyei ziangh hoc taux aqv
yesu naaic
tin hungh zoux ziouv gunv mienh se hnangv haaix nor
 mbuo oix zuqc longc haaix nyungc waac beiv cingx daaih beiv duqv zuqc
se beiv norm lai jaaix nyim zuangx njiec ndau
 yiem lungh ndiev
 lai jaaix nyim gauh faix jiex
zuangx njiec ndau zunx cuotv hlo daaih
 gauh hlo jiex nyungc nyungc lai
 nquaah yaac hlo
 norqc zungv daaih zoux lauz bingx laangh
yesu aengx longc naaiv nyungc waac beiv zunh doz bun zuangx mienh muangx
 ziux mienh haih mengh baeqc nyei
 ninh gorngv bun ninh mbuo muangx
ninh kungx longc waac beiv njaaux ninh mbuo hnangv
 ganh nyungc waac ninh maiv longc
 mv baac kungx ninh ganh caux ninh nyei sai gorx mbuo yiem nyei ziangh hoc
 ninh porv mengh nyungc nyungc bun ninh mbuo muangx
dongh wuov hnoi lungh maanz hmuangx
 yesu mbuox sai gorx
mbuo mingh wuov ngaanc ziqc koiv dorn orqc
ninh mbuo ziouc leih nqoi zuangx mienh
 bieqc yesu zueiz jienv wuov poux nzangv
 dorh ninh mingh mi aqv
 aengx maaih deix nzangv gan jienv mingh
mingh gau
 liemh zeih borngz gorng domh nziaaux
 buonc wuom jiez laangc nqomz bieqc nzangv
 wuom aav lamh buangv nzangv aqv
mv baac yesu yiem nzangv dueiv nzomz jienv nzomz dauh m njormh
 sai gorx mingh heuc ninh nyie yaac gorngv
sai diex aah
 sai diex
 mbuo ndortv wuom daic nzengc aqv loh
 meih maiv nzauh fai
yesu jiez sin daaih hatc nziaaux yaac hatc wuom laangc
dingh aqv
 nziaaux ziouc sienc mi aqv
 wuom laangc yaac dingh
 sekv nzengc mi aqv
yesu naaic sai gorx
meih mbuo weic haaix diuc gamh nziex
 meih mbuo corc maiv sienx kaux yie
sai gorx mbuo gengh
 gamh nziex haic
 laanh ziouc naaic laanh
naaiv laanh mienh haaix dauh orqv
 liemh nziaaux caux wuom laangc yaac muangx ninh nyei waac
