yopv ziouc dau ziouv
yie hiuv duqv maanc sic meih haih zoux nyei
 meih nyei za eix maiv maaih haaix nyungc haih dangv duqv jienv
meih naaic
  naaiv haaix dauh longc maiv maaih wuon zaang nyei mienh gem jienv yie nyei za eix
  weic naaiv yie gorngv yie maiv mengh baeqc nyei sic
 se mbuoqc horngh haic nyei sic
 zungv jiex ndaangc yie haih hiuv nyei
meih gorngv
  muangx yie maah
 yie oix gorngv
 yie oix naaic meih
 tov meih dau yie
zinh ndaangc yie nyei m normh haiz mienh gorngv taux meih
 mv baac ih zanc yie nyei m zing duqv buatc meih
weic naaiv yie youx yie ganh
 yaac goiv hnyouv zueiz jienv nie mbung caux saaiv ndui
ziouv  caux yopv gorngv liuz naaiv deix waac
 ziouv  gorngv mbuox temaan mienh
 e li fatv
yie qiex jiez meih caux meih nyei i dauh loz gaeng doic
 weic zuqc meih mbuo gorngv yie wuov deix waac se maiv horpc
 maiv hnangv yie nyei bou
 yopv
 gorngv nor
ih zanc meih mbuo oix zuqc dorh siec dauh ngongh gouv caux siec dauh yungh gouv mingh taux yie nyei bou
 yopv
 wuov
 weic meih mbuo ganh fongc horc buov ziec
 yie nyei bou
 yopv
 ziouc weic meih mbuo daux gaux
 weic zuqc yie oix zipv ninh daux gaux nyei waac
 maiv ziux meih mbuo zoux hngongx nyei jauv winh bun meih mbuo
 weic zuqc meih mbuo gorngv yie wuov deix waac se maiv horpc
 maiv hnangv yie nyei bou
 yopv
 gorngv nor
temaan mienh
 e li fatv
 caux quwaa mienh
 mbin ndatc
 caux naa aa me mienh
 sofaa
 ziouc ei jienv ziouv paaiv nyei waac zoux
 ziouv  yaac zipv yopv daux gaux nyei waac
yopv weic ninh nyei loz gaeng doic daux gaux liuz
 ziouv aengx bun yopv duqv longx hnangv loz wuov nor
 ziouv aengx jaa tipv bun ninh gauh camv zinh ndaangc i gouv
yopv nyei muoz doic caux zinh ndaangc hiuv duqv ninh wuov deix mienh yietc zungv daaih lorz ninh yaac yiem ninh nyei biauv caux ninh nyanc hnaangx
 ninh mbuo yaac weic ziouv  bun ninh zuqc orqv nyei yietc zungv zeqc naanc bun cing ninh mbuo korv lienh ninh yaac orn ninh nyei hnyouv
 mouz dauh mienh bun norm nyaanh caux norm jiem buoz ndoqv nzaeng
ziouv  ceix fuqv bun yopv setv mueiz nyei hnoi duqv gauh camv zinh ndaangc nyei hnoi nyieqc
 ninh maaih ba gi yungh yietc waanc biei cin dauh
 lorh torh juqv cin dauh
 ngongh yietc cin doix
 lorh nyeiz yietc cin dauh
ninh aengx maaih siec dauh dorn
 buo dauh sieqv
ninh tengx sieqv hlo cuotv mbuox heuc ye mi maa
 da nyeic dauh sieqv nyei mbuox heuc ke si yaa
 da faam dauh sieqv nyei mbuox heuc kelen hapc bukc
yiem gormx wuov norm deic bung lorz maiv duqv ndongc yopv nyei sieqv nzueic
 yopv yaac bun ninh nyei sieqv duqv caux ninh mbuo nyei gorx
 ninh mbuo nyei nauz
 nzipc ninh nyei jaa dingh
nqa haav yopv aengx ziangh jienv yietc baeqv feix ziepc hnyangx yaac duqv buatc ninh nyei dorn caux ninh nyei fun faqv njiec taux biei doic mienh
yopv ziangh duqv siouc nyuonh ndaauv
 hnyangx jeiv gox ninh guei seix mi aqv
