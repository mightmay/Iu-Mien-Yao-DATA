maaih dauh mienh yiem e faa im nyei mbong aiv dorngx
 ninh nyei mbuox heuc mikaa
ninh gorngv mbuox ninh nyei maa
maaih mienh nimc maa nyei wuov deix hietc joih nyaanh
 maa zioux wuov dauh janx zaqc
 yie yaac haiz mi aqv
 mangc gaax
 wuov deix nyaanh yiem yie naaiv
 se yie zorqv
 ninh nyei maa ziouc gorngv
yie nyei dorn aac
 tov ziouv  ceix fuqv bun maa nyei dorn oc
mikaa ziouc zorqv wuov deix hietc joih nyaanh daaih bun ninh nyei maa
 ninh nyei maa gorngv
naaiv deix nyaanh maa zorqv daaih fongc horc bun ziouv weic bun aa dorn longc zoux norm ndingh daaih caux norm dox daaih nyei miuc fangx
 maa ziouc aengx zorqv nyaanh jiu nzuonx bun aa dorn
mikaa zorqv wuov deix nyaanh fungx nzuonx bun ninh nyei maa liuz
 ninh nyei maa ziouc zorqv yietc joih ziepc betv lungz nyaanh dorh mingh bun nyaanh zaangc tengx ndingh norm caux dox norm miuc fangx
 naaiv deix miuc fangx an jienv mikaa nyei biauv gu nyuoz
naaiv dauh mikaa maaih ninh ganh zaangc zienh nyei dorngx
 ninh zoux norm efotv caux deix miuc fangx
 yaac paaiv dauh ninh nyei dorn zoux ninh nyei sai mienh
wuov jaax lungh ndiev maiv maaih hungh diex gunv i saa laa en mienh
 gorqv mienh ziouc sueih eix ziux gorqv mienh nyei hnyouv zoux
maaih dauh mienh lunx mienh
 se yu ndaa bungh buonc nyei lewi mienh
 yiem yu ndaa deic nyei mbetc le hem mungv
ninh cuotv yu ndaa deic
 mbetc le hem mungv
 oix lorz ganh norm dorngx yiem
 yangh jauv mingh wuov zanc ninh mingh taux e faa im nyei mbong aiv dorngx
 mikaa nyei biauv wuov
mikaa naaic gaax ninh
meih yiem haaix daaih
 ninh dau
yie se lewi mienh
 yiem yu ndaa deic
 mbetc le hem mungv daaih
 yie oix lorz norm dorngx yiem
mikaa ziouc gorngv mbuox ninh
meih gunv caux yie yiem naaiv maah
 meih ziouc zoux hnangv yie nyei die caux yie nyei sai mienh
 yie laengz yietc hnyangx bun faam lungz nyaanh caux yietc yiemc lui houx caux jienv nyanc hopv
naaiv dauh lewi mienh buangv hnyouv caux mikaa yiem
 ninh yaac hnangv benx mikaa ganh nyei dorn
mikaa ziouc orn naaiv dauh lewi mienh lunx mienh daaih benx ninh nyei sai mienh
 yiem jienv mikaa nyei biauv
mikaa gorngv
ih zanc yie hiuv duqv ziouv oix ceix fuqv bun yie duqv longx
 weic zuqc yie maaih dauh lewi mienh tengx yie zoux sai mienh
