oix zuqc baaux diuh siang nzung ceng ziouv  weic zuqc ninh zoux mbuoqc horngh nyei sic
 ninh nyei mbiaauc jieqv buoz caux cing nzengc qaqv bun ninh duqv hingh jiex
ziouv bun mienh hiuv duqv ninh hingh jiex ninh bun maanc fingx hiuv duqv ninh baengh fim nyei
ninh jangx taux ninh weic i saa laa en mienh maaih ziepc zuoqv nyei hnyouv yaac hnamv ninh mbuo
 gormx lungh ndiev duqv buatc mbuo nyei tin hungh duqv hingh jiex
lungh ndiev mienh aah
 oix zuqc njien youh nyei heuc jienv ceng ziouv
  cuotv qiex njien youh nyei baaux nzung ceng ninh
patv daanh baah baaux nzung ceng ziouv
 longc daanh baah patv puix nzung nyei sing qiex
longc nzatc caux jorng nyei qiex
 cuotv njien youh nyei qiex mbui fungx bun ziouv
  mbuo nyei hungh diex
koiv caux yiem koiv nyei ga naaiv
 lungh ndiev caux yiem lungh ndiev nyei ga naaiv oix zuqc cuotv qiex mbui
bun zuangx ndaaih mbaix ninh mbuo nyei buoz
 zuangx mbong oix zuqc lomh nzoih njien youh nyei baaux nzung
yiem ziouv  nyei nza hmien
 weic zuqc ninh oix daaih siemv lungh ndiev
 ninh oix baengh fim nyei siemv baamh gen
 yaac longc gong fim siemv maanc fingx
