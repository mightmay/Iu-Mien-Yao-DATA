yesu yiem mbong njiec daaih wuov zanc
 maaih mienh camv
 nyei gan jienv ninh mingh
maaih laanh mienh butv gomh huv baengc daaih gueic njiec yesu nyei nza hmien
 ninh gorngv
domh gorx aac
 se gorngv meih oix nor
 meih haih zorc longx yie nyei baengc
yesu sung buoz maan jienv wuov laanh mienh yaac gorngv
yie oix zorc nyei
 meih longx daaih maah
 wuov laanh mienh nyei baengc ziouc liemh zeih longx mi aqv
yesu aengx gorngv mbuox ninh
maiv dungx mbuox haaix dauh oc
 baeng zaqc nyei mingh sai mienh wuov bun ninh zaah mangc
 mangc liuz
 oix zuqc ei mose fiev nyei leiz dorh saeng kuv mingh ziec bun tin hungh weic saax meih nyei uix
 zoux zorng zengx bun ninh mbuo hiuv duqv meih nyei baengc longx nzengc
yesu bieqc kaa be naa um mungv wuov zanc
 maaih dauh lomaa baeng bieiv daaih lorz ninh
 tov ninh tengx
baeng bieiv gorngv
domh gorx aac
 yie nyei bou butv baengc mbai
 bueix wuov biauv
 diev duqv kouv haic
yesu gorngv
yie oix mingh zorc ninh longx
baeng bieiv gorngv
domh gorx ganh maiv zuqc mingh aqv
 yie maiv puix zipv meih bieqc yie nyei biauv
 meih kungx gorngv cuotv hnangv
 yie nyei bou ziouc longx aqv
yie ganh yaac yiem domh baeng bieiv nyei buoz ndiev
 yaac maaih baeng camv yiem yie nyei ga ndiev maengx
 yie heuc naaiv dauh mingh
 ninh ziouc mingh
 heuc wuov dauh daaih
 ninh ziouc daaih
 heuc yie nyei nouh zoux naaiv
 ninh ziouc zoux aqv
yesu haiz naaiv deix waac ninh mbuoqc horngh haic ziouc mbuox gan ninh daaih wuov deix mienh
yie gorngv zien mbuox meih mbuo
 yie maiv buatc jiex mienh sienx ndongc naaiv longx
 liemh i saa laa en mienh yaac maiv maaih yietc dauh
yie yaac mbuox meih mbuo
 maaih mienh camv nyei yiem dong bung caux fai bung oix daaih yiem tin hungh nyei guoqv caux apc laa ham
 i sakc caux yaakopv juangc dieh nyanc hnaangx
mv baac horpc zuqc benx tin hungh nyei guoqv nyei mienh wuov deix
 daaux nzuonx zuqc zunc cuotv ga nyiec hmuangx nyei dorngx
 yiem wuov bungx sing bungx qiex nyei nyiemv
 ngaatc jienv nyaah diev
yesu aengx mbuox baeng bieiv
gunv nzuonx biauv aqv
 ei meih sienx nyei
 za gengh oix hnangv naaiv nor cuotv daaih aqv
 doix wuov norm ziangh hoc ninh nyei bou ziouc longx mi aqv
yesu bieqc bide nyei biauv
 buatc bide nyei maa diev butv baengc
 sin jorm nyei
 bueix jienv wuov coux
yesu nanv ninh nyei buoz
 sin ziouc laangh mi aqv
 ninh ziouc jiez sin daaih fu sux yesu
lungh maanz hmuangx
 maaih mienh dorh zuqc mienv muoqv nyei mienh camv nyei daaih lorz yesu
 yesu gorngv nduqc joux waac hnangv ziouc zunc mienv cuotv nzengc mi aqv
 dauh dauh nyei baengc yaac zorc longx nzengc
ninh hnangv naaiv zoux weic bun ninh zoux nyei sic cuotv daaih doix douc waac mienh
 i saa yaa
 gorngv nyei waac
 i saa yaa gorngv
ninh ndaam yie mbuo nyei baengc tongx
 yaac teix yie mbuo nyei zeqc naanc
yesu buatc mienh camv weih gormx ninh
 ziouc mbuox sai gorx mbuo dorh ninh jiex wuov ngaanc ziqc koiv dorn
wuov zanc maaih dauh njaaux leiz nyei fin saeng daaih lorz yesu
 ninh gorngv
fin saeng aah
 maiv gunv fin saeng mingh haaix
 yie oix gan meih mingh aqv
yesu gorngv mbuox ninh
hieh juv maaih mbaengx kuotv yiem
 norqc yaac maaih lauz
 mv baac yie
 baamh mienh nyei dorn
 maiv maaih dorngx bueix hitv kuonx
aengx maaih dauh sai gorx mbuox yesu
domh gorx aac
 yie tov nzuonx mingh biopv yie nyei die ndaangc
yesu dau
sueih janx daic ganh biopv ninh mbuo ganh nyei janx daic aqv
 gan jienv yie daaih maah
yesu bieqc nzangv
 sai gorx mbuo yaac gan jienv bieqc
nzaeng jienv nzangv mingh gau
 liemh zeih borngz gorng domh nziaaux
 buonc wuom jiez laangc nqomz bieqc nzangv
 mv baac yesu bueix m njormh mi aqv
sai gorx mbuo mingh heuc ninh nyie daaih
 ninh mbuo gorngv
ziouv aah
 ziouv
 gaanv njoux maengc ov
 ndortv wuom daic aqv loh
yesu dau
meih mbuo weic haaix diuc ndongc naaic gamh nziex
 meih mbuo sienx duqv hei haic weqv
 yesu ziouc jiez sin daaih hatc nziaaux caux wuom laangc
 domh nziaaux ziouc dingh mi aqv
 wuom laangc yaac haapv
 haaix nyungc yaac sekv nzengc mi aqv
sai gorx mbuo mbuoqc horngh haic yaac gorngv
naaiv haaix nyungc mienh orqv
 liemh nziaaux caux wuom laangc yaac muangx ninh nyei waac
yesu jiex wuov ngaanc ziqc koiv dorn taux gaa ndaa laa deic
 maaih i dauh mienh yiem zouv gemh cuotv daaih buangh zuqc yesu
 naaiv deix i dauh mienh maaih mienv yiem ninh mbuo nyei sin
 ninh mbuo ziouc ciouv haic
 maiv maaih haaix dauh gaamv yangh wuov diuh jauv
naaiv deix i dauh mienh liemh zeih heuc mbui nyei
tin hungh nyei dorn aah
 meih daaih yie mbuo naaiv zoux haaix nyungc
 ziangh hoc maiv gaengh taux meih daaih zeix yie mbuo fai
maaih yietc domh guanh dungz leih wuov go deix nyei lorz nyanc
naaiv deix mienv ziouc tov yesu
meih zunc yie mbuo cuotv nor
 bun yie mbuo mingh bieqc wuov guanh dungz maah
yesu gorngv
mingh aqv
 mienv ziouc cuotv wuov deix i dauh mienh mingh bieqc dungz nzengc
 ziangh guanh dungz ziouc tiux njiec kamx ndortv wuom ziemx daic nzengc mi aqv
yungz dungz nyei mienh biaux bieqc mungv mingh
 gorngv nzengc yietc zungv cuotv daaih nyei sic caux zinh ndaangc maaih mienv yiem sin wuov deix i dauh mienh nyei jauv louc
yietc zingh mienh ziouc cuotv mingh lorz yesu
 lorz buatc
 ninh mbuo qaqv tov yesu cuotv ninh mbuo nyei deic jaaix mingh
