meih mbuo oix zuqc zanc zanc hnangv muoz doic nor
 laanh hnamv laanh
oix zuqc jangx jienv longc hnyouv zipv maiv buatc jiex nyei kaeqv mienh
 maaih deix mienh zipv kaeqv ziouc zipv zuqc fin mienh yaac liemh maiv hiuv
oix zuqc jangx jienv zuqc wuonx loh nyei mienh hnangv meih mbuo ganh yaac caux jienv ninh mbuo zuqc wuonx loh nor
 yaac oix zuqc jangx jienv zuqc mienh zoux doqc wuov deix
 hnangv meih mbuo ganh yaac zuqc caux jienv ninh mbuo siouc kouv
dauh dauh oix zuqc taaih dorng jaa nyei leiz
 kungx longc ganh nyei auv nqox juangc coux bueix
 weic zuqc tin hungh oix dingc buangh liouh nyei mienh caux hienx auv hienx nqox nyei mienh nyei zuiz
maiv dungx bun mauv nyaanh nyei jauv gunv meih mbuo nyei maengc
 meih mbuo maaih nyei
 oix zuqc buangv hnyouv weic zuqc tin hungh gorngv
yie yietc liuz maiv leih meih
 yietc liuz yaac maiv guangc meih
hnangv naaic mbuo oix zuqc bungx dingc hnyouv gorngv
tengx yie wuov dauh se ziouv
 yie ziouc maiv gamh nziex
 baamh mienh haih zoux haaix nyungc bun yie
oix zuqc jangx jienv zinh ndaangc dorh meih mbuo wuov deix bieiv zeiv
 dongh zunh tin hungh nyei doz leiz bun meih mbuo muangx wuov deix
 hnamv mangc gaax ninh mbuo yiem seix zaangc hnangv haaix nor ziangh
 hnangv haaix nor daic
 ninh mbuo hnangv haaix nor sienx
 meih mbuo oix zuqc zuotc ninh mbuo nyei nyungc zeiv
yesu giduc maiv goiv yienc
 a hnoi
 ih hnoi
 yietc liuz fih hnangv nyei
maiv dungx bun haaix nyungc ganh nyungc leiz dorh meih mbuo yangh dorngc jauv
 oix zuqc kaux tin hungh nyei en bun hnyouv wuonv se gauh longx kaux nyanc hopv nyei leiz nyeic
 mienh kaux nyanc hopv nyei leiz nyeic se maiv tengx yietc deix ninh mbuo
mbuo maaih norm ziec dorngh
 yiem zaangc tin hungh nyei ndopv liuh fu sux tin hungh wuov deix sai mienh maiv maaih leiz nyanc yiem mbuo nyei ziec dorngh ziec nyei ga naaiv
yiutai mienh nyei domh sai mienh dorh saeng kuv nyei nziaamv bieqc gauh cing nzengc jiex wuov qongx weic fiqv zuiz
 mv baac saeng kuv nyei sei dorh cuotv ga nyiec ziqc ndopv liuh ciangv buov nzengc
weic naaiv yesu yaac yiem ga nyiec ziqc zingh gaengh siouc kouv taux daic weic longc ninh ganh nyei nziaamv nzaaux baeqc fingx cing nzengc daaih
wuov nyungc
 bun mbuo cuotv ga nyiec ziqc ndopv liuh ciangv mingh caux ninh zuqc diev nyaiv
weic zuqc yiem naaiv baamh gen mbuo maiv maaih yietc liuz wuonv nyei zingh
 mv baac mbuo lorz nqa haav hingv oix daaih wuov norm zingh
hnangv naaic
 mbuo oix zuqc kaux yesu zanc zanc longc ceng tin hungh nyei waac weic zoux ziec nyei ga naaiv ziec bun tin hungh
 naaiv se longc mbuo nyei nzuih nyiemc ninh nyei mbuox wuov deix waac
maiv dungx la kuqv zoux kuv sic
 laanh yaac tengx laanh
 naaiv deix sic ziouc benx ziec nyei ga naaiv bun tin hungh horpc hnyouv
oix zuqc muangx meih mbuo nyei bieiv zeiv yaac mbuoqc ninh mbuo gunv
 ninh mbuo zanc zanc goux jienv meih mbuo weic zuqc ninh mbuo oix zuqc gorngv mengh ninh mbuo zoux nyei gong mbuox tin hungh
 oix zuqc muangx ninh mbuo weic bun ninh mbuo njien youh nyei zoux ninh mbuo nyei gong
 maiv zei aeqv
 ninh mbuo nzauh
 naaiv yaac maiv tengx haaix nyungc meih mbuo
tov tengx yie mbuo daux gaux
 yie mbuo hiuv dingc yie mbuo nyei hnyouv cing nzengc
 zanc zanc kungx oix zoux horpc nyei jauv hnangv
yie yaac qaqv tov meih mbuo daux gaux jouh tin hungh bun yie siepv siepv nyei haih nzuonx meih mbuo naaic
