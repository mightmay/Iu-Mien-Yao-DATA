haaix dauh haih hnangv cong mengh mienh
 haaix dauh haih porv mengh sic nyei eix leiz
 mienh nyei cong mengh bun ninh nyei hmien njang
 yaac bun ninh ciouv nyei hmien tiuv mingh
oix zuqc muangx hungh diex nyei lingc yaac maiv dungx la guaih dorng jienv tin hungh laengz jiez ngaengc waac
maiv dungx huaang jienv leih hungh diex nyei nza hmien
 maiv dungx tengx jienv baav orqv nyei jauv weic zuqc hungh diex m daaih ei ganh nyei hnyouv zoux
hungh diex nyei waac maaih hatc maaz
 maaih haaix dauh gaamv naaic ninh
meih zoux haaix nyungc
haaix dauh ei jienv ninh nyei lingc zungv maiv zuqc hoic
 hnyouv maaih cong mengh nyei mienh hiuv duqv horpc nyei ziangh hoc caux horpc nyei za eix
weic zuqc nyungc nyungc sic maaih horpc nyei ziangh hoc caux horpc nyei za eix
 maiv gunv mienh nyei kouv naanc ngatv jienv ninh mbuo
maiv maaih haaix dauh hiuv oix cuotv daaih nyei sic
 weic zuqc maiv maaih haaix dauh haih gorngv mbuox ninh
 sic oix hnangv haaix nor cuotv
maiv maaih mienh maaih hatc maaz gunv duqv ziangh maengc nyei qiex
 fai maaih hatc maaz gunv daic nyei hnoi
 mborqv domh jaax nyei ziangh hoc
 maiv maaih haaix dauh piatv duqv ndutv
 maiv zuqc mborqv jaax
 orqv nyei jauv maiv haih njoux zoux orqv nyei mienh
yie longc hnyouv mangc yiem seix zaangc nyei nyungc nyungc sic
 yie buatc naaiv deix yietc zungv
 maaih ziangh hoc naaiv dauh gunv wuov dauh ziouc hoic zuqc ninh ganh aqv
yie aengx buatc orqv mienh daic mingh zangx jienv
 ninh zinh ndaangc yiem cing nzengc dorngx bieqc bieqc cuotv cuotv
 maaih yiem ninh zoux waaic sic wuov norm zingh nyei mienh ceng ninh
 naaiv yaac kungx morngh
dingc liuz zuiz mv baac maiv siepv siepv nyei ei jienv dingc daaih nyei zoux
 zuangx mienh ziouc maaih hnyouv zoux orqv sic
maiv gunv orqv mienh zoux orqv yietc baeqv nzunc
 corc duqv ziangh siouc nyuonh ndaauv
 yie hiuv duqv gamh nziex tin hungh nyei mienh
 se yiem ninh nyei nza hmien taaih ninh wuov deix
 oix duqv longx
mv baac orqv mienh maiv haih duqv longx
 ninh ziangh nyei hnoi nyieqc hnangv dongh linh nor
 maiv haih ndaauv
 weic zuqc ninh maiv gamh nziex tin hungh
yiem naaiv lungh ndiev aengx maaih yietc nyungc sic kungx morngh
 kuv mienh buangh nyei sic se puix orqv mienh oix zuqc buangh nyei
 orqv mienh yaac buangh puix kuv mienh oix zuqc buangh nyei
 yie gorngv naaiv se fih hnangv nyei kungx morngh
yie ziouc heuc mienh njien youh orn lorqc
 weic zuqc yiem naaiv seix zaangc maiv maaih haaix nyungc gauh longx mienh duqv nyanc duqv hopv
 bun ganh a hneiv orn lorqc
 weic zuqc tin hungh bun mienh yiem seix zaangc ziangh nyei hnoi nyieqc laauh luic nyei ziangh hoc maaih naaiv deix njien youh nyei jauv caux jienv
yie jiez hnyouv oix hiuv cong mengh nyei jauv yaac oix mangc lungh ndiev zoux nyei sic wuov zanc
maiv gunv mienh ziangh hnoi ziangh muonz maiv duqv bueix m njormh
yie ziouc buatc tin hungh zoux nyei yietc zungv sic
 mienh maiv haih mengh baeqc yiem naaiv seix zaangc cuotv daaih nyei sic
 maiv gunv ninh mbuo longc nzengc qaqv lorz
 ninh mbuo maiv haih lorz maiv cuotv
 maiv gunv cong mengh mienh hnamv daaih ninh hiuv nyei
 mv baac ninh zungv maiv haih hiuv aqv
