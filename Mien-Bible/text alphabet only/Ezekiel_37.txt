ziouv  nyei qaqv daaih yiem yie nyei sin
 ziouv longc ninh nyei singx lingh dorh yie cuotv mingh yiem norm horngz gu nyuoz
 wuov norm horngz maaih mbungv buangv nzengc
ninh dorh yie yangh mingh yangh daaih mangc nzengc wuov deix mbungv
 buatc horngz gu nyuoz maaih mbungv za gengh camv
 haic
 mbungv yaac mborngx nqaai nyei
ninh gorngv mbuox yie
baamh mienh aah
 naaiv deix mbungv aengx haih nangh nyei fai
 yie ziouc dau
o ziouv tin hungh  aac
 meih ganh hiuv nyei
ninh ziouc mbuox yie
oix zuqc douc waac mbuox naaiv deix mbungv
  mbungv nqaai aah
 oix zuqc muangx ziouv nyei waac maah
ziouv tin hungh hnangv naaiv gorngv mbuox meih mbuo naaiv deix mbungv
yie oix bun tauv nyei qiex bieqc meih mbuo gu nyuoz
 meih mbuo ziouc nangh daaih
yie oix bun meih mbuo maaih jaan
 bun orv cuotv daaih aengx bun ndopv buang jienv meih mbuo
 yie oix bun tauv nyei qiex bieqc meih mbuo gu nyuoz
 meih mbuo ziouc nangh daaih
 meih mbuo ziouc hiuv duqv yie se ziouv
yie ziouc ziux ziouv paaiv yie douc waac
 douc waac nyei ziangh hoc maaih qiex mbui ba likv ba lorkv nyei
 mbungv caux mbungv daaux jienv jaax
 yietc diuh daaux yietc diuh
yie mangc buatc mbungv maaih jaan yaac cuotv orv aengx maaih ndopv buang jienv mbungv mv baac yiem naaic gu nyuoz maiv maaih tauv nyei qiex
ziouv aengx gorngv mbuox yie
baamh mienh aah
 meih oix zuqc douc waac mbuox tauv nyei qiex
 oix zuqc douc waac gorngv mbuox tauv nyei qiex
  tauv nyei qiex aah
 ziouv tin hungh  hnangv naaiv gorngv
meih oix zuqc yiem biei bung nziaaux daaih biomv bieqc naaiv deix zuqc daix daic nyei mienh weic bun ninh mbuo nangh daaih
yie ziouc douc waac hnangv ninh paaiv bun yie nor
 tauv nyei qiex ziouc bieqc ninh mbuo
 ninh mbuo nangh daaih souv jienv
 benx yietc domh guanh jun baeng camv nyei
ziouv aengx gorngv mbuox yie
baamh mienh aah
 naaiv deix mbungv se i saa laa en mienh nyei yietc zungv zeiv fun nyei mbungv
 ninh mbuo gorngv
  yie mbuo nyei mbungv nqaai nzengc mi aqv
 yie mbuo maiv lamh hnamv dorngx aqv
 yie mbuo zuqc mietc nzengc mi aqv
weic naaiv meih oix zuqc douc waac mbuox ninh mbuo
  ziouv tin hungh hnangv naaiv gorngv
o yie nyei baeqc fingx aah
 yie oix koi nqoi meih mbuo nyei zouv aengx zorqv meih mbuo yiem zouv cuotv daaih dorh meih mbuo nzuonx i saa laa en deic bung
o yie nyei baeqc fingx aah
 yie koi nqoi meih mbuo nyei zouv aengx zorqv meih mbuo yiem zouv cuotv daaih
 meih mbuo ziouc hiuv duqv yie se ziouv
yie oix bun yie nyei singx lingh bieqc meih mbuo gu nyuoz
 meih mbuo ziouc nangh daaih
 yie yaac oix bun meih mbuo yiem jienv ganh nyei deic bung
 wuov zanc meih mbuo ziouc hiuv duqv se yie
 ziouv
 gorngv liuz
 yie yaac ei jienv zoux aqv
 naaiv se ziouv gorngv nyei waac
yie aengx duqv zipv ziouv  nyei waac gorngv
baamh mienh aah
 meih oix zuqc zorqv diuh biaav fiev jienv  weic yu ndaa aengx caux yu ndaa zoux doic nyei i saa laa en mienh
  aengx ganh zorqv diuh
 benx e faa im nyei biaav
 fiev jienv
  weic yosepv aengx caux yosepv zoux doic nyei i saa laa en mienh yietc zungv zeiv fun
zorqv naaiv deix i diuh biaav dueiv mueiz daaux jienv
 longc buoz nanv jienv daaux nyei dorngx
 bun i diuh daaux jienv benx yietc diuh
meih nyei buonv guoqv mienh naaic meih wuov zanc
  naaiv deix i diuh biaav nyei eix leiz meih maiv oix mbuox yie mbuo fai
meih oix zuqc mbuox ninh mbuo
  ziouv tin hungh  hnangv naaiv gorngv
yie oix zorqv yosepv caux ninh zoux doic nyei i saa laa en fingx wuov diuh biaav
 se yiem e faa im nyei buoz nyei biaav
 yaac zorqv yu ndaa nyei biaav daaux jienv benx yietc diuh
 weic bun yiem yie nyei buoz benx yietc diuh aqv
meih dorng jienv ninh mbuo nyei m zing nanv fiev jienv wuov deix i diuh biaav wuov zanc
oix zuqc mbuox ninh mbuo
  ziouv tin hungh  gorngv
yie oix yiem maanc guoqv mbu ndongx zorqv i saa laa en mienh yiem ninh mbuo zuqc guaatv mingh nyei dorngx cuotv daaih
 aengx yiem biei bung siou ninh mbuo gapv zunv daaih dorh ninh mbuo nzuonx ninh mbuo ganh nyei deic bung
yie oix bun ninh mbuo yiem wuov norm deic bung
 se i saa laa en nyei zuangx mbong
 benx yietc guoqv mienh
 maaih yietc dauh hungh gunv ninh mbuo yietc zungv
 ninh mbuo ziouc maiv zoux i norm guoqv nyei mienh yaac maiv bun nqoi benx i norm guoqv
ninh mbuo yietc liuz maiv aengx baaix miuc fangx fai zoux gamh nziev nyei sic fai zoux dorngc nyei haaix nyungc sic bun ganh zuqc maaih uix
 yie oix njoux ninh mbuo biaux ndutv ninh mbuo baamz zuiz nyei norm norm dorngx aengx saax ninh mbuo cing nzengc
 hnangv naaic ninh mbuo oix zoux yie nyei baeqc fingx
 yie yaac zoux ninh mbuo nyei tin hungh
yie nyei bou
 ndaawitv
 duqv zoux hungh gunv ninh mbuo
 ninh mbuo dauh dauh ziouc maaih yietc dauh mienh goux ninh mbuo hnangv goux ba gi yungh nyei mienh nor
 ninh mbuo oix ei jienv yie nyei leiz
 gan longx yie nyei leiz latc yaac ei jienv zoux
ninh mbuo oix yiem yie jiu bun yie nyei bou
 yaakopv
 wuov norm deic bung
 se meih mbuo nyei ong taaix yiem nyei deic bung
 ninh mbuo caux ninh mbuo nyei zeiv fun zeiv faqv oix yietc liuz yiem wuov
 yie nyei bou
 ndaawitv
 duqv zoux ninh mbuo nyei hungh taux yietc liuz
yie oix caux ninh mbuo liepc baengh orn nyei ngaengc waac
 benx yietc liuz nyei ngaengc waac
 yie oix bun mienh hiaangx jienv faaux
 yie yaac oix liepc yie nyei singx dinc yiem ninh mbuo mbu ndongx taux yietc liuz
yie yiem nyei dorngx oix yiem ninh mbuo mbu ndongx
 yie ziouc zoux ninh mbuo nyei tin hungh
 ninh mbuo yaac zoux yie nyei baeqc fingx
yie nyei singx dinc yietc liuz yiem i saa laa en mienh mbu ndongx nyei ziangh hoc
 maanc guoqv mienh ziouc hiuv duqv se yie
 ziouv
 bun i saa laa en mienh cing nzengc
