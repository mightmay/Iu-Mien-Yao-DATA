wuov zanc sisaa or gatc datc hungh njiec lingc hatc lomaa ziou dingh yietc zungv baeqc fingx faaux mienh houz
faaux naaiv da yietv nzunc mienh houz wuov zanc
 doix zuqc ki li ni atc zoux zungx gunv silie deic bung
dauh dauh mienh ziouc nzuonx ganh nyei buonv mungv faaux mienh houz
yosepv ziouc yiem gaa li li saengv
 naa saa letv mungv
 mingh yu ndie saengv
 mbetc le hem mungv wuov
 naaiv norm mungv se loz hnoi ndaawitv hungh cuotv seix nyei mungv
 yosepv se ndaawitv hungh nyei zeiv fun cingx daaih oix zuqc mingh wuov norm mungv faaux mienh houz
yosepv gorngv ziangh maa li yaa
 ziouc dorh ninh caux jienv mingh
 maa li yaa nyei sin yaac maiv kungx
yiem mbetc le hem mungv wuov zanc
 taux ndutv sin nyei ziangh hoc aqv
maa li yaa ziouc yungz duqv ninh nyei daauh dauh dorn daaih
 longc suangx beu jienv bun ninh bueix maaz zoh gu nyuoz
 weic zuqc kaeqv biauv maiv maaih dorngx bun ninh mbuo hitv
wuov norm deic bung maaih deix goux ba gi yungh nyei mienh lungh muonz zanc yiem yungh ciangv goux ninh mbuo nyei yungh
maaih dauh ziouv nyei fin mienh hinc cuotv daaih yaac maaih ziouv nyei njang laangc ziux jienv ninh mbuo
 haeqv ninh mbuo gamh nziex haic
fin mienh gorngv mbuox ninh mbuo
maiv dungx gamh nziex oc
 yie dorh kuv fienx daaih bun meih mbuo
 naaiv kuv fienx oix bun lungh ndiev mienh duqv njien youh
ih hnoi
 yiem ndaawitv nyei mungv
 meih mbuo nyei njoux ziouv cuotv seix daaih aqv
 dongh ziouv giduc
naaiv se zoux jangx hoc bun meih mbuo
 meih mbuo oix lorz buatc dauh gu nguaaz beu jienv suangx bueix maaz zoh gu nyuoz
liemh zeih aengx hinc cuotv yietc domh guanh fin mienh daaih caux jienv hinc cuotv ndaangc wuov dauh
 ceng tin hungh
ninh mbuo gorngv
ceng tin hungh
 yiem hlang jiex nyei dorngx wuov dauh
 lungh ndiev mienh
 dongh ninh a hneiv wuov deix
 oix duqv baengh orn
fin mienh ziouc leih nqoi ninh mbuo
 aengx nzuonx tin dorngh mi aqv
 wuov deix goux yungh mienh
 laanh mbuox laanh
mbuo oix zuqc mingh mbetc le hem mungv mangc gaax ziouv mbuox mbuo naaiv deix jauv orqc
ninh mbuo ziouc gaanv jienv mingh
 lorz buatc maa li yaa caux yosepv yaac buatc wuov dauh gu nguaaz bueix jienv maaz zoh gu nyuoz
goux ba gi yungh nyei mienh buatc
 ninh mbuo ziouc ziang fin mienh gorngv naaiv dauh gu nguaaz nyei jauv louc mbuox zuangx mienh
haaix dauh haiz yaac mbuoqc horngh goux yungh mienh gorngv nyei waac
mv baac maa li yaa maiv haih la kuqv
 aah loc jangx jienv naaiv deix jauv
mangc yungh nyei mienh weic ninh mbuo buatc liuz
 haiz liuz nyei sic ziouc taaih tin hungh
 ceng jienv tin hungh nzuonx
 yietc zungv doix nzengc fin mienh gorngv nyei waac
yesu cuotv seix daaih buangv hietc hnoi wuov hnoi
 taux ziangh hoc tengx ninh jiex gaatv nyei leiz
 ninh mbuo ziouc tengx ninh cuotv mbuox heuc yesu
 naaiv norm mbuox
 maa li yaa maiv gaengh maaih sin wuov zanc fin mienh tengx cuotv ziangx aqv
ei jienv mose nyei leiz latc
 maa li yaa saax uix nyei hnoi nyieqc taux
 yosepv caux maa li yaa ziouc dorh yesu mingh ye lu saa lem zingh fungx bun ziouv
ei ziouv nyei leiz latc fiev jienv gorngv
haaix dauh yungz duqv daauh dauh dorn oix zuqc fungx bun ziouv
ninh mbuo yaac ei ziouv nyei leiz latc dorh ga naaiv mingh ziec bun ziouv hnangv naaiv
yietc doix norqc nqo fai i norm baeqc gopv lunx
yiem ye lu saa lem zingh maaih laanh mienh
 mbuox heuc si me on
 ninh zoux kuv mienh
 gan longx tin hungh nyei leiz
 ninh zuov jienv tin hungh njoux i saa laa en mienh
 singx lingh yaac caux ninh yiem
singx lingh bun ninh hiuv duqv ninh zuov taux duqv buatc ziouv laengz bun wuov dauh giduc cingx daaih daic
singx lingh dorh si me on bieqc zaangc tin hungh nyei biauv
 yosepv caux maa li yaa yaac dorh yesu bieqc mingh oix ei jienv leiz latc zoux
si me on ziouc hlorpv jienv yesu ceng tin hungh
 ninh gorngv
ziouv aac
 meih laengz nyei waac
 meih zoux ziangx aqv
 ih zanc bun yie
 meih nyei bou
 baengh orn nyei guei seix
weic zuqc yie ganh nyei m zing duqv buatc liuz meih nyei njoux en
dongh meih dorng jienv maanc fingx mienh liuc leiz ziangx nyei njoux en
naaiv dauh gu nguaaz zoux njang bun ganh fingx mienh hiuv duqv meih nyei eix
 yaac bun mienh taaih meih nyei baeqc fingx
 i saa laa en mienh
gu nguaaz nyei diex maac mbuoqc horngh haic si me on hnangv naaiv nor gorngv gu nguaaz nyei jauv louc
si me on buang waac bun ninh mbuo
 aengx mbuox yesu nyei maa
 maa li yaa
tin hungh ginv naaiv dauh gu nguaaz daaih bun i saa laa en mienh camv nyei zuqc mietc
 bun camv nyei duqv njoux
 ninh oix benx norm jangx hoc mv baac maaih mienh camv nyei oix daanh ninh
bun ninh mbuo yiem hnyouv hnamv nyei jauv biux mengh cuotv daaih
 meih oix buangh zuqc nzauh hnangv nzuqc ndaauv baqv jienv meih nyei mba nziu wuov nor
aengx maaih dauh m sieqv dorn
 mbuox heuc annaa
 zoux douc waac mienh
 ninh se aa se fingx
 faa nu en nyei sieqv
 annaa gox haic aqv
 zinh ndaangc ninh dorng jienv jaa siec hnyangx
ziouc guaav mi aqv
 ninh zoux auv guaav taux duqv betv ziepc feix hnyangx yaac maiv mingh haaix ndau
 kungx yiem zaangc tin hungh nyei biauv hnoi hnoi muonz muonz zaangc tin hungh hnangv
 maaih ziangh hoc ninh zei jienv maiv nyanc haaix nyungc yaac daux gaux
si me on yiem wuov gorngv jienv waac wuov zanc
 annaa aengx mingh taux ninh mbuo wuov
 laengz zingh tin hungh aengx gorngv naaiv dauh gu nguaaz nyei jauv louc bun zuov jienv tin hungh daaih zuoqc ye lu saa lem zingh wuov deix mienh muangx
yosepv caux maa li yaa ei jienv ziouv nyei leiz latc zoux ziangx nzengc
 ninh mbuo ziouc nzuonx gaa li li saengv
 ninh mbuo nyei buonv mungv naa saa letv
naaiv dauh gu nguaaz gunv hlo gunv henv
 gunv maaih cong mengh
 tin hungh yaac ceix en bun ninh
hnyangx hnyangx yesu nyei diex maac mingh ye lu saa lem zingh jiex siex maengc zipv
yesu duqv ziepc nyeic hnyangx wuov hnyangx
 ninh mbuo ei jienv leiz mingh jiex zipv
dongh wuov nzunc mingh gau
 jiex zipv nyei wuic nzaanx
 ninh mbuo nzuonx
 mv baac naaiv dauh dorn
 yesu
 corc yiem ye lu saa lem zingh
 ninh nyei diex maac yaac maiv hiuv duqv
laaic yesu caux jienv mienh camv nzuonx
 ninh mbuo ziouc nzuonx yietc hnoi hmuangx aqv
 cingx daaih lorz naaic cien ceqv gorx youz
lorz yaac lorz maiv buatc
 ninh mbuo ziouc daaux sin nzuonx ye lu saa lem zingh lorz
aengx lorz gau
 taux da faam hnoi wuov hnoi
 buatc ninh yiem zaangc tin hungh nyei biauv zueiz jienv fin saeng nyei mbu ndongx
 yietc binc muangx ninh mbuo gorngv
 yietc binc naaic ninh mbuo
mienh haiz ninh gorngv nyei waac
 haaix dauh yaac mbuoqc horngh haic ninh ndongc naaic guai
 dau duqv ndongc naaic horpc
ninh nyei diex maac buatc ninh wuov zanc
 ninh mbuo liemh hnamv maiv hiuv
 ninh nyei maa ziouc gorngv mbuox ninh
aa dorn aah
 meih fungc hnangv naaiv nor zoux bun yie mbuo
 meih nyei die caux yie lorz maiv buatc meih
 nzauh duqv kouv haic aqv niaa
yesu dau
aa maa mbuo weic haaix diuc lorz yie
 meih mbuo maiv hiuv duqv yie oix zuqc yiem yie nyei die nyei biauv
yesu hnangv naaic nor gorngv mv baac ninh mbuo corc hnamv maiv mengh baeqc
yesu ziouc gan jienv ninh mbuo nzuonx naa saa letv mungv
 yaac muangx nzengc diex maac nyei waac
 naaiv deix jauv louc cuotv liuz
 ninh nyei maa haaix zanc yaac jangx jienv
yesu gunv hlo gunv maaih cong mengh
 tin hungh a hneiv haic ninh
 mienh yaac fih hnangv nyei a hneiv haic ninh
