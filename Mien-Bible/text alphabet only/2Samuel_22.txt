ndaawitv baaux naaiv diuh nzung nyei waac bun ziouv doix ziouv njoux ninh biaux ndutv ninh nyei yietc zungv win wangv caux saulo nyei buoz ndiev wuov hnoi
ninh gorngv
ziouv  zoux yie nyei la bieiv
 yie kaux wuonv nyei dorngx caux njoux yie wuov dauh
yie nyei tin hungh se yie nyei la bieiv
 dongh yie ndaauh kaux wuov dauh
 ninh zoux yie nyei torngv baaih
 zoux qaqv tengx yie hingh jiex
 ninh zoux wuonv nyei dorngx beu yie
 zoux yie ndaauh kaux nyei dorngx
 yie nyei njoux ziouv
 meih njoux yie biaux ndutv ciouv nyei sic
yie heuc ziouv
  dongh puix duqv mienh ceng wuov dauh
 ninh yaac njoux yie biaux ndutv yie nyei win wangv
maaih zuqc daic nyei qaqv hnangv wuom laangc weih jienv yie
 zuqc mietc nyei jauv hnangv wuom laangc beqv yiemx jienv yie
yiemh gen nyei hlaang nzenc jienv yie
 haih daic nyei qaqv mbiorngz jienv yie hnangv mungz nor
zuqc kouv nyei ziangh hoc yie heuc jienv tov ziouv
  yie jouh yie nyei tin hungh
 ninh yiem ninh nyei singx dinc gu nyuoz muangx haiz yie nyei qiex
 yie heuc jienv ninh nyei qiex bieqc taux ninh nyei m normh
wuov zanc ndau beih zuqc mbungh mbungh mbienv mbienv nyei
 lungh nyei gorn ndoqv yaac zuqc ndanc dongz nyanh nyanh nyei
 weic zuqc ninh qiex jiez
douz sioux yangh ninh nyei mba zorng cuotv
 ninh nyei nzuih cuotv haih buov qui nyei douz
 caux maaih douz mbietc nyei douz taanx
ninh bun lungh nqoi ziouc njiec daaih
 maaih mbuonx jieqv yiem ninh nyei zaux ndiev
ninh geh ke lu mbim ndaix mingh
 buatc ninh bangc nziaaux nyei qaqv daaih
ninh bun hmuangx om ninh nyei sin
 gapv zunv nyei wuom benx mbuonx jieqv torngv jienv ninh
yiem ninh nyei nza hmien njang haic nyei njang hnangv maaih jienv douz nyei taanx njapc njapc nyei cuotv hnangv mba lingc nor
ziouv  yiem gu nguaaic lungh gorngv cuotv hnangv mba ong mbui
 yiem hlang jiex wuov dauh mbui
ninh buonv cuotv forng cang zoux bun win wangv nzaanx
 ninh borngz mba lingc
 haeqv win wangv biaux lunc nzengc
ziouv  hatc hniev nyei
 ninh biomv qiex yangh ninh nyei mba zorng cuotv
 koiv nyei ndoqv ziouc hinc cuotv daaih
 ndau nyei gorn ndoqv yaac cuotv daaih nqaengc nyei
ninh yiem gu nguaaic hlang nyei dorngx sung buoz zorqv yie
 yiem wuom ndo nyei dorngx baeng cuotv daaih
ninh njoux yie biaux ndutv yie henv haic nyei win wangv caux nzorng yie wuov deix mienh
 weic zuqc ninh mbuo gauh henv jiex yie
yie zuqc zeqc naanc nyei hnoi nyieqc ninh mbuo daaih hoic yie
 mv baac ziouv zoux yie kaux nyei dorngx
ninh dorh yie cuotv daaih taux norm jangv nyei dorngx
 ninh njoux yie weic zuqc ninh a hneiv yie
ziux yie zoux duqv horpc
 ziouv bun zingh nyeic yie
 ziux yie maiv zoux dorngc
 ninh winh bun yie
weic zuqc yie gan nzengc ziouv nyei doz
 yie maiv zoux waaic ngaengc yie nyei tin hungh
ninh nyei yietc zungv leiz yiem yie nyei nza hmien
 yie yaac maiv leih nqoi ninh nyei leiz latc
yie yiem ninh nyei nza hmien maiv maaih dorngc nyei dorngx
 yie yaac goux longx ganh
 maiv zoux dorngc zuiz
weic naaiv
 ziux yie zoux duqv horpc
 yaac ziux ninh mangc buatc yie cing nzengc
   ziouv  winh bun yie
weic ziepc zuoqv nyei mienh meih bun cing meih ziepc zuoqv
 weic maiv maaih dorngx nqemh nyei mienh
 meih bun cing meih ganh maiv maaih dorngx nqemh
weic cing nzengc wuov deix
 meih bun cing meih ganh cing nzengc
 weic hnyouv njuotv nyei mienh
 meih yaac bun cing meih ngaengc ninh mbuo
meih njoux nyiemc ganh zoux faix nyei mienh
 mv baac meih nyei m zing mangc jienv ceng hlo wuov deix weic bun ninh mbuo ndortv njiec
o ziouv  aac
 meih zoux yie nyei dang
 yie nyei tin hungh
 ziux yie hmuangx nyei dorngx njang daaih
yie bangc meih ziouc haih mborqv duqv jun baeng
 yie kaux yie nyei tin hungh haih biu jiex zingh laatc
tin hungh aeqv
 ninh nyei doz dunh yunh nyei
   ziouv laengz nyei waac
 buatc za gengh zien nyei
 ninh zoux torngv baaih weic yietc zungv ndaauh kaux ninh nyei mienh
cuotv liuz ziouv
  haaix dauh zoux tin hungh
 cuotv liuz mbuo nyei tin hungh
 haaix dauh benx wuov norm la bieiv
tin hungh se yie kaux duqv wuonv nyei dorngx
 ninh yaac bun yie nyei jauv baengh orn
ninh bun yie nyei zaux hnangv njaih nyeiz nyei deih nor
 caaiv duqv jienv
 yaac bun yie haih yiem hlang nyei dorngx souv duqv wuonv
ninh njaaux yie hoqc linc mborqv jaax
 yie nyei buoz cingx daaih haih baeng dongh siqv juang zinx
meih bun meih nyei njoux en weic zoux yie nyei torngv baaih
 zatv ganh njiec bun yie duqv zoux hlo
meih bun yie nyei zaux caaiv nyei dorngx jangv
 yie nyei zaux ziouc maiv piatv
yie zunc yie nyei win wangv yaac mietc ninh mbuo
 yie maiv daaux sin nzuonx taux ninh mbuo zuqc baaic nzengc
yie baaic nzengc ninh mbuo
 mborqv ninh mbuo taux ninh mbuo maiv haih jiez sin
 ninh mbuo king njiec yie nyei zaux hlen
weic zuqc meih bun yie maaih qaqv mborqv jaax
 daaih mborqv yie wuov deix
 meih bun zuqc yiem yie nyei buoz ndiev
meih yaac bun yie nyei win wangv huin nqaang biaux
 yie yaac duqv mietc nzengc nzorng yie wuov deix
ninh mbuo mangc mv baac maiv maaih haaix dauh njoux ninh mbuo
 ninh mbuo heuc ziouv
  mv baac ninh maiv dau ninh mbuo
yie mborqv ninh mbuo muonc hnangv ndau beih nyei nie mbung
 yie caaiv ninh mbuo yaac ndamc ninh mbuo hnangv jauv zaangc nyei wuom bamc ndorngh nor
meih njoux yie biaux ndutv
 maiv zuqc baeqc fingx ngaengc nyei sic
 meih beu jienv yie zoux maanc guoqv nyei bieiv zeiv
 dongh zinh ndaangc yie maiv hiuv nyei baeqc fingx fu sux yie
ninh mbuo yietv muangx haiz yie nyei mengh dauh ninh mbuo muangx yie
 janx gamh nziex jienv nyei daaih mbaapv njiec yie nyei nza hmien
janx hnyouv mau nzengc
 sin zinx nyanh nyanh nyei cuotv ninh mbuo weih wuonv nyei dorngx
ziouv ziangh jienv
 oix zuqc ceng beu yie nyei la bieiv
 oix zuqc taaih yie nyei tin hungh
 dongh yie nyei njoux en nyei la bieiv
se naaiv dauh tin hungh tengx yie jaauv win
 yaac bun maanc fingx zuqc yiem yie nyei buoz ndiev
ninh dorh yie biaux ndutv yie nyei win wangv
 yaac bouh yie faaux gauh hlang jiex yie nyei win jaa
 meih njoux yie biaux ndutv mienh doqc mienh
o ziouv  aac
 weic naaiv yie ziouc yiem maanc guoqv mienh mbu ndongx ceng meih
 yaac baaux nzung ceng meih nyei mengh
ninh ceix hlo haic nyei njoux en bun ninh nyei hungh diex
 yaac bun cing ninh ziepc zuoqv nyei hnamv ninh longc youh orn daaih wuov dauh
 se bun ndaawitv caux ninh nyei hoz doic taux yietc liuz
