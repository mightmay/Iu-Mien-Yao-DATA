nqa haav mbuo huin hungx jienv mbaasaan mingh
 mbaasaan deic nyei okc hungh
 caux ninh nyei zuangx baeng ziouc cuotv daaih taux e nden i zingh caux mbuo mborqv jaax
ziouv  gorngv mbuox yie
maiv dungx gamh nziex ninh
 weic zuqc yie zorqv ninh caux ninh nyei zuangx baeng caux ninh nyei deic bung jiu bun yiem meih mbuo nyei buoz ndiev mi aqv
 oix zuqc zoux bun ninh hnangv meih mbuo zoux bun yiem hetv mbon wuov dauh aa mo lai mienh nyei hungh
 si honx
 wuov nor
ziouv
 mbuo nyei tin hungh
 yaac zorqv mbaasaan nyei okc hungh
 caux ninh nyei zuangx baeng jiu bun yiem mbuo nyei buoz ndiev
 mbuo ziouc daix nzengc ninh mbuo
 maiv liouh yietc dauh
wuov zanc mbuo zorqv nzengc ninh nyei yietc zungv zingh
 yiem mbaasaan nyei okc hungh gunv nyei aan gopc deic
 mbuo zorqv nzengc luoqc ziepc norm zingh
 maiv maaih yietc norm zingh mbuo maiv duqv zorqv
naaiv deix yietc zungv zingh maaih zingh laatc hlang
 maaih laatc gaengh
 yaac maaih gaengh sorn tengx zingh wuonv
 maiv maaih zingh laatc nyei laangz yaac maaih camv nyei
mbuo yaac mietc nzengc ninh mbuo hnangv mbuo zoux bun hetv mbon zingh nyei si honx hungh wuov nor
 se mietc nzengc norm norm zingh
 liemh m jangc m sieqv caux fu jueiv
mv baac yietc zungv saeng kuv caux yiem zingh caangv daaih nyei ga naaiv mbuo dorh mingh liouh mbuo ganh longc
wuov zanc mbuo caangv nzengc aa mo lai mienh nyei i dauh hungh nyei deic bung yiem jor ndaen ndaaih nyei dong bung maengx
 aannon horngz
 mingh taux hemon mbong
naaiv norm hemon mbong
 sai ndorn mienh heuc si li orn
 aa mo lai mienh heuc seni
mbuo caangv duqv nzengc lamh hlang ndau baengh nyei norm norm zingh caux gi le aatc deic yietc zungv caux mbaasaan deic yietc zungv
 mingh taux saax le kaa caux e nden i zingh
 naaiv se mbaasaan guoqv nyei okc hungh nyei zingh
zengc njiec nyei le faa im mienh kungx maaih mbaasaan nyei okc hungh hnangv
 ninh nyei coux longc hlieqv zoux daaih
 ndaauv nduoh ndorqc
 jangv biei ndorqc
 ziux pou tong nyei ndorqc
 naaiv zung coux ih jaax hnoi corc yiem ammon mienh nyei lapv mbaa zingh
wuov zanc mbuo caangv duqv daaih nyei deic bung yiem aannon horngz ga hlen nyei aa lo e zingh baqv bung
 liemh gi le aatc nyei yietc buonc mbong zaangc dorngx caux wuov deix deic bung nyei zingh jiu bun lu mben fingx caux gaatc fingx
gi le aatc zengc njiec nyei ndau caux okc hungh nyei guoqv
 mbaasaan
 se aan gopc deic yietc zungv
 yie jiu bun maa natv se ndaamv fingx
mbaasaan deic mienh heuc zoux le faa im mienh nyei deic
maaih dauh maa natv se nyei zeiv fun
 jaa i
 caangv duqv aan gopc deic yietc zungv
 se mbaasaan deic bung mingh taux gesu mienh caux maa aa kaa mienh nyei gapv jaaix
 ninh cuotv wuov norm dorngx nyei laangz nyei mbuox heuc nitv ninh ganh nyei mbuox
 mbaasaan deic bung corc maaih mbuox heuc haau wotv jaa i hnangv ih jaax hnoi nor
yie zorqv gi le aatc deic bun dauh maa natv se nyei zeiv fun
 maa ki le
yiem aannon horngz
 longc horngz mbu ndongx zoux gapv jaaix
 mingh taux ammon mienh nyei gapv jaaix
 yapv mborkc ndaaih
 yie bun nzengc lu mben fingx caux gaatc fingx
fai bung nyei gapv jaaix yiem aa laa mbaa nyei jor ndaen ndaaih
 se yiem kin ne letv koiv dorn mingh taux aa laa mbaa koiv
 se koiv nzauv
 bitc gaa nyei mbong juoqv
wuov zanc yie paaiv meih mbuo
 gorngv
ziouv
 meih mbuo nyei tin hungh
 zorqv naaiv norm deic bung jiu bun meih mbuo
 benx meih mbuo nyei buonc
 meih mbuo nyei yietc zungv mborqv jaax henv nyei mienh oix zuqc buix jienv wuoqc ginc yiem meih mbuo nyei i saa laa en mienh gorx youz nyei wuov ndaangc maengx jiex jor ndaen ndaaih
mv baac meih mbuo nyei auv jueiv caux meih mbuo nyei saeng kuv
yie hiuv duqv meih mbuo maaih saeng kuv camv haic
 oix zuqc yiem yie jiu bun meih mbuo liuz wuov deix zingh
zuov meih mbuo nyei gorx youz duqv hitv kuonx hnangv meih mbuo nor
 se zuov ninh mbuo duqv yiem jienv wuov ngaanc bung jor ndaen ndaaih
 dongh ziouv
  meih mbuo nyei tin hungh
 jiu bun ninh mbuo nyei deic bung
 nqa haav meih mbuo gorqv mienh duqv nzuonx yie ceix bun gorqv mienh nyei buonc ndau
wuov zanc yie mbuox yo su waa
meih ganh nyei m zing duqv buatc ziouv
  meih nyei tin hungh
 hnangv haaix nor zoux bun naaiv deix i dauh hungh
 ziouv  yaac oix hnangv wuov nor zoux bun dongh jiex wuov ngaanc meih mbuo oix mingh nyei norm norm deic bung
maiv dungx gamh nziex ninh mbuo weic zuqc ziouv
  meih mbuo nyei tin hungh ganh
 oix weic meih mbuo mborqv jaax
wuov zanc yie qaqv tov ziouv
o ziouv tin hungh  aac
 meih bun yie
 meih nyei bou
 jiez gorn buatc meih henv haic nyei domh qaqv
 yiem lungh yiem ndau maaih haaix dauh zienh haih hnangv ziouv  zoux hlo haic
 henv haic nyei sic
tov nqoi nzuih bun yie jiex wuov ngaanc ziqc jor ndaen ndaaih mangc wuov norm longx haic nyei deic bung
 se wuov norm nzueic haic nyei geh zorng
 caux le mbaa norn geh
mv baac laaix meih mbuo
 ziouv  qiex jiez yie
 maiv muangx yie
 ziouv  gorngv
gaux aqv
 maiv dungx aengx caux yie gorngv naaiv deix sic maah
meih faaux bitc gaa mbong ningv mingh mangc dong naamh fai baqv
 longc meih ganh nyei m zing mangc wuov norm deic bung weic zuqc meih zungv maiv duqv jiex jor ndaen ndaaih
oix zuqc paaiv yo su waa
 kuinx ninh
 tengx ninh zungx qaqv
 weic zuqc ninh oix zuqc dorh naaiv deix mienh jiex ndaaih nzipc meih duqv buatc nyei deic bung
hnangv naaic
 mbuo yiem jienv mbetc be o zingh doix ngaanc nyei horngz
