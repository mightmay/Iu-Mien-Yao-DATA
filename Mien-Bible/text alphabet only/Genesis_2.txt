lungh ndau caux maanc muotc hnangv naaiv nor zeix ziangx nzengc aqv
taux da cietv hnoi tin hungh zoux ziangx ninh zoux nyei gong
 da cietv hnoi ninh ziouc dingh gong hitv kuonx
tin hungh ceix fuqv da cietv hnoi
 bun wuov norm hnoi benx cing nzengc hnoi
 weic zuqc ninh zeix lungh zeix ndau nyei gong ziangx
 ninh yaac dingh gong hitv kuonx
zeix lungh zeix ndau nyei jauv louc se hnangv naaiv
   ziouv tin hungh zeix lungh zeix ndau wuov zanc
ndau maiv gaengh maaih haaix nyungc miev ndiangx
 maiv gaengh maaih haaix nyungc ga naaiv nyim guqc nyaah cuotv
 weic zuqc ziouv tin hungh maiv gaengh bun mbiungc njiec ndau beih
 yaac maiv gaengh maaih mienh ziouc maiv gaengh maaih haaix dauh zoux lingh zoux ndeic
kungx maaih wuom yiem ndau ndiev saamx cuotv daaih bun ndau ndorn gormx nzengc hnangv
ziouv tin hungh aengx zorqv deix nie mbung nanv cuotv dauh mienh daaih yaac biomv maaih maengc nyei qiex bieqc ninh nyei mba zorng
 ninh ziouc benx maaih maengc nyei mienh aqv
ziouv tin hungh ziouc yiem dong bung
 e nden wuov
 zoux norm huingx yaac bun ninh zeix daaih wuov dauh mienh yiem huingx gu nyuoz
ziouv tin hungh yaac bun nyungc nyungc ndiangx yiem ndau cuotv daaih nzueic nyei
 kuh mangc haic
 maaih biouv kuv nyei weic zoux nyanc hopv
 huingx mbu ndongx maaih i zungh ndiangx
 maaih zungh ziangh maengc biouv
 maaih zungh aeqv
 bun mienh hiuv duqv longx hiuv duqv ciouv nyei biouv
e nden deic bung maaih diuh ndaaih liouc bieqc mingh yungz wuov norm huingx
 cuotv ziqc e nden wuov diuh ndaaih ziouc bun zoux biei caax mi aqv
da yietv caax heuc bison ndaaih
 liouc gormx haa wi laa deic bung
 yiem naaic maaih jiem
wuov norm deic bung nyei jiem zien haic
 aengx maaih nyungc ndiangx zung ndaang haic caux nyungc jaaix haic nyei la bieiv siqv nzueic nyei
da nyeic caax heuc gi hon ndaaih
 liouc gormx nzengc kutv deic bung
da faam caax heuc taigitc ndaaih
 liouc gan atc si lie deic bung nyei dong bung maengx mingh
 da feix caax heuc yu fe ditc ndaaih
ziouv tin hungh ziouc bun ninh zeix daaih wuov laanh mienh yiem e nden huingx
 bun ninh fioux yaac goux jienv
ziouv hatc ninh
yiem naaiv huingx gu nyuoz
 haaix zungh biouv yaac nyanc duqv nyei
mv baac bun mienh hiuv duqv longx hiuv duqv ciouv wuov zungh
 cin maanc maiv dungx nyanc
 se gorngv meih nyanc nor
 dongh wuov hnoi meih za gengh oix zuqc daic aqv
ziouv tin hungh aengx gorngv
nduqc laanh mienh ganh yiem hnangv se maiv horpc
 yie aengx oix zeix dauh daaih puix ninh
 caux ninh zoux doic tengx ninh
ziouv  tin hungh ziouc zorqv deix nie daaih nanv nyungc nyungc yiem ndau nyei saeng kuv hieh zoih caux nyungc nyungc yiem ndaamv lungh nyei norqc
 ziouc dorh daaih bun wuov laanh mienh mangc gaax
 haaix nyungc horpc zuqc cuotv haaix nyungc mbuox
 wuov laanh mienh tengx naaiv deix maaih maengc nyei ga naaiv cuotv mbuox heuc haaix nyungc
 wuov nyungc ga naaiv ziouc duqv mbuox heuc wuov nyungc aqv
naaiv laanh mienh tengx cuotv nzoih nyungc nyungc saeng kuv nyei mbuox caux yiem ndaamv lungh nyei norqc caux yietc zungv yiem lomc nyei hieh zoih nyei mbuox
 corc buatc maiv maaih yietc dauh puix ninh
 caux ninh zoux doic tengx ninh
ziouv tin hungh ziouc bun wuov dauh mienh bueix m njormh ndo nyei
 m njormh mingh wuov zanc
 ninh zorqv diuh wuov laanh mienh nyei la saengx mbungv aengx bun orv ziangh ndipc mi aqv
ziouv tin hungh longc yiem m jangc dorn zorqv cuotv wuov diuh la saengx mbungv zoux benx dauh m sieqv dorn
 aengx dorh daaih taux m jangc dorn wuov
wuov dauh m jangc dorn ziouc gorngv
dongh naaiv aqv
 mbungv yaac yie nyei mbungv benx daaih
 orv yaac yie nyei orv benx daaih
 oix zuqc tengx ninh cuotv mbuox heuc m sieqv dorn
 weic zuqc ninh yiem m jangc dorn cuotv daaih
weic naaiv m jangc dorn dorng jaa
 leih ninh nyei diex maac
 caux jienv ninh nyei auv gapv daaih
 ninh mbuo ziouc benx yietc dauh mi aqv
naaiv dauh m jangc dorn caux ninh nyei auv laengh gaengv nyei yiem mv baac laanh maiv nyaiv laanh
