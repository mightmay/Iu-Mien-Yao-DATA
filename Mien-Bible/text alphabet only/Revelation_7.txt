nqa haav yie buatc biei dauh fin mienh souv jienv ndau beih nyei biei bung gorqv
 hatc jienv biei bung nyei nziaaux
 weic maiv bun nziaaux buonc ndau beih fai koiv fai haaix diuh ndiangx
yie aengx buatc ganh maaih dauh fin mienh yiem dong bung cuotv daaih yaac dorh jienv ziangh jienv nyei tin hungh nyei yienx
 ninh longc qiex hlo nyei heuc dongh tin hungh bun lingc zoux waaic ndau beih caux koiv wuov deix biei dauh fin mienh
ninh gorngv
maiv dungx gaengh zoux waaic ndau beih caux koiv caux ndiangx
 zuov yie mbuo nqaapv jienv yienx yie mbuo nyei tin hungh nyei bou nyei biorngh
yie yaac haiz gorngv duqv nqaapv jienv yienx wuov deix mienh nyei soux mouc
 fingx fingx i saa laa en mienh yietc zungv maaih yietc sinx biei waanc biei cin dauh duqv nqaapv yienx
yu ndaa fingx maaih 12
000 dauh duqv nqaapv yienx lu mben fingx maaih 12
000 dauh duqv nqaapv yienx gaatc fingx maaih 12
000 dauh duqv nqaapv yienx
aa se fingx maaih 12
000 dauh duqv nqaapv yienx napv taa li fingx maaih 12
000 dauh duqv nqaapv yienx maa natv se fingx maaih 12
000 dauh duqv nqaapv yienx
si me on fingx maaih 12
000 dauh duqv nqaapv yienx lewi fingx maaih 12
000 dauh duqv nqaapv yienx itc saax kaa fingx maaih 12
000 dauh duqv nqaapv yienx
se mbu lun fingx maaih 12
000 dauh duqv nqaapv yienx yosepv fingx maaih 12
000 dauh duqv nqaapv yienx mben yaa min fingx maaih 12
000 dauh duqv nqaapv yienx
naaiv deix sic jiex liuz
 yie mangc ziouc buatc mienh camv
 haic
 maiv maaih haaix dauh haih saauv duqv zienz
 ninh mbuo yiem maanc guoqv
 maanc fingx
 maanc nyungc mienh
 maanc nyungc waac daaih souv jienv hungh weic caux ba gi yungh dorn nyei nza hmien
 ninh mbuo zuqv jienv lui ndaauv baeqc
 buoz nanv jienv daau normh
yaac heuc qiex mbui nyei gorngv
njoux en yiem yie mbuo nyei tin hungh
 dongh zueiz jienv hungh weic wuov dauh
 caux naaiv dauh ba gi yungh dorn daaih
yietc zuangx fin mienh souv weih gormx hungh weic caux mienh gox caux wuov deix biei dauh nangh nyei ga naaiv
 yaac puoqv njiec ndau baaix tin hungh
ninh mbuo gorngv
aamen
 ceng tin hungh
 laengz zingh tin hungh
 yie mbuo nyei tin hungh yietc liuz maaih njang laangc
 maaih cong mengh
 maaih mengh hoc
 maaih lingc
 maaih qaqv taux maanc gouv maanc doic
 aamen
wuov deix mienh gox maaih dauh naaic yie
zuqv jienv lui ndaauv baeqc nyei naaiv deix mienh se haaix dauh
 ninh mbuo yiem haaix daaih
yie dau
domh gorx aah
 meih hiuv nyei
 ninh ziouc mbuox yie
naaiv deix mienh se yiem wuov nzunc nyei domh naanc zingh cuotv daaih
 ninh mbuo longc wuov dauh ba gi yungh dorn nyei nziaamv nzox ninh mbuo nyei domh lui ndaauv baeqc daaih
weic naaiv
 ninh mbuo yiem tin hungh nyei hungh weic nza hmien
 ziangh hnoi ziangh muonz yiem zaangc tin hungh nyei biauv fu sux ninh
 zueiz jienv hungh weic wuov dauh oix caux ninh mbuo yiem
 beu jienv ninh mbuo
yiem naaiv mingh ninh mbuo yietc liuz maiv ngorc
 yietc liuz yaac maiv nqaatv aqv
 mba hnoi fai nyutc douz yaac pui maiv zuqc ninh mbuo
weic zuqc yiem hungh weic mbu ndongx wuov dauh ba gi yungh dorn oix goux ninh mbuo
 hnangv goux ba gi yungh nyei ziouv goux ninh nyei ba gi yungh nor
 ninh yaac oix dorh ninh mbuo mingh taux yungz maengc nyei wuom zingv
 tin hungh yaac oix sortv nqaai ninh mbuo nyei diemv diemv wuom mueic
