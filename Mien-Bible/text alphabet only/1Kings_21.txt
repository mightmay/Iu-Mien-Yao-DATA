naaiv deix sic jiex liuz
 nqa haav aengx maaih deix sic cuotv
 maaih dauh yitv le en mienh
 mbuox heuc naa mbotc
 maaih norm a ngunc huingx yiem yitv le en
 nitv saa maa lie hungh
 aa hapc
 nyei hungh dinc
aa hapc gorngv mbuox naa mbotc
tov bun meih nyei a ngunc huingx yie zoux lai nyei huingx weic zuqc yiem nitv yie nyei hungh dinc
 yie ziouc zorqv ganh norm gauh longx nyei a ngunc huingx tengx meih tiuv fai meih oix longc nyaanh yie ziouc bun zic huingx nyei jaax zinh meih
mv baac naa mbotc dau
naaiv se yie yiem ong taaix mbuo nzipc nyei buonc
 ziouv  maiv bun yie zorqv bun ganh dauh
aa hapc ziouc nzuonx biauv
 hnyouv nzauh yaac qiex jiez nyei weic zuqc wuov dauh yitv le en mienh
 naa mbotc
 gorngv
yie maiv haih zorqv ong taaix mbuo nzipc nyei buonc bun meih
 aa hapc ziouc bueix jienv coux
 hmien mienv mienv wuov
 maiv kangv nyanc haaix nyungc
ninh nyei auv
 ye se mben hungh maac
 bieqc daaih naaic ninh
meih weic haaix diuc hnyouv ndongc naaic nzauh
 maiv nyanc hnaangx
aa hapc dau
weic zuqc yie gorngv mbuox yitv le en mienh
 naa mbotc
  maaic meih nyei a ngunc huingx bun yie
 fai se gorngv meih horpc hnyouv nor
 yie zorqv ganh norm a ngunc huingx tiuv bun meih
  mv baac ninh dau
  yie maiv zorqv yie nyei a ngunc huingx jiu bun meih
ninh nyei auv
 ye se mben
 gorngv
meih zoux hungh gunv i saa laa en maiv zeiz
 jiez sin daaih njien njien youh youh nyei nyanc hnaangx aqv
 yie oix zorqv yitv le en mienh
 naa mbotc
 nyei huingx jiu bun meih
ye se mben ziouc dengv aa hapc nyei mbuox fiev fienx
 yaac mborqv jienv hungh nyei yienx
 fungx mingh bun caux naa mbotc juangc zingh nyei mienh gox caux zoux hlo nyei mienh
wuov zeiv fienx gorngv
oix zuqc dingc norm hnoi zei maiv nyanc haaix nyungc yaac bun naa mbotc zueiz jienv zuangx mienh mbu ndongx
 hlang nyei dorngx
mv baac lorz i dauh hnyouv pien nyei mienh zueiz jienv caux naa mbotc doix hmien yaac zoux jaav zorng zengx gorngv ninh zioux tin hungh yaac zioux hungh diex
 nqa haav dorh ninh cuotv mingh longc la bieiv zong daic
caux naa mbotc juangc zingh yiem wuov deix mienh gox caux jien ei jienv ye se mben fiev nyei waac zoux
 ziux ninh fungx bun ninh mbuo nyei fienx
ninh mbuo dingc norm hnoi zunh mbuox mienh zei maiv nyanc haaix nyungc
 yaac bun naa mbotc zueiz baeqc fingx mbu ndongx
 hlang nyei dorngx
wuov deix i dauh hnyouv pien nyei mienh daaih zueiz jienv caux naa mbotc doix hmien
 ninh mbuo dorng jienv zuangx baeqc fingx gox naa mbotc
 ninh mbuo gorngv
naa mbotc zioux tin hungh yaac zioux hungh diex
 zuangx mienh ziouc zorqv naa mbotc dorh cuotv ga nyiec ziqc zingh
 zorqv la bieiv zong daic ninh
nqa haav ninh mbuo bun waac mingh mbuox ye se mben
naa mbotc zuqc la bieiv zong daic mi aqv
ye se mben yietv haiz naa mbotc zuqc la bieiv zong daic
 ninh mingh mbuox aa hapc
gunv mingh zorqv yitv le en mienh
 naa mbotc
 maiv kangv bun meih wuov norm a ngunc huingx weic zuqc naa mbotc maiv yiem aqv
 ninh daic mi aqv
aa hapc haiz gorngv naa mbotc daic mi aqv
 ninh cuotv mingh taux yitv le en mienh
 naa mbotc
 nyei a ngunc huingx weic zorqv benx ninh nyei buonc
ziouv  gorngv mbuox titv mbi mienh
 e li yaa
mingh saa maa lie buangh i saa laa en mienh nyei hungh
 aa hapc
 ninh ih zanc yiem naa mbotc nyei a ngunc huingx
 oix zorqv wuov norm huingx aqv
oix zuqc gorngv mbuox ninh
  ziouv  hnangv naaiv nor gorngv
meih daix dauh mienh aengx zorqv ninh nzipc nyei jaa dingh maiv zeiz
 nqa haav gorngv mbuox ninh
ziouv hnangv naaiv nor gorngv
 juv mbiec naa mbotc nyei nziaamv wuov norm dorngx
 juv yaac oix yiem wuov norm dorngx mbiec meih nyei nziaamv
aa hapc gorngv mbuox e li yaa
yie nyei win wangv aah
 meih lorz buatc yie mi aqv
 e li yaa dau
yie lorz buatc meih mi aqv
 weic zuqc ei ziouv mangc meih maaic ganh zoux orqv sic
ziouv gorngv
  yie zungv oix bun zeqc naanc hoic meih
 yie oix guaatv nzengc meih nyei zeiv fun
 da faanh yiem i saa laa en mienh mbu ndongx meih nyei m jangc dorn
 maiv gunv zoux nouh fai maiv zoux nouh
 pai guangc nzengc
yie oix bun meih nyei douh zong hnangv ne mbatc nyei dorn
 ye lo mbo am
 caux aa hi yaa nyei dorn
 mbaa aa qaa
 nyei douh zong weic zuqc meih cuoqv yie qiex jiez aengx bun i saa laa en mienh baamz zuiz
ye se mben aeqv
 ziouv  yaac gorngv
  juv oix yiem yitv le en zingh gu nyuoz nyanc ninh nyei sei
da faanh aa hapc nyei mienh
 yiem zingh daic wuov deix
 oix zuqc juv nyanc
 yiem wuov naah daic wuov deix
 oix zuqc ndaamv lungh nyei norqc nyanc
maiv maaih jiex yietc dauh hnangv aa hapc
 ei ziouv mangc maaic ganh zoux orqv sic
 se ninh nyei auv
 ye se mben
 coqv ninh zoux
aa hapc zoux gamh nziev haic
 youx jiex nyei sic
 mingh zaangc miuc fangx
 hnangv ziouv  yiem i saa laa en mienh nyei wuov ndaangc maengx zunc cuotv wuov deix aa mo lai mienh
aa hapc haiz naaiv deix waac ninh ziouc betv ninh nyei lui houx
 zuqv jienv la maah ndie cou yaac zei maiv nyanc haaix nyungc
 ninh bueix jienv yaac zuqv la maah ndie cou
 jiex mingh jiex daaih buatc hnyouv nzauh nzauh wuov
ziouv  aengx gorngv mbuox titv mbi mienh
 e li yaa
meih buatc aa hapc hnangv haaix nor yiem yie nyei nza hmien zatv ganh zoux faix
 weic zuqc ninh zatv ninh ganh zoux faix
 yiem ninh nyei seix zeiv yie maiv bun ninh zuqc naaiv deix zeqc naanc
 mv baac yiem ninh nyei dorn nyei lungh ndiev
 ninh nyei douh zong oix zuqc naaiv deix zeqc naanc
