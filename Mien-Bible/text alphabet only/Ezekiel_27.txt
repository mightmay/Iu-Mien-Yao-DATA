yie aengx duqv zipv ziouv  nyei waac gorngv
baamh mienh aah
 meih oix zuqc weic tailaqv baaux diuh naanc zingh nzung
tailaqv yiem bieqc koiv nyei dorngx yaac maaiz maaic bun yiem camv norm koiv hlen nyei ziex fingx mienh
 oix zuqc gorngv mbuox tailaqv
  ziouv tin hungh  hnangv naaiv gorngv
o tailaqv aac
 meih ceng ganh gorngv
  yie nzueic taux daauh aqv
meih nyei gapv jaaix yiem koiv mbu ndongx
 ceix meih daaih wuov deix bun meih nzueic taux daauh aqv
ninh mbuo longc seni nyei zongh ndiangx zoux meih nyei yietc zungv ndiangx benv
 ninh mbuo longc diuh le mbaa norn nyei si ndaa zongh ndiangx zoux meih nyei corng ndie mbuangh nyei ndiouh
ninh mbuo longc mbaasaan nyei domh mba ong zuei ndiangx zoux meih nyei nzangv zeih
 ninh mbuo longc saibatc koiv nzou hlen nyei zongh ndiangx diu daaih
 aengx zorqv zaangz nyaah fapv jienv zoux meih nyei nzangv paangh
meih nyei ndie mbuangh longc i yipv daaih nyei la maah ndie muonc congx jienv biangh
 longc dorngx meih nyei geh
 meih mbaeqc gu nguaaic nyei ndie
 se yiem e li se aa koiv hlen nyei ndie mbuov ndie luoqc zoux daaih
sai ndorn caux aanwatv mienh zoux meih nyei nzaeng nzangv mienh
 o tailaqv aac
 meih nyei zaangc mienh yiem meih nyei nzangv zoux meih nyei nzangv jien
ge mbaan nyei mienh gox caux maaih buoz dauh nyei zaangc mienh yiem meih gu nyuoz mbiev meih nyei nzangv gapv nyei dorngx
 koiv nyei yietc zungv nzangv caux ninh mbuo nyei nzangv nouh daaih yiem meih nyei ga hlen caux meih zoux saeng eix yienc huox
besie mienh
 lu nde mienh
 caux putv mienh yiem meih nyei jun baeng guanh zoux meih nyei mborqv jaax baeng
 ninh mbuo zorqv ninh mbuo nyei torngv baaih caux hlieqv muoc kuangx jienv meih nyei zingh laatc
 ninh mbuo bun meih duqv njang laangc
aanwatv mienh caux helekc mienh yiem gormx meih nyei zingh laatc gu nguaaic
 gaamatv mienh yaac yiem meih nyei laauh
 ninh mbuo zorqv ninh mbuo nyei torngv baaih kuangx jienv weih gormx meih nyei zingh laatc
 ninh mbuo bun meih nzueic taux daauh
taansitv mienh daaih caux meih maaiz maaic weic zuqc meih maaih nyungc nyungc ga naaiv camv
 ninh mbuo longc nyaanh
 hlieqv
 yangh tiec caux jungz tengx meih yienc huox
yaawaan mienh
 tu mban mienh caux mesekv mienh caux meih tiuv ga naaiv
 ninh mbuo zorqv mienh caux dongh siqv jaa sic yienc meih nyei huox
mbetc to gaan maa mienh longc maaz caux mborqv jaax nyei maaz caux lorh yienc meih nyei huox
nde ndaan mienh caux meih maaiz maaic
 koiv hlen nyei dorngx camv nyei benx meih maaiz maaic nyei hei
 ninh mbuo dorh zaangz nyaah caux ngaengc nyei ndiangx jieqv yienc huox
silie mienh mingh mingh daaih daaih caux meih maaiz maaic
 weic zuqc meih maaih huox camv
 ninh mbuo longc ndiemh maeng
 nzang nyei la bieiv jaaix caux ndie luoqc
 longc congx jienv biangh nyei ndie
 la maah ndie muonc
 yiem koiv jaaix nyei la bieiv caux siqv nyei la bieiv jaaix yienc meih nyei huox
yu ndaa mienh caux i saa laa en mienh caux meih zoux saeng eix
 ninh mbuo longc minnitv nyei mbiauh witv
 ga lanv biouv
 mueiz dorngh
 ga lanv youh caux ndie ndaang yienc meih nyei huox
ndaa matv gatc mienh caux meih zoux saeng eix
 weic zuqc meih maaih maaiz maaic nyei ga naaiv camv
 nyungc nyungc maaih nzoih
 ninh mbuo longc hen mbon daaih nyei a ngunc diuv caux ba gi yungh baeqc nyei biei yienc meih nyei huox
ninh mbuo dorh a ngunc diuv yiem usaan daaih yienc meih nyei ga naaiv
 ninh mbuo longc dox ziangx nyei hlieqv caux gaan mbun caux zaah nqaan yienc meih nyei huox
nde ndaan mienh longc dimc maaz geh orn nyei suangx yienc meih nyei huox
aa laa mbie mienh caux ke ndaa nyei yietc zungv zoux hlo nyei mienh
 zanc zanc caux meih zoux saeng eix
 ninh mbuo longc ba gi yungh dorn
 ba gi yungh gouv caux yungh yienc meih nyei huox
qe mbaa mienh caux laa aa maa mienh caux meih zoux saeng eix
 ninh mbuo longc yietc zungv gauh longx jiex nyei laapc liuc
 nyungc nyungc la bieiv jaaix caux jiem yienc meih nyei huox
haalaan mienh
 kaanne caux e nden mienh
 qe mbaa nyei saeng eix mienh
 atc su caux kinmaatv mienh caux meih maaiz maaic
naaiv deix dorngx nyei mienh longc gauh longx
 gauh nzueic jiex nyei lui houx
 longc ndie mbuov caux congx jienv biangh nyei lui houx
 longc ziex nyungc setv zoux daaih dimc biauv nyei ndie
 yaac longc gitv daaih zietc nyei hlaang caux meih maaiz maaic
taansitv nyei nzangv tengx meih tor meih nyei huox
 hnangv naaic meih yiem koiv gu nyuoz tor ga naaiv hniev
 zungv buangv nzangv
nzaeng nzangv nyei mienh dorh meih mingh koiv ndo nyei dorngx
 dong bung nyei nziaaux yiem koiv gu nyuoz bun meih huv nzengc
meih nyei zinh zoih
 meih nyei huox
 meih maaiz maaic nyei ga naaiv
 meih nyei nzangv jien nzangv nouh
 nzangv nyei ndiangx zaangc
 meih nyei saeng eix mienh caux yiem meih gu nyuoz nyei mborqv jaax baeng caux yietc zungv mienh
 dongh meih zuqc mborqv waaic wuov hnoi
 yietc zungv ziouc zemh njiec koiv
nzangv jien heuc cuotv njoux maengc nyei qiex
 yiem wuov mbienx zungv ndanc dongz
da faanh nzaeng nzangv mienh cuotv ninh mbuo nyei nzangv
 yiem koiv nyei nzangv nouh caux yietc zungv nzangv jien daaih souv jienv wuov mbienx
ninh mbuo bungx sing bungx qiex hnyouv mun nyei nzauh nyiemv meih
 ninh mbuo haaz nie mbung an ninh mbuo nyei m nqorngv
 zungv njangx wuov saaiv ndui
weic meih ninh mbuo teix m nqorngv njang nzengc
 yaac zuqv jienv la maah ndie cou
 ninh mbuo hnyouv mun jienv bungx sing bungx qiex nyei nyiemv duqv kouv haic
 mba nziu zungv haih mbaaix
ninh mbuo nzauh nyiemv meih nyei ziangh hoc ninh mbuo weic meih baaux diuh naanc zingh nzung gorngv
  maaih haaix dauh hnangv tailaqv yiem koiv gu nyuoz zuqc mietc
meih yiem koiv gan nzangv fungx cuotv maaiz maaic nyei ga naaiv
 meih bun ziex guoqv mienh buangv hnyouv
 meih nyei zinh zoih caux huox camv haic bun lungh ndiev nyei hungh diex butv zoih
ih zanc meih yiem koiv ndo nyei dorngx zuqc koiv mborqv huv nzengc
 meih nyei huox caux yiem nzangv nyei yietc zungv mienh caux jienv meih zemh njiec koiv
yiem koiv hlen nyei zuangx mienh weic meih gamh nziex haic
 ninh mbuo nyei hungh diex gamh nziex gau
 hmien zungv mbienc nzengc
norm norm guoqv nyei saeng eix mienh cuotv qiex bun cing a hneiv meih buangh zuqc kouv
 meih nyei setv mueiz gamh nziex
 haic
 yietc liuz maiv maaih meih aqv
