yiem i yipv deic bung ziouv  gorngv mbuox mose caux aalon
naaiv norm hlaax oix zuqc benx meih mbuo nyei zih hlaax
 se siang hnyangx nyei daauh norm hlaax
oix zuqc mbuox i saa laa en nyei zuangx mienh
 naaiv norm hlaax taux saeng ziepc wuov hnoi
 dauh dauh m jangc dorn oix zuqc tengx ganh nyei hmuangv doic ginv dauh yungh dorn fai ba gi yungh dorn
 yietc buonc mienh longc yietc dauh
haaix buonc mienh hmuangv zoqc
 nyanc maiv nzengc yietc dauh ba gi yungh dorn nor
 oix zuqc caux yiem nitv fatv wuov buonc juangc nyanc
 yaac oix zuqc funx ba gi yungh dorn ziux mienh laanh nyanc duqv mbu ziex
longc ba gi yungh dorn yaac duqv
 yungh dorn yaac duqv
 mv baac oix zuqc longc doix hnyangx
 maiv maaih dorngx nqemh nyei yungh fai ba gi yungh gouv dorn
ginv cuotv daaih uix jienv taux naaiv norm hlaax ziepc feix wuov hnoi
 lungh maanz hmuangx
 i saa laa en nyei zuangx mienh oix zuqc zorqv ninh mbuo nyei yungh dorn daix
yiem haaix norm biauv nyanc
 oix zuqc zorqv wuov dauh yungh dorn nyei nziaamv nzaatv jienv gaengh gu nguaaic caux i bung gaengh zouc
dongh wuov muonz ninh mbuo oix zuqc nyanc ziqv daaih nyei yungh orv caux maiv an bingv nyei njuov caux jienv lai im
wuov deix orv maiv dungx nyanc nyiemz yaac maiv dungx zouv
 oix zuqc ziangh dauh ziqv
 liemh m nqorngv
 liemh buoz zaux
 liemh jaangh
 hlan lo haaix
maiv dungx liouh yietc deix taux lungh ndorm
 se gorngv maaih zengc taux lungh ndorm oix zuqc buov guangc
nyanc nyei ziangh hoc oix zuqc hnangv naaiv nor nyanc
 oix zuqc sai jienv houx hlaang
 daapc jienv heh
 nanv jienv biaav mbiaac gaanv jienv nyanc
 naaiv se ziouv  nyei siex maengc zipv
dongh naaiv muonz yie oix mingh gormx i yipv deic bung daix nzengc dauh dauh dorn la gauv caux saeng kuv njiec nyei daauh toi dorn
 yie yaac oix siemv dingc i yipv deic bung yietc zungv zienh nyei zuiz
 yie se ziouv
nzaatv gaengh zouc
 gaengh gu nguaaic wuov deix nziaamv zoux jangx hoc bun cing meih mbuo yiem nyei dorngx
 yie buatc naaiv deix nziaamv
 yie ziouc baeng zaqc jiex
 nqenx cuotv meih mbuo aqv
 yie daix i yipv mienh wuov zanc
 yie maiv bun meih mbuo zuqc naaiv deix dongh yie hoic i yipv mienh maengc nyei zeqc naanc
naaiv norm hnoi meih mbuo oix zuqc jangx jienv
 yietc doic jiex yietc doic oix zuqc longc naaiv norm hnoi jiex zipv houc ziouv
  se yietc liuz oix zuqc gan nyei leiz nyeic
siec hnoi gu nyuoz oix zuqc nyanc maiv an bingv nyei njuov
 daauh hnoi oix zuqc zorqv yiem biauv nyei bingv cuotv nzengc weic zuqc yiem daauh hnoi taux da cietv hnoi gu nyuoz
 haaix dauh nyanc an bingv nyei ga naaiv nor
 oix zuqc yiem i saa laa en mienh mbu ndongx zuqc pai guangc mingh
da yietv hnoi oix zuqc gapv zunv zoux leiz baaix
 da cietv hnoi fih hnangv nyei
 naaiv deix hnoi gu nyuoz
 cuotv liuz mbenc nyanc mbenc hopv bun zuangx mienh nyanc
 maiv dungx zoux ganh nyungc gong
oix zuqc jiex maiv an bingv nyei njuov nyei zipv weic zuqc dongh naaiv norm hnoi yie dorh meih mbuo guanh guanh yiem i yipv deic bung cuotv
 weic naaiv meih mbuo oix zuqc jiex naaiv norm zipv
 benx meih mbuo yietc doic jiex yietc doic nyei leiz nyeic
zih hlaax ziepc feix wuov hnoi lungh maanz hmuangx
 taux nyic ziepc yietv lungh maanz hmuangx
 oix zuqc nyanc maiv an bingv nyei njuov
naaiv deix siec hnoi maiv dungx bun haaix dauh nyei biauv maaih bingv
 haaix dauh nyanc da faanh an bingv nyei ga naaiv
 maiv gunv ganh fingx mienh fai buonv fingx mienh
 wuov dauh oix zuqc yiem i saa laa en nyei zuangx mienh mbu ndongx pai guangc mingh
maiv dungx nyanc haaix nyungc an bingv nyei ga naaiv
 maiv gunv yiem haaix
 oix zuqc nyanc maiv an bingv nyei njuov
mose heuc i saa laa en nyei zuangx mienh gox daaih nzoih
 gorngv mbuox ninh mbuo
meih mbuo oix zuqc mingh ziux meih mbuo nyei biauv zong hmuangv doic ginv dauh ba gi yungh dorn fai yungh dorn daix daaih zoux siex maengc zipv nyei ba gi yungh dorn
oix zuqc zorqv yietc zeiv husopc miev ziemx bunh gu nyuoz nyei nziaamv
 dorh mingh nzaatv gaengh gu nguaaic caux i bung gaengh zouc
 maiv dungx bun haaix dauh cuotv gaengh ka ndau taux lungh ndorm
ziouv  oix mingh gormx i yipv deic bung daix i yipv mienh
 ninh buatc gaengh gu nguaaic caux i bung gaengh zouc nyei nziaamv nor
 ninh ziouc jiex gaengh ndaangc
 maiv bun mietc maengc wuov dauh bieqc meih mbuo nyei biauv daix meih mbuo
meih mbuo caux meih mbuo nyei zeiv fun oix zuqc yietc liuz gan naaiv diuh leiz
meih mbuo mingh taux ziouv  laengz bun meih mbuo wuov norm deic bung
 meih mbuo oix zuqc gan naaiv nyungc leiz nyeic
meih mbuo nyei naamh nyouz naaic gaax meih mbuo
  gan naaiv nyungc leiz nyeic maaih haaix nyungc eix leiz
meih mbuo oix zuqc mbuox ninh mbuo
  naaiv se fongc horc ziec bun ziouv
  weic jiex ziouv  siex maengc zipv
 se yie mbuo yiem i yipv deic bung
 ziouv  daix i yipv mienh wuov zanc
 ninh jiex i saa laa en mienh nyei biauv
 liouh yie mbuo nyei maengc
 baeqc fingx ziouc gueic njiec ndau baaix ziouv
i saa laa en nyei zuangx mienh ei jienv ziouv  mbuox mose caux aalon nyei waac zoux
taux ndaamv muonz
 ziouv  daix i yipv deic bung mienh nyei dauh dauh dorn la gauv
 yiem zueiz jienv hungh weic wuov dauh faalo nyei dorn la gauv daix taux yiem loh hmuangx wuov dauh zuiz mienh nyei dorn la gauv
 liemh saeng kuv nyei daauh toi dorn yietc zungv daix nzengc
wuov muonz faalo caux ninh nyei jien caux zuangx baeqc fingx jiez sin daaih
 i yipv mienh yietc zungv mbiouh mbiouh nyei nyiemv
 weic zuqc maiv maaih yietc norm biauv maiv daic yietc laanh mienh
dongh wuov muonz faalo heuc mose caux aalon daaih
 ninh gorngv
meih mbuo gunv mingh aqv
 liemh meih mbuo caux i saa laa en nyei zuangx mienh gaanv cuotv yie nyei deic bung aqv
 hnangv meih mbuo tov wuov nor
 gunv mingh zaangc meih mbuo nyei ziouv  maah
dorh jienv meih mbuo nyei ngongh guanh
 yungh caux ba gi yungh guanh
 hnangv meih mbuo gorngv wuov nor mingh aqv
 yaac tov fuqv bun yie
i yipv mienh beqv i saa laa en mienh gaanv cuotv ninh mbuo nyei deic bung
 ninh mbuo gorngv
meih mbuo maiv biaux nor aeqv
 yie mbuo yietc zungv daic nzengc aqv
i saa laa en mienh ziouc zorqv caix ziangx maiv gaengh an bingv nyei njuov dapv jienv ninh mbuo caix njuov nyei bunh
 longc lui beu jienv
 aengx buix jienv mingh aqv
ninh mbuo ei jienv mose paaiv nyei waac zoux
 tengx i yipv mienh tov jiem nyaanh nyei siou setv caux lui houx
ziouv bun i yipv mienh nqoi fim nqoi eix ninh mbuo
 ninh mbuo tov haaix nyungc
 i yipv mienh ziouc bun wuov nyungc
 ninh mbuo hnangv naaiv nor nduov duqv i yipv mienh nyei ga naaiv dorh jienv mingh nzengc
i saa laa en mienh yiem laa maa setc cuotv jauv mingh taux sukc kotv
 m jangc dorn maaih leih maiv go juqv sinx dauh
 cih cuotv m sieqv dorn caux fu jueiv
aengx maaih ganh fingx mienh camv nyei caux jienv ngongh guanh
 yungh caux ba gi yungh guanh camv nyei
 gan jienv ninh mbuo mingh
ninh mbuo ziqv yiem i yipv deic bung dorh daaih nyei njuov nyiemz
 ninh mbuo maiv duqv an bingv weic zuqc ninh mbuo zuqc zunc
 beqv jienv cuotv i yipv ziouc maiv maaih qangx mbenc ninh mbuo nyei nyanc hopv
i saa laa en mienh yiem i yipv deic bung feix baeqv faah ziepc hnyangx
buangv feix baeqv faah ziepc hnyangx wuov hnoi
 ziouv  nyei guanh guanh mienh cuotv i yipv deic bung
i saa laa en mienh cuotv i yipv deic bung wuov muonz
 ziouv  zuov jienv
 goux jienv ninh mbuo
 hnangv naaic
 i saa laa en mienh yietc doic jiex yietc doic oix zuqc yietc liuz jangx jienv wuov muonz
ziouv  gorngv mbuox mose caux aalon
naaiv se siex maengc zipv nyei leiz nyeic
maiv dungx bun ganh fingx mienh nyanc
mv baac longc nyaanh maaiz daaih nyei nouh gauv oix zuqc jiex gaatv nyei leiz ndaangc cingx bun ninh nyanc duqv
caux yiem meih mbuo nyei biauv caamx baav nyei kaeqv mienh fai cingv daaih nyei gong mienh nyanc maiv duqv
nyanc nyei ziangh hoc oix zuqc yiem biauv gu nyuoz nyanc
 maiv dungx dorh cuotv gaengh ka ndau
 nyanc wuov dauh yungh dorn maiv dungx bun mbungv nauv yietc diuh
i saa laa en nyei zuangx mienh oix zuqc jiex naaiv norm zipv
se gorngv maaih ganh fingx mienh daaih yiem meih mbuo mbu ndongx
 ninh yaac oix jiex ziouv nyei siex maengc zipv
 wuov laanh mienh nyei biauv zong m jangc dorn yietc zungv oix zuqc jiex gaatv nyei leiz nzengc
 ninh ziouc hnangv buonv deic mienh nor
 nyanc duqv nyei
 mv baac haaix dauh m jangc dorn maiv jiex gaatv nyei leiz
 maiv duqv caux jienv nyanc
buonv deic i saa laa en mienh fai yiem meih mbuo mbu ndongx nyei ganh fingx mienh oix zuqc juangc naaiv diuh leiz longc
ziouv  hnangv haaix nor mbuox mose caux aalon
 i saa laa en nyei zuangx mienh hnangv wuov nor zoux
dongh wuov hnoi
 ziouv  dorh guanh guanh i saa laa en mienh cuotv i yipv deic bung
