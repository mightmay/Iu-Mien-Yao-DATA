ziux ziouv  mangc
 i saa laa en mienh aengx zoux waaic sic
 ziouv  ziouc zorqv ninh mbuo jiu bun yiem fi li saa die mienh nyei buoz ndiev feix ziepc hnyangx
wuov zanc maaih dauh ndaan fingx nyei mienh
 mbuox heuc maa no aa
 yiem solaa zingh
 ninh nyei auv maiv haih maaih gu nguaaz
ziouv nyei fin mienh hinc cuotv daaih mbuox naaiv dauh auv
meih m daaih maiv haih maaih gu nguaaz
 yaac maiv haih maaih saeng yungz
 mv baac meih zungv oix maaih norm sin
 yungz duqv dauh dorn
weic naaiv oix zuqc faix fim
 meih oix zuqc gec maiv dungx hopv a ngunc diuv fai haaix nyungc diuv
 yaac maiv dungx nyanc maaih uix nyei ga naaiv
weic zuqc meih oix maaih norm sin
 oix yungz duqv dauh dorn
 yietc liuz maiv dungx teix ninh nyei m nqorngv
 weic zuqc naaiv dauh dorn cuotv seix daaih guei tin hungh zoux naasi mienh
 ninh oix jiez gorn njoux i saa laa en mienh biaux ndutv fi li saa die mienh nyei buoz ndiev
naaiv dauh m sieqv dorn ziouc mingh gorngv mbuox ninh nyei nqox
maaih dauh tin hungh nyei mienh daaih lorz yie
 ninh nyei hmien mueic hnangv tin hungh nyei fin mienh nor
 yie haiz gengh gamh nziex nyei
 yie maiv duqv naaic ninh yiem haaix daaih
 ninh yaac maiv mbuox yie ninh nyei mbuox heuc haaix nyungc
mv baac ninh gorngv mbuox yie
  meih oix maaih norm sin
 yungz duqv dauh dorn
 hnangv naaic meih maiv dungx hopv a ngunc diuv fai haaix nyungc diuv yaac maiv dungx nyanc maaih uix nyei ga naaiv
 weic zuqc naaiv dauh dorn cuotv seix daaih taux daic
 ninh oix zuqc guei tin hungh zoux naasi mienh
maa no aa ziouc daux gaux tov ziouv
ziouv aah
 tov meih aengx paaiv nzunc tin hungh nyei mienh daaih hinc cuotv bun yie mbuo i hmuangv buatc
 yaac njaaux yie mbuo hiuv duqv
 wuov dauh dorn cuotv seix daaih
 yie mbuo horpc zuqc hnangv haaix nor dorh ninh
tin hungh muangx haiz maa no aa daux gaux nyei waac
 wuov dauh m sieqv dorn zueiz wuov ndeic gu nyuoz nyei ziangh hoc
 tin hungh nyei fin mienh aengx daaih lorz ninh mv baac ninh nyei nqox
 maa no aa
 maiv caux ninh yiem
wuov dauh m sieqv dorn siepv siepv nyei tiux mingh mbuox ninh nyei nqox
dongh wuov hnoi daaih lorz yie wuov dauh mienh aengx hinc cuotv bun yie buatc
maa no aa ziouc jiez sin gan jienv ninh nyei auv mingh taux wuov dauh mienh nyei nza hmien naaic ninh
meih dongh zinh ndaangc caux naaiv dauh m sieqv dorn gorngv waac wuov dauh fai
 wuov dauh dau
zeiz nyei
 yie se dongh wuov dauh aqv
maa no aa ziouc gorngv
naaiv deix sic za gengh cuotv daaih zien hnangv meih gorngv nyei waac
 wuov dauh dorn nyei maengc oix hnangv haaix nor
 nqa haav hingv ninh oix zuqc zoux haaix nyungc
ziouv nyei fin mienh gorngv mbuox maa no aa
yie mbuox naaiv dauh m sieqv dorn nyei yietc zungv waac ninh oix zuqc mbungh longx
maiv dungx bun ninh nyanc yiem a ngunc hmei duqv daaih nyei haaix nyungc
 maiv dungx hopv a ngunc diuv fai haaix nyungc diuv
 maiv dungx nyanc maaih uix nyei ga naaiv
 yie hatc nyei haaix nyungc waac ninh oix zuqc ei jienv zoux nzengc
maa no aa gorngv mbuox ziouv nyei fin mienh
tov meih maiv dungx gaengh mingh
 yie mbuo oix mbenc dauh yungh dorn dorh daaih bun meih
ziouv nyei fin mienh gorngv mbuox maa no aa
maiv gunv meih heuc yie zuov
 yie yaac maiv nyanc meih nyei ga naaiv
 mv baac se gorngv meih liuc leiz buov ziec nyei ga naaiv
 gunv fongc horc bun ziouv
weic zuqc maa no aa maiv hiuv duqv wuov dauh mienh benx ziouv nyei fin mienh
maa no aa naaic ziouv nyei fin mienh
meih nyei mbuox heuc haaix nyungc tov mbuox yie
 weic zuqc meih gorngv nyei waac cuotv daaih zien nyei ziangh hoc
 yie mbuo oix taaih meih
ziouv nyei fin mienh gorngv mbuox maa no aa
meih zoux haaix nyungc naaic yie nyei mbuox
 yie nyei mbuox se mbuoqc horngh nyei mbuox
maa no aa ziouc zorqv dauh yungh dorn caux jienv fongc horc ziec nyei laangh ziqc daaih an jienv ziec dorngh
 la bieiv gu nguaaic
 fongc horc bun ziouv
 se zoux mbuoqc horngh nyei sic wuov dauh
 maa no aa caux ninh nyei auv mangc jienv
ninh mbuo i hmuangv mangc jienv wuov zanc buatc douz mbietc yiem ziec dorngh hiaangx faaux lungh
 ziouv nyei fin mienh yiem ziec dorngh nyei douz mbietc gu nyuoz faaux lungh mi aqv
 maa no aa caux ninh nyei auv buatc ziouc puoqv njiec ndau mingh
yiem naaic daaih ziouv  nyei fin mienh maiv hinc cuotv bun maa no aa caux ninh nyei auv buatc aqv
 maa no aa ziouc hiuv duqv wuov dauh mienh se ziouv  nyei fin mienh
maa no aa gorngv mbuox ninh nyei auv
mbuo ndongc haaix zungv oix zuqc daic weic zuqc mbuo duqv buatc liuz tin hungh
mv baac ninh nyei auv gorngv mbuox ninh
se gorngv ziouv oix daix mbuo nor
 ninh maiv zipv mbuo buov ziec nyei ga naaiv caux fongc horc nyei laangh ziqc
 ninh maiv hinc naaiv deix yietc zungv sic bun mbuo
 ih zanc yaac maiv gorngv naaiv deix waac mbuox mbuo
nqa haav wuov dauh m sieqv dorn yungz duqv dauh dorn ziouc cuotv mbuox heuc saem sanx
 wuov dauh dorn hlo jienv faaux
 ziouv  yaac ceix fuqv bun ninh
ninh yiem maa haa ne ndaan
 solaa zingh caux etc taa on zingh mbu ndongx wuov zanc
 ziouv  nyei singx lingh yiem ninh jiez gorn dorh ninh zoux gong
