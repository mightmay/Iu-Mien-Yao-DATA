yie mbuo zuqc guaatv mingh ziepc yietv hnyangx faah hlaax saeng yietv wuov hnoi
 yie aengx duqv zipv ziouv  nyei waac gorngv
baamh mienh aah
 meih oix zuqc gorngv mbuox i yipv nyei hungh
 faalo
 caux ninh nyei zuangx mienh
+ meih ndongc naaic hlo
 yie haih zorqv haaix nyungc beiv duqv meih
mangc maah
 meih se hnangv le mbaa norn nyei si ndaa zongh ndiangx
 maaih nquaah nzueic nzie jienv lomc
 za gengh hlang haic
 ndiangx dueiv cunx bieqc gu nguaaic nyei mbuonx
maaih wuom camv tengx ninh haih hlo
 ndau ndiev ndo nyei wuom bun ninh hlang jienv faaux
 maaih ndoqv liouc huing gormx zuangx nyei dorngx
 ndoqv nyei caax bun wuom mingh taux lomc nyei yietc zungv ndiangx
hnangv naaic ninh gauh hlang jiex yietc zungv lomc nyei ndiangx
 ndiangx nquaah youc hiaangx youc ndaauv
 weic zuqc ninh duqv wuom camv
ndaamv lungh nyei yietc zungv norqc daaih foux lauz yiem ninh nyei nquaah
 lomc huaang nyei yietc zungv hieh zoih yiem ninh nyei nquaah ga ndiev njiec dorn
 yietc zungv zoux hlo nyei guoqv nyei baeqc fingx yaac yiem ninh ga ndiev bingx laangh
za gengh benx nzueic haic nyei domh ndiangx
 nquaah yaac cuotv daaih ndaauv
 weic zuqc ninh nyei nzungh njiec ndo bieqc taux wuom camv nyei dorngx
tin hungh nyei huingx gu nyuoz nyei si ndaa zongh ndiangx saaix maiv hingh ninh
 zongh ndiangx nyei nquaah yaac maiv ndongc wuov diuh ndiangx nyei
 pa len ndiangx yaac beiv maiv taux ninh nyei nquaah
 yiem tin hungh nyei huingx gu nyuoz nyei ndiangx maiv maaih yietc diuh ndongc ninh nzueic
yie bun ninh nzueic
 maaih ndiangx nquaah camv
 yiem tin hungh nyei e nden huingx gu nyuoz nyei yietc zungv ndiangx mueic jieqv ninh
+ weic naaiv ziouv tin hungh  gorngv
weic zuqc ninh hlang haic
 ndiangx dueiv yiem mbuonx gu nyuoz
 weic ninh hlang
 ninh nyei hnyouv yaac maux
yie ziouc jiu ninh bun maanc guoqv gu nyuoz nyei yietc dauh henv nyei mienh
 naaiv dauh ndongc haaix zungv oix ziux ninh zoux nyei orqv sic winh bun ninh
 yie zunc ninh cuotv mi aqv
ganh fingx mienh
 se gauh ciouv jiex nyei mienh
 oix goix ninh nauv
 guangc jienv wuov
 ninh nyei nquaah ziouc ndortv njiec mbong gu nguaaic caux yietc zungv horngz gu nyuoz
 ninh nyei nquaah yaac nauv ndortv njiec deic bung nyei diuh diuh ndoqv hlen
 lungh ndiev nyei zuangx mienh ziouc yiem ninh nyei bingx laangh dorngx cuotv mingh
 guangc ninh yiem wuov aqv
ndaamv lungh nyei norqc oix nzopc jienv nauv njiec nyei ndiangx
 lomc huaang nyei yietc zungv hieh zoih yaac oix yiem ninh nyei nquaah gu nguaaic
hnangv naaic se weic bun yiem wuom hlen nyei haaix diuh ndiangx maiv haih ndongc wuov diuh hlo hlang
 maaih ndiangx dueiv cunx bieqc gu nguaaic nyei mbuonx
 maiv gunv duqv wuom gaux yungz nyei ndiangx
 maiv maaih yietc diuh ndongc ninh hlang
 weic zuqc yietc zungv oix zuqc daic mingh caux jienv baamh mienh yiem yiemh gen
 se caux daic mingh nyei mienh yiem wuov norm kuotv
+ ziouv tin hungh hnangv naaiv nor gorngv
taux wuov diuh domh ndiangx zuqc njiec yiemh gen wuov zanc
 yie oix bun wuov deix ndau ndiev ndo nyei wuom weic ninh nzauh
 yie yaac oix dangv jienv ninh nyei ndaaih
 yaac bun wuom camv nyei dingh
 laaix wuov diuh ndiangx daic
 yie oix bun hmuangx om jienv le mbaa norn mbong
 yaac bun yiem lomc nyei yietc zungv ndiangx weic ninh muangv nzengc
yie zorqv ninh zoi njiec yiemh gen
 se caux mienh njiec ndau ndiev nyei kuotv wuov zanc
 yie bun maanc guoqv mienh haiz ninh ndortv nyei qiex mbui
 ziouc sin zinx nyanh nyanh nyei
 wuov zanc yiem e nden huingx nyei yietc zungv ndiangx
 se ginv cuotv gauh longx jiex nyei ndiangx caux yiem le mbaa norn gauh longx
 gauh nzueic nyei ndiangx
 dongh yietc zungv duqv wuom gaux yungz nyei ndiangx
 ziouc yiem ndau ndiev duqv orn hnyouv
ninh mbuo yaac caux jienv ninh njiec yiemh gen
 taux zuqc nzuqc ndaauv daix nyei mienh
 yiem maanc guoqv kaux ninh wuov deix yaac caux ninh zuqc mietc
+ yiem e nden huingx maaih haaix diuh ndiangx ndongc meih hlo
 maaih njang laangc
 ih zanc meih oix caux e nden nyei yietc zungv ndiangx zuqc njiec taux yiemh gen
 yiem maiv jiex gaatv nyei leiz nyei mienh mbu ndongx
 se caux zuqc nzuqc ndaauv daix daic wuov deix yietc njiec bueix
+ ziouv tin hungh  gorngv
 naaiv se faalo hungh caux ninh nyei mienh maanh
