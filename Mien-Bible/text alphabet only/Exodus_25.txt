ziouv gorngv mbuox mose
oix zuqc mbuox i saa laa en mienh dorh ga naaiv daaih fongc horc bun yie
 haaix dauh nqoi fim nqoi eix fongc horc
 meih oix zuqc zipv daaih weic yie
meih oix zuqc zipv ninh mbuo fongc horc nyei ga naaiv se jiem
 nyaanh
 dongh siqv
ba gi suix setv mbuov
 luoqc
 siqv hongc
 la maah ndie muonc
 yungh biei
nyomc daaih siqv nyei yungh gouv ndopv caux fuoqv daaih longx nyei saeng kuv ndopv
  da suqv ndiangx
caux buov dang nyei ga lanv youh
 ndaang nyei laapc liuc weic zorpc orn mienh nyei youh caux hung
caux yietc nyungc jaaix haic nyei la bieiv siqv nzueic nyei
 caux ziex nyungc la bieiv weic dingx jienv domh sai mienh nyei efotv caux buang la kuotv wuov kuaaiv ga naaiv
zuangx mienh oix zuqc weic yie zoux norm singx dinc
 yie ziouc yiem ninh mbuo mbu ndongx
naaiv norm zaangc tin hungh nyei ndopv liuh caux ndopv liuh gu nyuoz nyei jaa dorngx oix zuqc hnangv yie mbuox meih wuov nor zoux
oix zuqc longc da suqv ndiangx zoux norm faang
 ndaauv i ndorqc bienx
 jangv ndorqc bienx
 hlang ndorqc bienx
longc jiem buang jienv ga nyiec caux gu nyuoz
 aengx longc jiem zoux bin hormh gormx
oix zuqc dox biei norm jiem kuing dingx jienv biei jieqv faang zaux nyei gu nguaaic
 yietc bung faang maaih i norm
longc da suqv ndiangx zoux i diuh gaeng faang nyei ndiangx yaac buang jienv jiem
zorqv daaih cunx jienv faang ga hlen nyei kuing weic gaeng faang
naaiv deix gaeng faang nyei ndiangx oix zuqc zanc zanc cunx jienv
 maiv dungx baeng cuotv
aengx zorqv yie oix jiu bun meih wuov deix i kuaaiv laengz ngaengc waac nyei la bieiv benv dapv jienv faang gu nyuoz
oix zuqc longc jiem zoux ceix en nyei weic wuov norm faang nqaaix
 ndaauv i ndorqc bienx
 jangv ndorqc bienx
longc jiem daav i dauh ke lu mbim daaih an i bung faang daauh
yietc bung maaih dauh
 bun i bung faang daauh nyei ke lu mbim ziangh jienv caux faang nqaaix benx yietc kuaaiv mi aqv
naaiv deix i dauh ke lu mbim oix zuqc hmien doix hmien
 yang ndaatv nzie jienv faang gu nguaaic
 i dauh zungv mangc jienv faang nqaaix
zorqv yie oix jiu bun meih wuov deix i kuaaiv laengz ngaengc waac nyei la bieiv benv dapv jienv faang gu nyuoz aengx zorqv nqaaix gomv jienv
yie oix yiem laengz ngaengc waac faang
 ceix en nyei weic gu nguaaic wuov deix i dauh ke lu mbim mbu ndongx
 buangh meih
 yaac zorqv yie oix hatc i saa laa en mienh nyei yietc zungv leiz jiu bun meih
oix zuqc longc da suqv ndiangx zoux norm dieh
 ndaauv i ndorqc
 jangv yietc ndorqc
 hlang ndorqc bienx
aengx longc jiem buang jienv dieh
 yaac longc jiem zoux bin hormh gormx dieh hlen
yaac longc jiem hormh dieh hlen faaux yietc waengh zaangv hlang
 aengx longc jiem zoux bin hormh gormx
dox biei norm jiem kuing dingx jienv biei bung dieh gorqv zaengx dieh zaux wuov norm dorngx
naaiv deix kuing oix zuqc dingx nitv jienv dieh bin weic cunx gaeng dieh nyei ndiangx
gaeng dieh nyei ndiangx oix zuqc longc da suqv ndiangx zoux daaih yaac buang jienv jiem
oix zuqc longc jiem zoux dieh nyei jaa dorngx
 se bienh
 domh ba gen
 nzormc caux ciev a ngunc diuv nyei nguaah baengh
oix zuqc zorqv gengx tin hungh nyei njuov an jienv dieh gu nguaaic
 yie nyei nza hmien
 zanc zanc gengx yie
oix zuqc longc jiem zoux norm dang
 dang jaax dang sin oix zuqc daav daaih
 dang nyei zaanv caux biangh nyueiz biangh ei yaac oix zuqc juangc naaiv ndunh jiem daav cuotv daaih
dang sin oix zuqc bun zoux juqv caax nquaah
 yietc bung maaih buo caax
naaiv deix nquaah
 yietc caax oix zuqc maaih buo norm zaanv hnangv an man biangh nor
 norm norm maaih biangh nyueiz caux biangh ei
 da nyeic caax fih hnangv nyei
 yiem dang sin cuotv nyei juqv caax fih hnangv nzengc
dang sin maaih biei norm zaanv hnangv an man biangh
 norm norm maaih biangh nyueiz caux biangh ei
juqv caax nquaah
 caax caax nquaah gorn ga ndiev maengx maaih norm biangh nyueiz
biangh nyueiz caux caax caax nquaah
 caux dang jaax dang sin
 oix zuqc juangc yietc ndunh jiem daav cuotv daaih benx yietc norm
oix zuqc zoux siec norm dang zaanv don jienv siec caax nquaah dueiv mueiz bun dang ziux njang dang jaax nyei nza hmien maengx
longc jiem daav njiuv japv dang cov caux an njiuv nyei bienh
dang caux dang nyei jaa sic oix zuqc longc nyic ziepc yietv joih  jiem daav daaih
zoux naaiv deix ga naaiv oix zuqc faix fim
 ei jienv yiem mbong mbuox meih nyei nyungc zeiv zoux
