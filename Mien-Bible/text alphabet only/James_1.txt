 yaagorpc
 zoux tin hungh nyei bou yaac zoux ziouv yesu giduc nyei bou
 yie jangx taux meih mbuo yiem nzaanx nyei ziepc nyeic fingx
yie nyei gorx youz aac
 meih mbuo buangh zuqc nyungc nyungc kouv naanc oix zuqc funx benx njien youh nyei sic
weic zuqc meih mbuo hiuv duqv buangh naaiv deix sic se seix mangc meih mbuo nyei sienx fim
 weic bun meih mbuo maaih noic diev duqv
oix zuqc longc noic diev taux daauh weic bun meih mbuo haih benx dunh yunh nzoih nyei mienh
 maiv caa yietc nyungc
se gorngv meih mbuo haaix dauh cong mengh maiv gaux
 oix zuqc tov tin hungh
 tin hungh ziouc ceix bun aqv
 weic zuqc tin hungh nyei hnyouv jangv haic
 oix bun zuangx mienh yaac maiv hemx
mv baac tov nyei mienh oix zuqc longc sienx fim daux gaux
 maiv dungx hlungh hluotv
 weic zuqc haaix dauh hlungh hluotv se hnangv nziaaux buonc koiv jiez laangc mietv mingh mietv daaih nor
wuov dauh maiv zuqc hnamv daaih ziouv oix bun haaix nyungc ninh
weic zuqc wuov nyungc mienh maaih i diuc hnyouv
 zoux haaix nyungc yaac maiv dingc
jomc wuov dauh gorx youz duqv tin hungh taaih ninh faaux hlang ziouc oix zuqc a hneiv
butv zoih wuov dauh zuqc tin hungh bun ninh zoux faix yaac oix zuqc a hneiv weic zuqc butv zoih mienh oix hnangv miev nyei biangh nor
 ziec mi aqv
weic zuqc mba hnoi cuotv daaih
 nyutc doqc pui nyaux nqaai
 biangh ziouc bioh mi aqv
 nzueic nyei jaax tuix nzengc
 butv zoih mienh zoux jienv ninh nyei gong yiem
 yaac hnangv naaiv deix biangh nor
 manc manc baac nzengc mi aqv
haaix dauh zuqc seix yaac diev duqv taux daauh
 wuov dauh maaih orn lorqc aqv
 weic zuqc diev liuz
 ziouc duqv tin hungh ceix bun nyei maengc
 se dongh tin hungh laengz bun hnamv ninh wuov deix mienh duqv nyei maengc
haaix dauh buangh zuqc nduov ninh baamz zuiz nyei sic maiv dungx gorngv
tin hungh nduov yie baamz zuiz
 weic zuqc hiuang orqv nyei sic maiv haih nduov maiv zuqc tin hungh
 tin hungh yaac maiv nduov haaix dauh baamz zuiz
mv baac mienh zuqc nduov se laaix ganh nyei hnyouv hanc ziouc yuoqc ganh mingh baamz zuiz
hnyouv hanc haaix nyungc se beiv maaih jienv sin nor
 yungz cuotv daaih benx zuiz mi aqv
 zuiz hlo dingc
 ziouc bun wuov dauh mienh zuqc daic mi aqv
yie hnamv haic nyei gorx youz aac
 maiv dungx zuqc nduov
yietc zungv longx nyei
 dunh yunh nyei zingh nyeic yiem tin dorngh njiec daaih
 se tin hungh
 dongh zeix cuotv lungh nyei nyungc nyungc njang wuov dauh
 ceix bun mbuo
 ninh yietc liuz maiv goiv yienc
 yaac maiv guinh dongz torngv zuqc hmuangx
tin hungh ziux ninh ganh nyei za eix longc zien leiz nyei doz yungz mbuo daaih weic bun mbuo yiem ninh zeix daaih nyei maanc muotc zoux da yietv
yie hnamv haic nyei gorx youz aac
 naaiv meih mbuo oix zuqc hiuv
 dauh dauh oix zuqc siepv siepv nyei muangx
 mv baac maiv dungx zoux nzuih siepv
 yaac maiv dungx qiex jiez siepv
weic zuqc mienh qiex jiez maiv haih zoux maiv cuotv tin hungh horpc haic nyei za eix
weic naaiv meih mbuo oix zuqc guangc nzengc yietc zungv laih hlopv caux hiuang orqv nyei sic
 oix zuqc suonc hnyouv muangx tin hungh zuangx jienv meih mbuo nyei hnyouv nyei doz
 dongh haih njoux meih mbuo wuov nyungc doz
maiv dungx nduov ganh laaic haiz liuz doz ziouc gaux aqv
 daaux nzuonx oix zuqc ei jienv zoux
haaix dauh haiz liuz doz yaac maiv ei jienv zoux
 se hnangv dauh mienh longc gingx mangc ninh ganh nyei hmien
mangc liuz
 ziouc mingh mi aqv
 yaac liemh zeih la kuqv nzengc ninh ganh nyei hmien mueic hnangv haaix nor
tin hungh dunh yunh nyei leiz latc bun mienh duqv zoux bungx nqoi nyei mienh
 haaix dauh zaah mangc
 yaac zanc zanc zaah jienv
 maiv la kuqv ninh haiz nyei leiz
 haiz liuz ziouc ei jienv zoux
 wuov nyungc mienh yiem ninh zoux nyei sic ziouc duqv orn lorqc
haaix dauh funx ninh ganh sienx duqv longx mv baac maiv gunv ganh nyei nzuih nor
 se kungx nduov ganh hnangv
 ninh sienx nyei jauv maiv lamh longc aqv
ei zaangc diex tin hungh mangc
 mbuo sienx duqv horpc
 zoux cing nzengc se hnangv naaiv
 buatc guh hanh dorn caux auv guaav ndortv naanc
 oix zuqc goux
 yaac oix zuqc goux jienv ganh
 maiv bun baamh gen nyei haaix nyungc jauv guoqv mbuo laih hlopv
