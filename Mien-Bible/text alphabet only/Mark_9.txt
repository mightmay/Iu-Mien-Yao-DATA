yesu aengx mbuox ninh mbuo
yie gorngv zien mbuox meih mbuo
 souv jienv naaiv nyei mienh maaih deix zungv maiv gaengh daic ziouc duqv buatc tin hungh maaih jienv nernh nyei qaqv daaih zoux ziouv gunv mienh
nqa haav juqv hnoi
 yesu dorh jienv bide
 yaagorpc caux yo han faaux norm mbong hlang
 lengh nyei dorngx
 sai gorx mbuo mangc jienv wuov zanc
 buatc yesu tiuv nzengc mi aqv
ninh nyei lui houx mbopv baeqc nyei
 zaengh zaengh wuov
 lungh ndiev maiv maaih haaix dauh haih nzox duqv ninh nyei lui houx ndongc naaic baeqc
wuov deix buo dauh sai gorx aengx buatc e li yaa caux mose hinc cuotv yiem wuov caux yesu gorngv waac
bide ziouc gorngv mbuox yesu
sai diex aah
 yie mbuo yiem naaiv gengh longx haic
 tov bun yie mbuo zoux buo norm liuh
 zoux norm bun meih
 zoux norm bun mose
 aengx zoux norm bun e li yaa
bide caux wuov deix sai gorx gamh nziex haic
 zungv maiv hiuv duqv oix zuqc gorngv haaix nyungc
maaih dorv mbuonx daaih om jienv ninh mbuo
 aengx maaih qiex yiem wuov mbuonx gorngv
naaiv se yie nyei dorn hnamv
 muangx ninh maah
sai gorx mbuo liemh zeih mangc naaiv mangc wuov
 maiv buatc haaix dauh caux ninh mbuo yiem
 kungx buatc yesu ganh hnangv
yiem mbong njiec daaih wuov zanc yesu hatc ninh mbuo
maiv dungx gorngv meih mbuo buatc liuz naaiv deix sic mbuox haaix dauh
 zuov yie
 baamh mienh nyei dorn
 daic mingh aengx nangh daaih cingx daaih gorngv oc
sai gorx mbuo haiz liuz naaiv deix waac ziouc yiem hnyouv jangx jienv
 laanh caux laanh gorngv
+ daic mingh aengx nangh daaih  wuov joux waac maaih haaix nyungc eix leiz
sai gorx mbuo ziouc naaic yesu
njaaux leiz nyei fin saeng weic haaix diuc gorngv e li yaa oix zuqc daaih ndaangc
yesu dau
e li yaa za gengh daaih ndaangc
 bun nyungc nyungc nzuonx daaih hnangv loz wuov nor
 mv baac ging sou weic haaix diuc fiev baamh mienh nyei dorn oix zuqc siouc ziex nyungc kouv
 yaac zuqc mienh nqemh
yie mbuox meih mbuo
 e li yaa zungv taux daaih aqv
 mienh yaac sueih eix zoux bun ninh mi aqv
 hnangv ging sou fiev jienv gorngv nor
yesu mbuo aengx nzuonx taux wuov deix sai gorx mbuo wuov
 buatc mienh camv haic weih gormx ninh mbuo
 aengx maaih deix njaaux leiz nyei fin saeng yiem wuov caux ninh mbuo nzaeng
zuangx mienh yietv buatc yesu
 ninh mbuo gengh mbuoqc horngh haic yaac tiux jienv mingh zipv
yesu naaic ninh nyei sai gorx
meih mbuo caux ninh mbuo nzaeng haaix nyungc
yiem zuangx mienh gu nyuoz
 maaih laanh mienh dau
fin saeng aac
 yie dorh yie nyei dorn daaih lorz meih weic zuqc maaih dauh hieh guaiv mienv muoqv ninh maiv haih gorngv waac
maiv gunv yiem haaix
 mienv yaac muoqv ninh
 zorqv ninh zong njiec ndau
 maaih wuom nzuih mbiaauz cuotv
 ninh yaac ngaatc jienv nyaah
 ciou ngaengc nzengc
 yie tov meih nyei sai gorx zunc mienv cuotv
 mv baac ninh mbuo maiv haih zunc maiv cuotv
yesu mbuox ninh mbuo
meih mbuo naaiv doic mienh aah
 meih mbuo za gengh maiv sienx
 yie oix zuqc caux meih mbuo yiem ndongc haaix lauh
 yie oix zuqc nyienz meih mbuo taux haaix zanc
 dorh wuov dauh dorn daaih yie naaiv maah
ninh mbuo ziouc dorh wuov dauh dorn daaih
 mienv yietv buatc yesu
 ziouc liemh zeih muoqv wuov dauh dorn ciou king njiec ndau mingh
 njangx tin njangx deic nyei
 yaac cuotv wuom nzuih mbiaauz
yesu naaic wuov dauh dorn nyei die
ninh hnangv naaiv nor benx daaih ndongc haaix lauh
 wuov dauh die dau
yiem faix nyei ziangh hoc benx daaih aqv
ziex nzunc wuov dauh hieh guaiv mienv muoqv ninh king bieqc douz nzauc fai ndortv wuom
 oix bun ninh daic
 se gorngv fin saeng haih nor
 tov korv lienh yie mbuo
 tengx yie mbuo maah
yesu gorngv
meih naaic
  se gorngv meih haih
  da faanh haaix dauh sienx
 ninh nyungc nyungc zoux duqv nyei
wuov dauh dorn nyei die liemh zeih heuc jienv gorngv
yie sienx nyei
 mv baac dongh yie sienx maiv taux nyei
 tov meih tengx yie haih sienx
yesu buatc zuangx mienh mbengx jienv daaih fatv haic ziouc hatc wuov dauh hieh guaiv mienv
 ninh gorngv
meih naaic dauh m normh ndung
 ga naaiv hngongx mienv aah
 yie hatc meih cuotv naaiv dauh dorn daaih
 yietc liuz maiv dungx muoqv ninh aqv
mienv waiz waiz nyei heuc
 aengx muoqv wuov dauh dorn ciou kouv haic
 ziang naaic cuotv mi aqv
 buatc wuov dauh dorn hnangv janx daic nor
 mienh camv ziouc gorngv
ninh daic mi aqv loh
mv baac yesu nanv jienv ninh nyei buoz
 ken jiez sin daaih
 ninh ziouc souv jienv aqv
nqa haav yesu bieqc biauv
 sai gorx mbuo bingx jienv naaic ninh
yie mbuo weic haaix diuc zunc wuov dauh mienv maiv cuotv
yesu dau
oix zuqc daux gaux cingx daaih haih zunc duqv naaiv nyungc mienv cuotv
 maiv maaih ganh nyungc za eix aqv
yesu mbuo leih nqoi wuov norm dorngx aengx jiex gaa li li saengv
 yesu maiv oix haaix dauh hiuv duqv ninh yiem haaix
weic zuqc ninh njaaux jienv ninh nyei sai gorx
 ninh gorngv mbuox sai gorx mbuo
 baamh mienh nyei dorn
 zungv oix zuqc jiu bun mienh
 ninh mbuo oix daix yie mv baac nqa haav buo hnoi yie oix nangh daaih
mv baac sai gorx mbuo maiv mengh baeqc naaiv joux waac nyei eix leiz yaac gamh nziex maiv naaic yesu
ninh mbuo mingh taux kaa be naa um mungv
 bieqc biauv mingh
 yesu ziouc naaic ninh nyei sai gorx mbuo
gan jauv daaih wuov zanc
 meih mbuo nzaeng haaix nyungc
mv baac ninh mbuo maiv ko lo weic zuqc gan jauv daaih wuov zanc ninh mbuo nzaeng haaix dauh zoux gauh hlo jiex
yesu ziouc zueiz njiec
 heuc ninh nyei ziepc nyeic dauh sai gorx daaih zunv ziouc mbuox ninh mbuo
haaix dauh oix zoux hlo jiex
 wuov dauh oix zuqc bun ganh zoux faix jiex yaac zoux zuangx mienh nyei bou
yesu aengx ken dauh fu jueiv daaih souv jienv ninh mbuo mbu ndongx yaac hlorpv jienv mbuox sai gorx mbuo
haaix dauh dengv yie nyei mbuox zipv dauh naaiv deix faix nyei fu jueiv
 wuov dauh yaac zipv yie
 haaix dauh zipv yie
 maiv daan zipv yie
 ninh yaac zipv paaiv yie daaih wuov dauh
yo han mbuox yesu
sai diex aah
 yie mbuo buatc dauh mienh longc meih nyei mbuox zunc mienv cuotv
 yie mbuo ziouc laanh ninh
 maiv bun zoux
 weic zuqc ninh maiv zeiz zoux mbuo nyei guanh
yesu mbuox ninh mbuo
maiv dungx laanh ninh
 weic zuqc maiv maaih haaix dauh haih longc yie nyei mbuox zoux liuz mbuoqc horngh nyei sic
 nduqc dangh hnangv daaux nzuonx daaih gorngv doqc yie
weic zuqc haaix dauh maiv caux mbuo doix dekc
 wuov dauh se tengx mbuo aqv
yie mbuox zien meih mbuo
 haaix dauh bun zaanv wuom meih mbuo hopv weic zuqc meih mbuo guei giduc
 wuov dauh nyei zingh nyeic maiv haih ndortv
se gorngv haaix dauh nduov yietc dauh naaiv deix sienx yie nyei fu jueiv faix baamz zuiz
 zorqv domh morc ndiux jienv wuov dauh nyei jaang
 bungx njiec koiv gauh longx
se gorngv meih nyei buoz nduov meih baamz zuiz
 oix zuqc hngaqv guangc
 zoqc jieqv buoz mv baac duqv yietc liuz nyei maengc corc gauh longx maaih i jieqv buoz mv baac ndortv deic nyuoqc
 bieqc yietc liuz zieqc jienv nyei douz
yiem wuov nyanc ninh mbuo wuov deix gaeng mau yietc liuz maiv daic
 buov ninh mbuo wuov nyungc douz yaac yietc liuz zieqc jienv nyei
se gorngv meih nyei zaux nduov meih baamz zuiz
 oix zuqc hngaqv guangc
 zoqc jieqv zaux mv baac duqv yietc liuz nyei maengc corc gauh longx maaih i jieqv zaux mv baac zuqc zoi njiec deic nyuoqc
yiem wuov nyanc ninh mbuo wuov deix gaeng mau yietc liuz maiv daic
 buov ninh mbuo wuov nyungc douz yaac yietc liuz zieqc jienv nyei
se gorngv meih nyei m zing nduov meih baamz zuiz oix zuqc gueix guangc mingh
 zoqc norm m zing mv baac duqv bieqc tin hungh nyei guoqv corc gauh longx maaih i norm m zing yaac zuqc zoi njiec deic nyuoqc
yiem wuov nyanc ninh mbuo wuov deix gaeng mau yietc liuz maiv daic
 buov ninh mbuo wuov nyungc douz yaac yietc liuz zieqc jienv nyei
tin hungh oix longc douz bun dauh dauh mienh cing nzengc
 hnangv mienh zorqv nzauv an ziec nyei ga naaiv weic bun wuov nyungc ga naaiv cing nzengc
 maiv maaih uix nor
nzauv se longx nyei
 mv baac se gorngv nzauv nyei mueix tuix zaamv mingh
 hnangv haaix nor noic duqv nzaaih daaih
 nzauv hnangv haaix nor bun nyanc hopv maaih mueix
 meih mbuo yaac oix zuqc hnangv wuov nor laanh caux laanh zoux horpc
 laanh caux laanh horpc fim dongh eix nyei yiem
