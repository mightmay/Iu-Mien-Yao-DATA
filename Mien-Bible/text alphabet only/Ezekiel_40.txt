yie mbuo zuqc guaatv mingh nyic ziepc hmz hnyangx wuov hnyangx
 se ye lu saa lem zuqc baaic waaic nqa haav ziepc feix hnyangx
 bieqc siang hnyangx saeng ziepc wuov hnoi
 dongh wuov hnoi ziouv  nyei qaqv yiem yie nyei sin
 ninh ziouc dorh yie mingh
yiem laauc yaangh nyei sic tin hungh dorh yie mingh taux i saa laa en deic bung
 bun yie yiem norm hlang haic nyei mbong
 yiem mbong gu nguaaic nyei naamh bung maaih nyungc zeiv hnangv norm zingh nor
ninh dorh yie taux wuov
 yie buatc laanh mienh
 mou zeiv hnangv dongh siqv
 souv jienv laatc nyei gaengh ndaangc
 buoz nanv jienv la maah hlaang caux biaav ndorqc
wuov laanh mienh gorngv mbuox yie
baamh mienh nyei dorn aah
 oix zuqc longc meih nyei m zing mangc yaac longc meih nyei m normh muangx longx
 oix zuqc longc hnyouv mangc yie bun meih buatc nyei yietc zungv
 se weic naaiv yie cingx dorh meih daaih naaiv
 da faanh meih buatc nyei
 meih oix zuqc gorngv mbuox i saa laa en mienh
yie buatc zaangc tin hungh nyei biauv huing nzuonx nyei dorngx maaih laatc weih gormx
 wuov laanh mienh nanv jienv ndorqc nyei biaav
 ndaauv juqv ndorqc
 mouz ndorqc lengh yietc buoz zaangv
 wuov laanh mienh ziouc ndorqc laatc
 laatc hoz ndongc yietc diuh biaav ndorqc
 hlang ndongc yietc diuh biaav ndorqc
ninh aengx mingh taux huin dong bung wuov dauh laatc gaengh nyei jauv
 ninh faaux tei gu nguaaic ndorqc gaengh bieqc nyei dorngx ndongc yietc diuh biaav ndorqc ndo
aengx maaih diuh jauv bieqc gu nyuoz
 i bung jauv ga hlen maaih buo qongx siouv gaeng mienh nyei dorngx
 mouz qongx ndaauv ndongc yietc diuh biaav ndorqc
 aengx jangv ndongc yietc diuh biaav ndorqc
 qongx qongx nqenx jienv mbu ndongx kungx nyei dorngx biaa ndorqc
 bieqc zaangc tin hungh nyei biauv gu nyuoz wuov kang laatc nyei gaengh ndaangc ndongc yietc diuh biaav ndorqc ndo
ninh aengx ndorqc cuotv laatc gaengh bieqc gu nyuoz wuov kang laatc wuov qongx
 maaih hietc ndorqc
laatc ndiouh hoz i ndorqc
 laatc gaengh gu nyuoz wuov qongx nyei gaengh huin mingh zaangc tin hungh nyei biauv
yiem dong bung nyei laatc gaengh gu nyuoz
 i bung zungv fih hnangv nyei
 yietc bung maaih buo qongx siouv gaeng mienh nyei dorngx
 qongx qongx fih lomh nyei
 naaiv bung nyei ndiouh caux wuov bung nyei ndiouh yaac fih lomh nyei
naaiv laanh mienh aengx ndorqc bieqc laatc nyei gaengh ndaangc
 maaih ziepc ndorqc jangv aengx maaih ziepc faam ndorqc ndaauv
yiem i bung jauv ga hlen
 siouv gaeng mienh nyei qongx
 qongx qongx nyei nza hmien maengx maaih nqenx nyei dorngx yietc ndorqc hlang
 wuov deix qongx yaac fih njietv fih ndaau juqv ndorqc
yiem yietc qongx nqa haav maengx njongc gu nguaaic taux doix ngaanc wuov qongx nqa haav maengx njongc gu nguaaic jangv nyic ziepc hmz ndorqc
 se yiem nqa haav maengx njongc nyei gaengh mingh taux doix ngaanc wuov bung nqa haav maengx njongc nyei gaengh
ninh ndorqc gaengh gu nyuoz wuov qongx jangv nyic ziepc ndorqc
 yiem gaengh gu nyuoz wuov qongx ga hlen maaih laatc weih gormx
yiem nza hmien maengx wuov kang gaengh ndaangc ndorqc mingh taux wuov bung gaengh gu nyuoz wuov qongx maaih hmz ziepc ndorqc
bieqc laatc gaengh wuov diuh jauv maaih fong muonh weih gormx
 qongx qongx nyei ndiouh maaih fong muonh
 fong muonh gu nyuoz jangv
 ga nyiec hepc
 gaengh gu nyuoz wuov qongx maaih fong muonh weih gormx
 yiem ndiouh yaac maaih daau ndiangx nyei fangx
ninh aengx dorh yie bieqc ga nyiec wuov kang laatc nyei gu nyuoz maengx
 yiem wuov nqenx jienv benx ziex qongx ziex qongx nyei
 maaih la bieiv dimc jienv weih gormx laatc
 maaih faah ziepc qongx huin mingh dimc la bieiv nyei jauv
naaiv deix dimc la bieiv nyei ndau yaac yiem dauh dauh laatc gaengh nyei jauv i bung ga hlen
 ndaauv nangv fih hnangv nyei
 naaiv se aiv nyei wuov kang dimc la bieiv nyei dorngx
naaiv laanh mienh yiem aiv wuov dauh laatc gaengh gu nyuoz maengx ndorqc mingh taux bieqc gu nyuoz wuov kang laatc nyei gaengh ga nyiec
 maaih yietc baeqv ndorqc
 mingh dong bung caux baqv bung yaac fih hnangv nyei
wuov laanh mienh aengx ndorqc ga nyiec wuov kang laatc gu nyuoz maengx
 huin mingh baqv bung wuov dauh gaengh ndongc haaix jangv
 ndongc haaix ndaauv
bieqc gaengh ga hlen
 yietc bung maaih buo qongx siouv gaeng mienh nyei dorngx
 ndiouh caux bieqc laatc gaengh wuov qongx caux da yietv dauh gaengh nyei ciqv cunx fih hnangv nyei
 ndaauv hmz ziepc ndorqc
 jangv nyic ziepc hmz ndorqc
fong muonh caux bieqc laatc gaengh wuov qongx caux diu daaih nyei daau ndiangx caux huin dong bung gaengh nyei ciqv cunx fih hnangv nyei
 maaih siec kang tei faaux gu nguaaic taux bieqc gaengh nyei dorngx
 yaac maaih gaengh gu nyuoz wuov qongx
hnangv huin dong bung nyei gaengh
 huin baqv bung nyei gaengh doix ziangx bieqc gu nyuoz wuov kang laatc nyei gaengh fih hnangv nyei
 yiem naaiv bung gaengh ndorqc mingh taux wuov bung gaengh maaih yietc baeqv ndorqc
wuov laanh mienh aengx dorh yie mingh taux naamh bung
 yiem naamh bung yaac maaih dauh gaengh
 ninh ziouc ndorqc ndiouh caux bieqc gaengh gu nyuoz wuov qongx
 naaiv dauh gaengh caux wuov deix gaengh nyei ciqv cunx fih hnangv nyei
bieqc naaiv dauh gaengh nyei jauv caux bieqc gaengh gu nyuoz wuov qongx maaih fong muonh weih gormx
 caux wuov deix fong muonh fih hnangv nyei
 naaiv deix dorngx ndaauv hmz ziepc ndorqc
 jangv nyic ziepc hmz ndorqc
maaih siec kang tei faaux gu nguaaic taux wuov dauh gaengh
 yaac maaih gaengh gu nyuoz wuov qongx
 norm norm ndiouh diu jienv daau ndiangx
 yietc bung maaih diuh
yiem gu nyuoz wuov kang laatc nyei naamh bung maaih dauh gaengh
 ninh ziouc yiem naaiv dauh gaengh ndorqc taux huin naamh bung wuov dauh gaengh
 maaih yietc baeqv ndorqc
wuov laanh mienh dorh yie yangh naamh bung nyei laatc gaengh bieqc gu nyuoz wuov kang laatc
 ninh ziouc ndorqc gu nyuoz naamh bung wuov kang gaengh
 naaiv dauh gaengh caux wuov deix gaengh fih lomh nyei
ga hlen wuov deix siouv gaeng mienh nyei qongx caux wuov deix ndiouh caux gaengh gu nyuoz maengx wuov qongx caux wuov deix ganh dauh laatc gaengh fih lomh nyei
 maaih fong muonh weih gormx
 gaengh gu nyuoz wuov qongx yaac maaih fih hnangv nyei
 yiem naaiv bung gaengh taux wuov bung gaengh ndaauv hmz ziepc ndorqc
 jangv nyic ziepc hmz ndorqc
bung bung yaac maaih yietc qongx yietc qongx
 qongx qongx ndaauv nyic ziepc hmz ndorqc
 jangv biaa ndorqc
gaengh gu nyuoz wuov qongx huin mingh ga nyiec wuov kang laatc
 ndiouh yaac diu jienv daau ndiangx yaac maaih hietc kang tei faaux taux gaengh
ninh aengx dorh yie mingh gu nyuoz wuov kang laatc
 taux dong bung wuov bung ziouc ndorqc dong bung gaengh
 buatc caux wuov deix gaengh fih hnangv nyei
ga hlen wuov deix siouv gaeng mienh nyei qongx caux wuov deix ndiouh caux gaengh gu nyuoz maengx wuov qongx caux wuov deix laatc gaengh fih lomh nyei
 maaih fong muonh weih gormx
 gaengh gu nyuoz wuov qongx yaac maaih fih hnangv nyei
 yiem naaiv bung gaengh taux wuov bung gaengh ndaauv hmz ziepc ndorqc
 jangv nyic ziepc hmz ndorqc
gaengh gu nyuoz wuov qongx huin mingh ga nyiec wuov kang laatc
 i bung nyei ndiouh diu jienv daau nyei ndiangx
 yaac maaih hietc kang tei faaux taux gaengh
ninh aengx dorh yie taux baqv bung nyei gaengh ziouc ndorqc
 buatc caux wuov deix fih lomh nyei
ga hlen nyei wuov deix siouv gaeng mienh nyei qongx caux wuov deix ndiouh caux gaengh gu nyuoz maengx wuov qongx caux wuov deix laatc gaengh fih lomh nyei
 maaih fong muonh huing gormx
 yiem naaiv bung gaengh taux wuov bung gaengh ndaauv hmz ziepc ndorqc
 jangv nyic ziepc hmz ndorqc
gaengh gu nyuoz wuov qongx huin mingh ga nyiec wuov kang laatc
 i bung nyei ndiouh yaac diu jienv daau ndiangx
 yaac maaih hietc kang tei faaux taux gaengh
yiem gaengh gu nyuoz wuov qongx nyei ndiouh ga hlen maaih yietc qongx yaac maaih gaengh bieqc
 se nzaaux buov ziec nyei saeng kuv nyei dorngx
laatc gaengh gu nyuoz wuov qongx ga hlen maaih biei norm dieh
 yietc bung maaih i norm
 naaiv deix dieh longc daix buov ziec nyei saeng kuv caux fiqv zuiz nyei saeng kuv aengx caux zoux dorngc zuiz fiqv nyei saeng kuv
yiem ga nyiec wuov kang gaengh ndaangc
 se baqv bung bieqc gaengh nyei dorngx
 maaih i norm dieh
 laatc gaengh gu nyuoz wuov bung yaac maaih i norm dieh
yiem gu nyuoz yaac maaih biei norm
 bieqc laatc gaengh wuov qongx ga nyiec aengx maaih biei norm
 maaih hietc norm dieh
 ninh mbuo bangc naaiv deix dieh daix fongc horc ziec nyei saeng kuv
weic buov ziec nyei saeng kuv maaih biei norm dieh benx zuqc daaih nyei la bieiv
 ndaauv ndorqc bienx
 jangv ndorqc bienx
 hlang yietc ndorqc
 naaiv deix dieh longc an jaa dorngx weic liuc leiz fongc horc buov ziec nyei saeng kuv caux ziec weic ganh nyungc jauv nyei ga naaiv
aengx maaih ngau yietc buoz zaangv jangv kuangx jienv huing gormx gu nyuoz nyei njongc
 naaiv deix dieh se weic an fongc horc ziec nyei saeng kuv orv
wuov laanh mienh ziouc dorh yie yiem ga nyiec bieqc gu nyuoz wuov kang laatc
 wuov kang laatc gu nyuoz maaih i qongx
 maaih yietc qongx yiem baqv bung nyei gaengh ga hlen huin mingh naamh bung
 maaih qongx yiem naamh bung nyei gaengh ga hlen huin mingh baqv bung
ninh gorngv mbuox yie
huin naamh bung wuov qongx se bun goux zaangc tin hungh nyei biauv wuov deix sai mienh
huin mingh baqv bung wuov deix se bun goux ziec dorngh nyei sai mienh
 naaiv deix sai mienh se saax ndokc nyei zeiv fun
 kungx naaiv deix lewi mienh hnangv haih mingh nitv fatv ziouv weic fu sux ninh
ninh aengx ndorqc laatc gu nyuoz
 ndaauv yietc baeqv ndorqc
 jangv yietc baeqv ndorqc
 se feix bung fih hnangv nyei
 ziec dorngh yaac yiem zaangc tin hungh nyei biauv nza hmien maengx
ninh aengx dorh yie mingh taux zaangc tin hungh nyei biauv capv cuotv nza hmien maengx wuov norm dorngx
 ndorqc wuov norm dorngx nyei ndiouh
 i bung ga hlen maaih biaa ndorqc
 capv cuotv wuov deix dorngx nyei gaengh jangv ziepc feix ndorqc
 i bung gaengh ga hlen buo ndorqc
capv cuotv nyei dorngx ndaauv nyic ziepc ndorqc
 jangv ziepc yietv ndorqc
 yaac maaih ziepc kang tei faaux
 i bung gaengh ga hlen nyei ndiouh yaac maaih domh ndiouh
