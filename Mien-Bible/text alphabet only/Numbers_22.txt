nqa haav i saa laa en mienh cuotv jauv mingh taux mo apc nyei ndau baengh
 jor ndaen ndaaih dong bung
 ye li ko zingh doix ngaanc
mo apc deic bung nyei hungh
 sipc bo nyei dorn
 mbaalaakv
 buatc i saa laa en mienh zoux bun aa mo lai mienh nyei yietc zungv sic
mo apc mienh gengh
 gamh nziex haic weic zuqc i saa laa en mienh camv
 haic
 mo apc mienh gamh nziex gau i saa laa en mienh
 ninh mbuo zungv hnyouv waaic nzengc
mo apc mienh ziouc mbuox mi ndien mienh nyei mienh gox
naaiv guanh ndongc naaic camv nyei mienh oix naqv mbiec nzengc huing nzuonx nyei yietc zungv ga naaiv
 hnangv ngongh gouv hlaix njang nzengc ciangv nyei miev nor
 wuov zanc sipc bo nyei dorn
 mbaalaakv
 zoux mo apc mienh nyei hungh
ninh ziouc paaiv mienh mingh mbuox mbe o nyei dorn
 mbaa laa am
 daaih
 mbaa laa am yiem ninh nyei buonv guoqv
 nitv fatv yu fe ditc ndaaih
 beto wuov
 mbaalaakv gorngv
maaih yietc fingx mienh yiem i yipv deic bung cuotv daaih yiem buangv lungh ndiev nyei ndau beih
 ih zanc ninh mbuo zungv daaih yiem jienv yie nyei doix ngaanc
tov meih ih zanc daaih tengx yie zioux ninh mbuo
 weic zuqc ninh mbuo gengh
 gauh henv yie
 hnangv naaic
 nziex yie haih mborqv hingh ninh mbuo
 zunc ninh mbuo cuotv deic bung mv bei
 weic zuqc yie hiuv duqv meih buang waac haaix dauh
 wuov dauh ziouc duqv fuqv
 meih zioux haaix dauh
 wuov dauh zuqc zioux aqv
mo apc caux mi ndien mienh nyei mienh gox ziouc cuotv jauv aengx dorh jienv cingv zioux nyei nyaanh mingh
 taux mbaa laa am wuov
 ninh mbuo ziang mbaalaakv nyei waac mbuox ninh
mbaa laa am mbuox ninh mbuo
meih mbuo bueix muonz naaiv oc
 ziux ziouv mbuox yie
 yie ziouc mbuox meih mbuo
 wuov deix mo apc mienh nyei jien ziouc hitv mbaa laa am wuov
tin hungh daaih taux mbaa laa am wuov naaic gaax ninh
caux meih yiem naaiv deix mienh se haaix dauh
mbaa laa am dau tin hungh
mo apc deic bung nyei hungh
 sipc bo nyei dorn
 mbaalaakv
 paaiv mienh daaih mbuox yie
maaih fingx mienh yiem i yipv deic bung cuotv daaih yiem buangv lungh ndiev nyei ndau beih
 ih zanc tov meih daaih zioux ninh mbuo
 hnangv naaic nziex yie haih caux ninh mbuo mborqv jaax aengx zunc ninh mbuo biaux norh
tin hungh gorngv mbuox mbaa laa am
maiv dungx caux naaiv deix mienh mingh
 yaac maiv dungx zioux i saa laa en mienh
 weic zuqc yie ceix fuqv bun ninh mbuo mi aqv
da nyeic ndorm
 mbaa laa am jiez sin daaih mbuox yiem mbaalaakv daaih wuov deix zoux hlo nyei mienh
meih mbuo nzuonx meih mbuo ganh nyei deic bung aqv
 weic zuqc ziouv maiv bun yie caux meih mbuo mingh
wuov deix mo apc mienh nyei jien ziouc nzuonx mbaalaakv wuov gorngv
mbaa laa am maiv kangv caux yie mbuo daaih
mbaalaakv aengx paaiv deix zoux hlo nyei mienh mingh
 gauh camv yaac maaih mengh dauh gauh hlo zinh ndaangc wuov deix
ninh mbuo mingh taux mbaa laa am wuov gorngv
sipc bo nyei dorn
 mbaalaakv
 hnangv naaiv nor gorngv
  tov maiv dungx bun haaix nyungc laanh jienv bun meih maiv duqv taux yie naaiv
yie oix bun meih duqv domh zingh nyeic
 meih oix yie zoux haaix nyungc yie yaac ei jienv zoux
 tov
 daaih tengx yie zioux naaiv deix mienh
mv baac mbaa laa am dau mbaalaakv paaiv daaih nyei mienh
maiv gunv mbaalaakv zorqv nzengc buangv hungh dinc nyei jiem nyaanh bun yie
 yie yaac maiv haih zoux jiex ndaangc ziouv
  yie nyei tin hungh
 mbuox nyei
 domh sic fai fiuv sic maiv haih zoux
ih zanc tov meih mbuo yiem muonz naaiv hnangv zinh ndaangc wuov deix nor
 weic bun yie hiuv duqv ziouv  aengx oix jaa mbuox haaix nyungc yie
wuov muonz tin hungh daaih gorngv mbuox mbaa laa am
weic zuqc naaiv deix mienh daaih lorz meih
 meih gunv caux ninh mbuo mingh aqv
 mv baac kungx ziux yie mbuox nyei waac zoux hnangv
da nyeic ndorm
 mbaa laa am jiez sin daaih
 zorqv geh orn buic jienv ninh nyei lorh
 gan jienv wuov deix mo apc mienh nyei jien mingh
mv baac tin hungh qiex jiez haic weic zuqc mbaa laa am mingh
 ziouv  nyei fin mienh ziouc daaih souv jienv jauv dangv jienv ninh
 wuov zanc mbaa laa am geh jienv lorh
 aengx maaih i dauh bou gan ninh mingh
lorh buatc ziouv  nyei fin mienh souv jienv wuov jauv nanv jienv nzuqc ndaauv
 lorh ziouc simv cuotv jauv hlen bieqc ndeic mingh
 mbaa laa am ziouc mborqv lorh
 aapv lorh aengx faaux wuov jauv
ziouv  nyei fin mienh aengx mingh souv jienv i norm a ngunc huingx mbu ndongx
 jauv hepc nyei dorngx
 i bung jauv hlen yaac maaih la bieiv laatc
lorh buatc ziouv nyei fin mienh ziouc mbengx jienv laatc jiex
 njaapc zuqc mbaa laa am nyei zaux
 mbaa laa am ziouc aengx mborqv ninh nyei lorh
ziouv  nyei fin mienh aengx jiex mingh souv jienv gauh hepc jiex nyei yietc norm dorngx
 zaaix maengx
 mbiaauc maengx
 maiv maaih dorngx mingh aqv
lorh buatc ziouv  nyei fin mienh ninh ziouc mbaapv njiec
 mbaa laa am corc geh jienv nyei
 mbaa laa am qiex jiez
 haic
 longc biaav mbiaac mborqv
ziouv  bun lorh haih gorngv waac mbuox mbaa laa am
yie zoux haaix nyungc bun meih
 meih cingx daaih mborqv yie naaiv deix buo nzunc
mbaa laa am dau lorh
meih zoux bun yie baaic hmien
 se gorngv yie nyei buoz nanv jienv nzuqc ndaauv nor
 yie ih zanc zungv daix meih aqv
lorh aengx gorngv mbuox mbaa laa am
yie maiv zeiz meih ganh nyei lorh
 dongh meih yietc seix geh taux ih zanc fai
 yie hnangv naaiv nor zoux jiex bun meih nyei fai
 mbaa laa am gorngv
maiv zoux jiex
wuov zanc ziouv  bun mbaa laa am nyei m zing haih mangc duqv buatc ziouv  nyei fin mienh nanv jienv nzuqc ndaauv souv jienv wuov jauv
 mbaa laa am ziouc mbaapv njiec ndau
ziouv  nyei fin mienh naaic ninh
meih weic haaix diuc mborqv meih nyei lorh taux buo nzunc
 yie daaih naaiv dangv meih nyei jauv weic zuqc meih zoux nyei se ngaengc jienv yie zoux
lorh buatc yie yaac simv pien naaiv deix buo nzunc
 se gorngv ninh maiv simv nor
 yie zungv daix meih aqv
 mv baac liouh meih nyei lorh
mbaa laa am gorngv mbuox ziouv nyei fin mienh
yie baamz zuiz aqv
 yie maiv hiuv duqv meih yiem wuov jauv dangv jienv yie
 se gorngv meih maiv a hneiv yie mingh nor
 yie ziouc nzuonx aqv
ziouv nyei fin mienh gorngv mbuox mbaa laa am
gunv caux naaiv deix mienh mingh aqv
 mv baac kungx ei yie mbuox nyei waac gorngv hnangv
 mbaa laa am ziouc gan jienv mbaalaakv paaiv daaih wuov deix jien mingh mi aqv
mbaalaakv haiz gorngv mbaa laa am daaih
 ninh ziouc mingh taux mo apc deic bung nyei gapv jaaix gauh go jiex nyei yietc norm zingh
 aannon ndaaih hlen wuov zipv
mbaalaakv gorngv mbuox mbaa laa am
yie paaiv mienh mingh heuc meih gaanv daaih
 meih zoux haaix nyungc maiv daaih
 meih laaic yie maiv bun zingh nyeic gaux fai
mbaa laa am dau
ih zanc yie se taux meih naaiv aqv
 mv baac yie fungc haih la guaih gorngv haaix nyungc
 tin hungh hnangv haaix nor mbuox yie
 yie kungx haih hnangv wuov nor gorngv hnangv
mbaa laa am ziouc caux jienv mbaalaakv mingh ki li yaatv husotv zingh
mbaalaakv daix ngongh caux ba gi yungh ziec yaac zorqv deix orv bun mbaa laa am caux gan jienv mingh wuov deix jien
da nyeic ndorm
 mbaalaakv dorh mbaa laa am faaux taux mbaamotv mbaa an
 yiem naaic ninh mangc duqv buatc deix i saa laa en mienh
