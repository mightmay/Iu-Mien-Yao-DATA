ndaa li atc hungh paaiv mienh mingh yiem mbaa mbi lon siou jaaix nyei ga naaiv nyei dorngx
 siou sou nyei biauv
 zaah mangc wuov deix hungh daan
yiem mi ndie saengv
 ekc mbaa taa naa domh zingh
 lorz buatc njunc sou fiev jienv hnangv naaiv gorngv
sailatv zoux hungh daauh hnyangx
 ninh njiec lingc gorngv taux yiem ye lu saa lem
 zaangc tin hungh nyei biauv
 naaiv norm zaangc tin hungh nyei biauv oix zuqc siang ceix jiez daaih weic zoux fongc horc ziec nyei dorngx
 naaiv norm biauv oix zuqc hlang luoqc ziepc ndorqc
 jangv luoqc ziepc ndorqc
njongc oix zuqc lapv buo yiemc domh la bieiv nqenx yiemc ndiangx
 qiemx longc nyei ga naaiv yietc zungv se longc hungh diex nyei nyaanh cuotv
liemh zinh ndaangc ne mbu katv netv saa hungh yiem ye lu saa lem
 zaangc tin hungh nyei biauv
 caangv dorh daaih hietv jienv mbaa mbi lon wuov deix jiem nyaanh jaa sic oix zuqc tuix nzuonx ye lu saa lem
 nyungc nyungc ziux ninh nyei loz dorngx an jienv zaangc tin hungh nyei biauv gu nyuoz
hnangv naaic
 yu fe ditc ndaaih mba hnoi ndortv maengx nyei tatv te nai saengv ziouv caux qetaa mbo se nai
 caux jienv yiem wuov norm saengv lomh nzoih zoux jien nyei mienh
 oix zuqc simv nqoi
maiv dungx la nyauv ninh mbuo ceix zaangc tin hungh nyei biauv nyei gong
 oix zuqc bun yiutai mienh nyei saengv ziouv caux yiutai mienh nyei mienh gox ceix zaangc tin hungh nyei biauv yiem loz dorngx
maiv daan mbuoqc naaiv
 yie ih zanc hatc meih mbuo oix zuqc hnangv haaix nor zoux tengx yiutai mienh nyei mienh gox ceix naaiv norm zaangc tin hungh nyei biauv
 da faanh naaiv deix mienh qiemx zuqc longc nyei
 oix zuqc zorqv hungh diex nyei nyaanh
 se yiem yu fe ditc ndaaih fai bung nyei saengv siou daaih nyei nzou zinh
 cuotv gaux nzengc
 weic bun gong maiv dingh
ninh mbuo qiemx zuqc longc nyei nyungc nyungc
 maiv gunv buov ziec bun lungh zaangc nyei tin hungh nyei ngongh gouv lunx
 ba gi yungh gouv
 ba gi yungh gouv dorn
 fai mbiauh witv
 nzauv
 a ngunc diuv
 fai ga lanv youh
 ziux ye lu saa lem nyei sai mienh dingc ziangx nyei ga naaiv
 oix zuqc hnoi hnoi jiu bun ninh mbuo
 maiv dungx bun dangx
hnangv naaiv zoux weic bun ninh mbuo haih fongc horc ziec nyei ga naaiv horpc lungh zaangc tin hungh nyei hnyouv
 yaac daux gaux jouh ninh ceix fuqv bun yie caux yie nyei dorn mbuo
yie aengx hatc meih mbuo
 se gorngv haaix dauh goiv yie naaiv deix lingc nor
 oix zuqc caeqv diuh ninh ganh nyei biauv nyei ndiangx pai laic daaih cunx tong ninh
 yaac zoux bun ninh nyei biauv benx la fapv ndui
se gorngv haaix dauh hungh fai haaix fingx mienh goiv yie naaiv diuh lingc fai mietc ye lu saa lem nyei naaiv norm zaangc tin hungh nyei biauv
 tov tin hungh
 dongh liepc ninh ganh nyei mengh yiem wuov norm dorngx
 zorqv ninh mbuo mietc nzengc
 yie
 ndaa li atc hungh
 njiec naaiv diuh lingc
 meih mbuo oix zuqc longx longx nyei ei jienv zoux
yu fe ditc ndaaih mba hnoi ndortv maengx nyei tatv te nai saengv ziouv caux qetaa mbo se nai
 aengx caux ninh mbuo nyei guanh longx longx nyei ei jienv ndaa li atc hungh njiec nyei lingc zoux
yaac maaih douc waac mienh
 hakv gai
 caux itc ndo nyei dorn
 se kaa li yaa
 tengx yiutai mienh nyei mienh gox zungx qaqv ceix zaangc tin hungh nyei biauv longx jienv mingh
 ninh mbuo ei jienv i saa laa en mienh nyei tin hungh nyei waac caux besie nyei hungh
 sailatv
 ndaa li atc
 caux aan taa se sitv
 nyei lingc ceix ziangx
dongh aa ndaa hlaax saeng faam
 ndaa li atc zoux hungh nyei da luoqc hnyangx
 zaangc tin hungh nyei biauv ceix ziangx mi aqv
i saa laa en nyei baeqc fingx
 sai mienh
 lewi fingx
 caux yietc zungv zuqc guaatv mingh nzuonx daaih nyei mienh
 njien njien youh youh nyei houc
 fungx wuov norm biauv bun tin hungh
fungx zaangc tin hungh nyei biauv bun tin hungh wuov zanc
 ninh mbuo fongc horc ngongh gouv yietc baeqv dauh
 ba gi yungh gouv nyic baeqv dauh
 ba gi yungh gouv dorn feix baeqv dauh
 weic fiqv i saa laa en zuangx mienh nyei zuiz maaih yungh gouv ziepc nyeic dauh
 ziux i saa laa en mienh nyei ziepc nyeic fingx
ei mose fiev nyei sou ninh mbuo paaiv sai mienh ziux ninh mbuo nyei guanh yaac paaiv lewi mienh ziux ninh mbuo luonh baan yiem ye lu saa lem fu sux tin hungh
taux zih hlaax ziepc feix
 zuqc guaatv mingh nzuonx daaih nyei mienh jiex siex maengc zipv
yietc zungv sai mienh caux lewi mienh ei jienv leiz saax ganh nyei uix
 yietc zungv ziouc cing nzengc mi aqv
 lewi mienh ziouc weic zuqc guaatv mingh aengx nzuonx daaih nyei zuangx mienh caux ninh mbuo nyei gorx youz
 zuangx sai mienh
 yaac weic ninh mbuo ganh daix jiex siex maengc zipv nyei ba gi yungh dorn
hnangv naaic
 yietc zungv zuqc guaatv mingh nzuonx daaih nyei i saa laa en mienh duqv nyanc ziec nyei saeng kuv
 yiem wuov norm deic bung guangc ganh fingx nyei zienh aengx zaangc ziouv
  i saa laa en mienh nyei tin hungh
 wuov deix mienh yaac lomh nzoih nyanc wuov deix ziec nyei saeng kuv
siec hnoi gu nyuoz ninh mbuo njien njien youh youh nyei jiex maiv an bingv nyei njuov nyei zipv
 tin hungh bun ninh mbuo a hneiv weic zuqc ninh goiv atc si lie guoqv nyei hungh nyei hnyouv bun ninh tengx ninh mbuo ceix zaangc i saa laa en mienh nyei tin hungh nyei biauv
