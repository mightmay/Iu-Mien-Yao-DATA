yaakopv haiz gorngv laa mbaan nyei dorn ngopv
 ninh mbuo gorngv
yaakopv nzaeng nzengc aa die nyei jaa dingh ga naaiv
 ninh butv zoih daaih maaih nyei nyungc nyungc se yiem mbuo nyei die daaih
yaakopv yaac zieqv duqv laa mbaan nyei eix leiz maiv hnangv zinh ndaangc wuov nor
 pioux camv haic aqv
ziouv gorngv mbuox yaakopv
nzuonx meih nyei cien ceqv nyei deic bung wuov oc
 yie oix caux meih yiem
yaakopv ziouc bun waac mingh mbuox laasen caux le aa daaih ninh nyei ba gi yungh yiem nyei ciangv
yaakopv gorngv mbuox ninh nyei auv mbuo
yie buatc meih nyei die nyei eix leiz caux yie maiv hnangv zinh ndaangc
 mv baac yie nyei die nyei tin hungh caux yie yiem
meih mbuo yaac hiuv duqv yie longc nzengc qaqv tengx meih mbuo nyei die zoux gong
mv baac meih mbuo nyei die corc pienx yie
 ninh tiuv yie nyei gong zinh duqv ziepc nzunc aqv
 mv baac tin hungh maiv bun ninh zoux haaix nyungc hoic yie
se gorngv ninh gorngv
  yungh maaih diemv nyei oix zuqc funx meih nyei gong zinh
  yietc zungv yungh njiec dorn maaih diemv nyei hnangv
 se gorngv ninh gorngv
  yungh ben oix zuqc funx meih nyei gong zinh
  ziangh guanh yungh ziouc kungx njiec dorn ben nyei hnangv
hnangv naaic
 tin hungh zorqv meih nyei die nyei buonc saeng kuv bun yie nzengc mi aqv
yungh saeng nyei ziangh hoc
 yie mbeix buatc tiux yungh nyeiz nyei yungh gouv
 maaih deix ben nyei
 maaih deix maaih diemv cou nyei
 maaih deix maaih diemv muonc nyei
mbeix buatc jienv nyei ziangh hoc
 tin hungh nyei fin mienh heuc yie
  yaakopv aac
  yie dau
  oeix
 yie yiem naaiv oc
ninh gorngv
  mangc gaax maah
 tiux yungh nyeiz nyei yietc zungv yungh gouv maaih deix ben nyei
 maaih deix diemv muonc nyei
 maaih deix diemv cou nyei
 weic zuqc laa mbaan zoux bun meih nyei yietc zungv yie buatc nzengc
yie se tin hungh
 dongh yiem mbetc en hinc cuotv bun meih buatc wuov dauh
 yiem mbetc en meih liepc norm la bieiv don jienv dox youh fungx bun yie
 yaac yiem wuov laengz jiez ngaengc waac
 mingh aqv
 ih zanc cuotv naaiv norm deic bung nzuonx meih cuotv seix nyei deic bung
laasen caux le aa dau yaakopv
yie mbuo nyei die nyei jaa dingh ih zanc zungv maiv maaih yie mbuo nzipc nyei buonc
ninh zoux bun yie mbuo hnangv benx ganh fingx mienh nor
 ninh yaac maaic yie mbuo nyei m nqorngv daaih yaac naqv nzengc mi aqv
tin hungh bun meih duqv yie mbuo nyei die nyei ga naaiv se benx yie mbuo nyei yaac benx yie mbuo nyei fu jueiv nyei
 ih zanc tin hungh hnangv haaix nor mbuox meih
 gunv hnangv wuov nor zoux
yaakopv ziouc mbenc ziangx ga naaiv
 ninh bun ninh nyei auv jueiv geh jienv lorh torh
yaac zunc jienv saeng kuv mingh ndaangc
 aengx dorh jienv ninh yiem batc ndaan aalam zornc duqv daaih nyei yietc zungv ga naaiv cuotv jauv nzuonx kaa naa an deic bung
 ninh nyei die
 i sakc
 wuov
wuov zanc laa mbaan cuotv mingh japv ninh nyei ba gi yungh biei
 laasen bangc wuov norm ziangh hoc nimc ninh nyei die yiem biauv zaangc nyei miuc fangx
yaakopv yaac nduov ninh nyei ong daa
 aalam mienh
 laa mbaan
 weic zuqc ninh bingx jienv biaux
 maiv mbuox
ninh dorh jienv ninh maaih nyei yietc zungv ga naaiv biaux jiex ziqc yu fe ditc ndaaih
 hungx jienv gi le aatc nyei mbong aiv dorngx mingh
yaakopv biaux mingh duqv buo hnoi
 laa mbaan cingx hiuv duqv
ninh ziouc dorh jienv ninh nyei gorx youz mingh zunc
 zunc siec hnoi ziouc zunc zaaic yiem gi le aatc nyei mbong aiv dorngx
wuov muonz laa mbaan mbeix buatc tin hungh daaih gorngv mbuox ninh
faix fim oc
 maiv gunv longx fai ciouv
 maiv dungx gorngv haaix nyungc bun yaakopv
laa mbaan zunc zaaic yaakopv wuov zanc
 yaakopv corng jienv ndopv liuh yiem gi le aatc nyei mbong aiv dorngx
 laa mbaan caux gan ninh mingh nyei gorx youz yaac corng jienv ninh mbuo nyei ndopv liuh wuov
laa mbaan gorngv mbuox yaakopv
meih fungc hnangv naaiv zoux
 meih nduov yie aengx guaaiv jienv yie nyei sieqv biaux hnangv mborqv jaax caangv duqv daaih nyei m sieqv dorn nor
meih fungc hnangv naaiv nor nduov yie
 bingx jienv biaux yaac maiv mbuox yietc joux yie
 se gorngv yie hiuv nor
 yie zoux nauc nyitc bun mienh baaux nzung
 mborqv lorh mborqv nzoz
 patv daanh baah
 fungx meih mbuo njien youh nyei cuotv jauv
meih liemh maiv bun yie duqv zom yie nyei fun caux yie nyei sieqv
 naaiv meih zoux nyei jauv za gengh hngongx haic
ih zanc meih yiem yie nyei buoz ndiev
 yie oix zoux haaix nyungc hoic meih se zoux duqv nyei
 mv baac a hmuangx meih nyei die nyei tin hungh box mbeix mbuox yie
  maiv gunv longx fai ciouv
 maiv dungx gorngv haaix nyungc bun yaakopv
yie hiuv duqv meih nyei hnyouv oix nzuonx meih nyei die nyei biauv cingx daaih biaux
 mv baac meih weic haaix diuc nimc yie yiem biauv zaangc nyei miuc fangx
yaakopv dau laa mbaan
yie gamh nziex meih oix zorqv meih nyei sieqv nzuonx
mv baac meih nyei miuc fangx aeqv
 se gorngv lorz buatc yiem haaix dauh
 maiv dungx liouh ninh nyei maengc aqv
 dorng jienv yie mbuo nyei zuangx gorx youz sou cuotv meih nyei haaix nyungc ga naaiv
 gunv zorqv nzuonx aqv
 yaakopv maiv hiuv duqv laasen nimc ninh nyei die nyei miuc fangx
laa mbaan ziouc bieqc yaakopv nyei ndopv liuh caux le aa nyei ndopv liuh caux wuov deix i dauh nouh beiz nyei ndopv liuh sou mv baac sou maiv cuotv ninh nyei miuc fangx
 ninh yiem le aa nyei ndopv liuh cuotv daaih aengx bieqc laasen nyei ndopv liuh
laasen zorqv wuov deix yiem biauv zaangc nyei miuc fangx dapv jienv lorh torh nyei dorx
 ninh ganh aeqv
 zueiz jienv gu nguaaic
 laa mbaan sou nzengc laasen nyei ndopv liuh mv baac lorz maiv buatc
laasen gorngv mbuox ninh nyei die
aa die aac
 meih maiv dungx nouz yie oc
 yie horpc zuqc jiez sin zipv die
 mv baac yie nyei sin yienc taux
 yie jiez maiv duqv sin
 laa mbaan sou nzengc ga naaiv yaac lorz maiv buatc ninh yiem biauv zaangc nyei miuc fangx
yaakopv qiex jiez haic ziouc gorngv laa mbaan
yie zoux haaix nyungc dorngc meih
 ziqc zuiz meih
 meih cingx qaqv zunc jienv yie daaih
meih sou nzengc yie nyei ga naaiv meih buatc haaix nyungc zeiz meih nyei ga naaiv
 zorqv cuotv daaih an jienv naaiv maah
 bun meih nyei mienh caux yie nyei mienh lomh nzoih mangc
 ninh mbuo ziouc hiuv duqv yie caux meih
 haaix dauh zoux horpc
yie caux meih yiem duqv nyic ziepc hnyangx aqv
 meih nyei ba gi yungh caux yungh maiv mbaang jiex dorn
 yietc dauh meih nyei ba gi yungh gouv fai yungh gouv yie maiv nyanc jiex
se gorngv hieh ga naaiv ngaatc
 yie maiv dorh mingh bun meih mangc
 yie ganh laengz ndortv hnangv
 janx zaqc nimc haaix nyungc
 maiv gunv lungh hnoi zanc fai lungh muonz zanc
 meih zungv heuc yie ganh tipv
lungh hnoi zanc yie diev nyutc pui
 diev yuoqv
 lungh muonz zanc yaac diev juangv
 guangc m njormh jaax
yie hnangv naaiv nor caux meih yiem buangv nyic ziepc hnyangx
 yie zoux gong ziepc feix hnyangx bietv meih nyei i dauh sieqv longc
 aengx zoux juqv hnyangx bietv meih nyei saeng kuv
 meih corc tiuv yie nyei gong zinh duqv ziepc nzunc mi aqv
se gorngv maiv zeiz yie nyei die nyei tin hungh
 apc laa ham nyei tin hungh
 dongh i sakc zaangc nyei tin hungh
 caux yie yiem nor
 meih zungv bun yie kungx buoz baeqc zaux nyei cuotv hnangv
 mv baac tin hungh buatc yie nyei kouv zingh caux yie nyei buoz zoux nyei gong
 a hmuangx ninh ziouc baav jienv meih
laa mbaan dau yaakopv
naaiv deix sieqv se yie nyei sieqv
 naaiv deix fu jueiv yaac yie nyei
 naaiv deix yungh guanh caux ba gi yungh guanh yaac yie nyei
 meih buatc jienv nyei yietc zungv se yie nyei
 ih hnoi yie haih zoux haaix nyungc tengx yie nyei sieqv caux ninh mbuo nyei fu jueiv
daaih maah
 meih caux yie oix zuqc liepc jiez ngaengc waac weic tengx mbuo i dauh zoux zorng zengx
yaakopv ziouc zorqv norm la bieiv liepc jiez daaih don jienv zoux jangx hoc
aengx mbuox ninh nyei mienh
nzauz la bieiv daaih maah
 ninh mbuo ziouc nzauz la bieiv daaih ndui jienv aqv
 ndui liuz
 ninh mbuo ziouc lomh nzoih yiem wuov la bieiv ndui nyei ga hlen nyanc hnaangx
laa mbaan cuotv wuov norm dorngx nyei mbuox heuc yegaa saax haax ndu taa
 mv baac yaakopv cuotv mbuox heuc gaa le etc
laa mbaan gorngv
ih hnoi naaiv ndui la bieiv zoux mbuo i dauh nyei zorng zengx
 weic naaiv wuov norm dorngx heuc gaa le etc
aengx duqv mbuox heuc mitv baa
 weic zuqc laa mbaan gorngv
mbuo leih nqoi doic mv baac tov ziouv yiem meih caux yie mbuo mbu ndongx zuov jienv
se gorngv meih zoux doqc yie nyei sieqv
 fai cuotv liuz yie nyei sieqv meih aengx ganh longc dauh auv
 maiv gunv yie maiv hiuv
 jangx jienv oc
 maaih tin hungh tengx meih caux yie zoux zorng zengx
laa mbaan aengx gorngv mbuox yaakopv
mangc gaax
 naaiv se yie ndui nyei la bieiv caux don jienv nyei la bieiv dongc yiem meih caux yie mbu ndongx
naaiv ndui la bieiv caux naaiv norm la bieiv dongc zoux zorng zengx tengx mbuo jangx zuqc
 yie maiv jiex meih wuov bung zoux haaix nyungc hoic meih
 meih yaac maiv jiex naaiv bung zoux haaix nyungc hoic yie
tov apc laa ham nyei tin hungh caux naa ho nyei tin hungh
 dongh ninh mbuo nyei die nyei tin hungh
 tengx mbuo dunx sic
 yaakopv ziouc ziangv jienv dongh ninh nyei die
 i sakc
 zaangc nyei tin hungh nyei mbuox laengz jiez ngaengc waac
ninh yaac yiem wuov norm mbong aiv longc saeng kuv ziec bun tin hungh yaac heuc ninh nyei gorx youz daaih lomh nzoih nyanc hnaangx
 nyanc liuz
 ninh mbuo ziangh muonz yiem wuov norm mbong
da nyeic ndorm nziouv nyei
 laa mbaan zom ninh nyei sieqv caux ninh nyei fun yaac buang waac ninh mbuo
 ziouc cuotv jauv nzuonx biauv aqv
