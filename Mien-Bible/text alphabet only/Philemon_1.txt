 baulo
 weic giduc yesu zuqc wuonx jienv loh
 yie caux mbuo nyei youz
 ti mo tai
 fiev fienx bun yie mbuo hnamv nyei doic
 dongh caux yie mbuo juangc gong zoux nyei mienh
 fi le mon
yaac fiev bun yie mbuo nyei muoc
 apc fie
 aengx caux yie mbuo lomh nzoih zoux baeng wuov dauh aan kipv batc
 caux yiem fi le mon nyei biauv gapv zunv zoux leiz baaix nyei jiu baang
tov mbuo nyei zaangc diex tin hungh caux ziouv yesu giduc ceix en ceix baengh orn bun meih mbuo
fi le mon youz aac
 yie daux gaux nyei ziangh hoc yie jangx zuqc meih yaac zanc zanc weic meih laengz zingh yie nyei tin hungh
weic zuqc yie haiz gorngv meih sienx longx ziouv yesu yaac hnamv haic tin hungh nyei zuangx mienh
yie tov tin hungh bun mbuo weic mbuo dongh nyungc sienx maaih nyei jiu tong
 tengx mbuo jaa hiuv duqv mbuo caux giduc juangc maengc ziangh duqv daaih longx nyei yietc zungv
youz aac
 meih ndongc naaic hnamv mienh bun yie gengh njien youh orn lorqc haic
 weic zuqc meih tengx tin hungh nyei zuangx mienh nyei hnyouv henv jiez daaih
weic zuqc mbuo se lomh nzoih sienx giduc nyei gorx youz
 yie haih bungx laangc nyei paaiv meih zoux meih horpc zuqc zoux nyei sic
mv baac weic zuqc yie hnamv meih
 yie cingx daaih tov meih hnangv
 yie
 baulo
 mienh gox mienh
 ih zanc yaac weic giduc yesu zuqc wuonx jienv loh
yie tengx yie nyei dorn
 o ne si matv
 tov
 yie zuqc wuonx jienv loh nyei ziangh hoc yie duqv o ne si matv daaih zoux yie nyei dorn
zinh ndaangc meih buatc ninh maiv lamh longc
 mv baac ih zanc ninh weic meih yaac weic yie maaih lamh longc haic aqv
ih zanc yie fungx ninh nzuonx meih naaic
 se hnangv maeqv yietc buonc yie nyei mba nziu gan jienv mingh mi aqv nor
yie weic kuv fienx zuqc wuonx jienv loh yaac haiz oix liouh ninh yiem naaiv div meih tengx yie
mv baac yie maiv gaengh zoux haaix nyungc taux meih nqoi nzuih
 weic bun meih zoux haaix nyungc longx se yiem meih ganh maaih hnyouv zoux
 maiv zeiz aapv zoux
nziex o ne si matv leih caamx baav meih se weic bun meih duqv ninh nzuonx daaih yietc liuz yiem
mv baac ih zanc ninh maiv zeiz kungx zoux nouh
 ninh zoux gauh longx jiex nouh
 se zoux hnamv nyei gorx youz
 yie za gengh hnamv ninh
 mv baac meih zungv oix hnamv ninh gauh camv weic zuqc ninh se meih nyei mienh yaac caux meih zoux sienx ziouv nyei gorx youz
hnangv naaiv
 se gorngv meih funx yie caux meih juangc gong zoux nyei mienh
 oix zuqc zipv o ne si matv hnangv zipv yie nor
se gorngv ninh zoux haaix nyungc dorngc meih fai qiemx meih nyei haaix nyungc zaeqv
 oix zuqc funx benx yie nyei
yie longc yie ganh nyei buoz fiev naaiv
 baulo
 laengz jaauv sung meih
 yie maiv gorngv meih qiemx yie nyei zaeqv
 se meih zungv qiemx meih ganh yie
youz aac
 tov meih weic ziouv hnangv naaiv nor tengx yie
 bun yie nyei hnyouv orn lorqc
 weic zuqc mbuo lomh nzoih sienx giduc
yie fiev naaiv zeiv fienx
 yie hiuv dingc meih oix ei jienv yie tov nyei zoux
 yaac hiuv duqv meih zungv oix zoux camv jiex ndaangc yie tov nyei
aengx maaih diuc
 tov meih mbuo liuc leiz dorngx bun yie hitv
 yie hnamv daaih tin hungh oix dau meih mbuo daux gaux nyei waac bun yie maiv lauh aengx duqv nzuonx meih mbuo naaic
e baa faa
 dongh weic giduc yesu zuqc caux yie wuonx jienv naaiv loh wuov dauh
 jangx taux meih mbuo
caux yie juangc gong zoux nyei mienh
 maako
 aa litv taa katv
 ndemaatv caux lugaa yaac jangx taux meih mbuo
tov ziouv yesu giduc ceix en bun meih mbuo
