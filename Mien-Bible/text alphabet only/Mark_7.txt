maaih deix faa li si mienh caux njaaux leiz nyei fin saeng yiem ye lu saa lem zingh daaih gapv zunv yesu wuov
ninh mbuo buatc maaih deix yesu nyei sai gorx nyanc hnaangx nyei ziangh hoc
 maiv ei faa li si mienh nyei leiz nyeic nzaaux buoz ndaangc
 ziouc maaih uix
faa li si mienh caux yietc zungv yiutai mienh ei ninh mbuo ong taaix nyei ei douh zoux
 maiv ei leiz nyeic nzaaux buoz
 ninh mbuo zungv maiv nyanc hnaangx
mingh hei nzuonx daaih
 se gorngv maiv ei leiz nyeic nzaaux buoz ndaangc
 ninh mbuo maiv nyanc hnaangx
 aengx maaih camv nyungc leiz ninh mbuo oix zuqc gan
 oix zuqc ei leiz nyeic nzaaux caeng yienv caux dongh siqv jaa sic
faa li si mienh caux njaaux leiz nyei fin saeng ziouc naaic yesu
meih nyei sai gorx mbuo weic haaix diuc maiv gan ong taaix mbuo nyei ei douh zoux
 nyanc hnaangx nyei ziangh hoc
 ninh mbuo nyei buoz maaih uix yaac maiv nzaaux
yesu dau ninh mbuo
douc waac mienh
 i saa yaa
 gorngv duqv horpc meih mbuo beih zaqc hnyouv njuotv nyei mienh
 ninh fiev jienv gorngv
  naaiv deix mienh longc nzuih taaih yie
 mv baac ninh mbuo nyei hnyouv leih duqv yie go haic
ninh mbuo zaangc yie se maiv lamh longc
 ninh mbuo zorqv mienh ganh liepc daaih nyei leiz dorngx yie nyei leiz njaaux
meih mbuo guangc tin hungh nyei leiz latc
 aengx longc mienh ganh liepc daaih nyei ei douh
yesu aengx gorngv
meih mbuo guai mbiangx nziaaux cingx daaih guangc tin hungh nyei leiz latc weic ei jienv meih mbuo ganh nyei ei douh zoux
weic zuqc mose gorngv
  oix zuqc tongx nimc meih mbuo nyei diex maac
  yaac gorngv
  haaix dauh zioux ninh nyei die fai maa
 oix zuqc daix wuov dauh guangc
mv baac meih mbuo gorngv
 se gorngv maaih laanh mienh maaih haaix nyungc ga naaiv haih longc tengx ninh nyei die fai maa mv baac ninh gorngv
  naaiv se go laa mbaan
eix leiz se fungx bun tin hungh mi aqv
meih mbuo ziouc maiv bun ninh zoux haaix nyungc tengx ninh nyei die fai maa
meih mbuo hnangv naaic gan meih mbuo nyei ei douh zoux ziouc bun tin hungh nyei waac maiv lamh longc
 aengx maaih camv diuc jauv meih mbuo yaac fih hnangv nyei zoux
yesu aengx heuc zuangx mienh daaih zunv ziouc mbuox ninh mbuo
meih mbuo yietc zungv muangx yie oc
 yaac oix zuqc mengh baeqc
maiv maaih haaix nyungc nyanc bieqc nzuih nyei ga naaiv haih bun mienh maaih uix
 kungx yiem mienh nyei hnyouv hnamv cuotv daaih nyei
 haih bun mienh maaih uix hnangv
haaix dauh maaih m normh oix zuqc baeng m normh muangx longx oc
yesu leih zuangx mienh bieqc biauv wuov zanc
 ninh nyei sai gorx tov ninh porv mengh naaiv joux waac beiv
 beiv haaix nyungc
yesu mbuox ninh mbuo
meih mbuo za gengh hnangv ninh mbuo nor
 maiv bieqc hnyouv fai
 meih mbuo maiv hiuv fai
 maiv maaih haaix nyungc nyanc bieqc nzuih nyei ga naaiv haih bun mienh maaih uix
nyanc nyei ga naaiv maiv zeiz bieqc hnyouv
 kungx bieqc ga sie mbuoqc hnangv ziouc bungx cuotv mi aqv
yesu hnangv naaiv nor gorngv ninh bun cing nyungc nyungc nyanc nyei ga naaiv maiv maaih uix
yesu aengx gorngv
se yiem mienh nyei hnyouv hnamv cuotv nyei jauv bun mienh maaih uix
weic zuqc mienh yiem hnyouv gu nyuoz hnamv cuotv waaic sic
 hienx sieqv hienx dorn
 zoux zaqc
 daix mienh
 hienx auv hienx nqox
mauv ga naaiv
 zoux waaic sic
 nduov mienh
 zoux maiv luonx horngc
 mueic jieqv
 gorngv waac huv
 ceng hlo
 maiv gunv zinh hoz
naaiv deix yietc zungv waaic sic se yiem mienh nyei hnyouv hnamv cuotv daaih bun mienh maaih uix
yesu leih wuov norm dorngx aengx mingh taux tailaqv caux sai ndorn zingh nyei deic
 bieqc norm biauv
 ninh maiv oix mienh hiuv duqv ninh yiem naaic mv baac bingx maiv mbueiz aqv
maaih dauh janx muangz
 ninh nyei sieqv zuqc hieh guaiv mienv muoqv
 wuov dauh janx muangz haiz mienh gorngv yesu zoux nyei sic
 ziouc liemh zeih daaih taux
 mbaapv njiec yesu nyei zaux hlen
naaiv dauh m sieqv dorn se janx
 yiem silie saengv nyei fi ni sie deic cuotv seix
 ninh tov yesu zunc muoqv ninh nyei sieqv wuov dauh mienv cuotv
mv baac yesu dau
oix zuqc bun fu jueiv nyanc beuv ndaangc
 maiv horpc zuqc zorqv fu jueiv nyei hnaangx zoi bun juv nyanc
naaiv dauh janx muangz gorngv
domh gorx aac
 juv m daaih yiem dieh ndiev nzauz fu jueiv nyei hnaangx hmeiv ndortv nyanc
yesu ziouc mbuox ninh
weic zuqc meih dau wuov joux waac
 gunv nzuonx biauv aqv
 mienv zungv cuotv meih nyei sieqv nyei sin mi aqv
wuov dauh janx muangz ziouc nzuonx biauv
 buatc ninh nyei fu jueiv bueix jienv wuov coux
 mienv za gengh cuotv mi aqv
yesu ziouc leih nqoi tailaqv deic jiex sai ndorn zingh
 yangh totv mbu li saengv mingh gaa li li koiv dorn
maaih deix mienh dorh dauh m normh ndung
 mbietc louc nyei mienh daaih tov yesu maan jienv ninh
yesu ziouc dorh wuov dauh mienh cuotv mingh lengh nyei dorngx
 leih nqoi zuangx mienh
 ninh longc buoz ndoqv coqv jienv wuov dauh nyei i bung m normh kuotv
 aengx tuiv wuom nzuih daaih zaah jienv wuov dauh nyei mbietc
yesu ziouc cau hmien mangc gu nguaaic lungh
 tauv domh qiex
 aengx gorngv mbuox wuov dauh mienh
e faa taa
eix leiz se
koi nqoi maah
wuov dauh mienh liemh zeih haih muangx duqv haiz
 mbietc yaac longx mi aqv
 gorngv duqv waac junh aqv
yesu hatc zuangx mienh maiv dungx gorngv mbuox haaix dauh
 mv baac ninh yietc zei hatc
 ninh mbuo yietc zei gorngv mbuox mienh camv
duqv haiz nyei mienh za gengh
 mbuoqc horngh haic
 ninh mbuo gorngv
yesu zoux haaix nyungc za gengh zoux duqv longx haic
 liemh m normh ndung nyei mienh ninh zorc longx
 haih muangx duqv haiz
 ga naaiv hngongx yaac haih gorngv waac
