+ haaix dauh dorh laangh ziqc daaih fongc horc bun ziouv
 oix zuqc dorh mbuonv muonc
 oix zuqc dox ga lanv youh hietv jienv
 zorqv deix hung an jienv
dorh taux aalon nyei dorn
 sai mienh mbuo wuov
 sai mienh ziouc zorqv yietc nyau naaiv deix mbuonv muonc caux youh caux yietc zungv hung zoux jangx nyei buonc an jienv ziec dorngh gu nguaaic buov ziec
 naaiv se longc douz buov ziec fongc horc nyei ga naaiv
 weih ndaang nyei qiex horpc ziouv  nyei hnyouv
fongc horc liuz
 zengc njiec nyei laangh ziqc benx aalon caux ninh nyei dorn nyei buonc mi aqv
 naaiv se yietc buonc gauh cing nzengc jiex nyei ga naaiv
 yiem longc douz buov ziec fongc horc bun ziouv nyei ga naaiv zorqv cuotv daaih
+ se gorngv fongc horc nyei laangh ziqc se yiem ziqv njuov nyei nzox ziqv dorh daaih
 oix zuqc longc mbuonv muonc
 se longc maiv an bingv
 zorpc jienv ga lanv youh nyei njuov
 fai maiv an bingv
 nzaatv jienv ga lanv youh nyei njuov bieqc
se gorngv fongc horc nyei laangh ziqc se yiem caeng naatv daaih
 oix zuqc longc mbuonv muonc zorpc jienv ga lanv youh
 yaac maiv dungx an bingv
oix zuqc zorqv njuov maeqv muonc
 zorqv ga lanv youh dox jienv
 naaiv se fongc horc ziec nyei laangh ziqc
se gorngv ziec nyei laangh ziqc yiem caeng zin daaih
 oix zuqc longc mbuonv muonc qouv jienv ga lanv youh
longc naaiv buoqv ga naaiv zoux fongc horc ziec nyei laangh ziqc
 oix zuqc dorh daaih fongc horc bun ziouv
 oix zuqc jiu bun sai mienh
 sai mienh ziouc dorh taux ziec dorngh
sai mienh oix zuqc zorqv deix fongc horc nyei laangh ziqc cuotv zoux jangx nyei buonc
 an ziec dorngh buov weic zoux longc douz buov ziec fongc horc nyei ga naaiv
 weih ndaang nyei qiex horpc ziouv nyei hnyouv
fongc horc liuz
 zengc njiec nyei laangh ziqc benx aalon caux ninh nyei dorn mbuo nyei mi aqv
 naaiv se cing nzengc jiex nyei ga naaiv
 yiem longc douz buov ziec fongc horc bun ziouv nyei ga naaiv zengc njiec nyei buonc
+ da faanh fongc horc ziec bun ziouv nyei laangh ziqc
 maiv dungx an bingv
 meih mbuo longc douz buov ziec fongc horc bun ziouv  nyei haaix nyungc
 cin maanc maiv dungx zorpc bingv fai mueiz dorngh
dorh naaiv deix i nyungc daaih fongc horc bun ziouv weic zoux daauh torngx cun gaeng duqv nyei
 mv baac maiv dungx an ziec dorngh buov weih ndaang nyei qiex
meih mbuo fongc horc ziec nyei yietc zungv laangh ziqc oix zuqc hietv jienv nzauv
 maiv dungx bun nzauv dangx
 weic zuqc nzauv biux mengh tin hungh caux meih mbuo liepc nyei ngaengc waac
 meih mbuo fongc horc nyei yietc zungv ga naaiv oix zuqc hietv nzauv
+ se gorngv dorh daauh torngx laangh ziqc daaih fongc horc bun ziouv
 oix zuqc kangx nqaai morc muonc
yaac oix zuqc hietv ga lanv youh caux hung
 naaiv se ziec fongc horc nyei laangh ziqc
sai mienh oix zuqc zorqv cuotv deix mbiauh mbuonv caux youh caux yietc zungv hung zoux jangx nyei buonc
 longc douz buov ziec fongc horc bun ziouv
