naaiv dauh men ki se ndekc zoux saalem zingh nyei hungh yaac zoux yiem hlang jiex nyei tin hungh nyei sai mienh
 apc laa ham mingh mborqv hingh wuov deix biei dauh hungh diex liuz
 nzuonx wuov zanc
 men ki se ndekc mingh buangh ninh yaac buang waac bun ninh
apc laa ham yaac zorqv ninh mborqv hingh caangv duqv daaih nyei yietc zungv ga naaiv
 ziepc gouv nyei bun yietc gouv men ki se ndekc
 men ki se ndekc nyei mbuox da yietv nyungc eix leiz se 
baengh fim nyei hungh
 ninh zoux saalem zingh nyei hungh ziouc aengx maaih norm mbuox heuc 
baengh orn nyei hungh diex
 weic zuqc saalem wuov joux waac nyei eix leiz se 
baengh orn
maiv maaih sou gorngv haaix dauh zoux men ki se ndekc nyei die fai maa
 fai ninh nyei douh zong
 yaac maiv gorngv ninh cuotv seix caux guei seix nyei hnoi
 ninh se hnangv tin hungh nyei dorn nor
 yietc liuz zoux sai mienh
hnamv mangc gaax
 men ki se ndekc ndongc haaix hlo
 mbuo nyei ong taaix ngaeqv apc laa ham zungv zorqv ninh mborqv jaax hingh caangv duqv daaih nyei ga naaiv ziepc gouv bun yietc gouv men ki se ndekc
ziux leiz latc dingc
 lewi nyei fun faqv
 dongh zoux sai mienh wuov deix
 oix zuqc siou i saa laa en mienh nyei ga naaiv ziepc gouv nyei yietc gouv
 maiv gunv ninh mbuo lomh nzoih zoux i saa laa en fingx yaac zoux apc laa ham nyei zeiv fun
men ki se ndekc maiv zeiz lewi nyei douh zong
 mv baac ninh duqv siou apc laa ham nyei ga naaiv ziepc gouv nyei yietc gouv
 yaac buang waac bun apc laa ham
 dongh duqv zipv ei tin hungh laengz nyei waac
buang waac wuov dauh ndongc haaix zungv zoux gauh hlo dongh duqv ninh buang waac wuov dauh
gorngv taux sai mienh nor
 ninh mbuo siou ziepc gouv nyei yietc gouv mv baac ninh mbuo se haih daic nyei mienh
 men ki se ndekc yaac siou ziepc gouv nyei yietc gouv mv baac ninh corc ziangh jienv nyei hnangv ging sou gorngv nor
se gorngv aengx gorngv nyungc
 maiv gunv lewi nyei zeiv fun siou ziepc gouv nyei yietc gouv mv baac apc laa ham cuotv ziepc gouv nyei yietc gouv bun men ki se ndekc wuov zanc
 lewi yaac caux jienv cuotv
weic zuqc men ki se ndekc buangh apc laa ham wuov zanc
 lewi maiv gaengh cuotv seix
 mv baac corc yiem ninh nyei ong taaix ngaeqv
 apc laa ham
 nyei sin
zinh ndaangc tin hungh bun leiz latc i saa laa en mienh wuov zanc
 maaih lewi wuov nyungc sai mienh zoux leiz latc nyei gorn ndoqv
 se gorngv lewi wuov nyungc sai mienh zoux nyei gong haih bun mienh dunh yunh nor
 weic haaix diuc oix zuqc aengx ganh maaih nyungc sai mienh cuotv daaih hnangv men ki se ndekc wuov nyungc sai mienh
 maiv hnangv aalon
ganh yienc nyungc sai mienh nor
 leiz latc yaac oix zuqc ganh yienc jiex
mbuo nyei ziouv
 dongh yie mbuo gorngv taux wuov dauh
 benx ganh fingx mienh
 wuov fingx yaac maiv maaih yietc dauh duqv zoux jiex sai mienh yiem ziec dorngh fu sux
mienh mengh mengh nyei hiuv duqv mbuo nyei ziouv cuotv seix benx yu ndaa fingx
 mose gorngv sai mienh nyei jauv wuov zanc
 ninh liemh maiv tih yietc joux yu ndaa fingx
aengx maaih diuc bun mbuo zungv gauh mengh baeqc
 se maaih ganh dauh sai mienh cuotv daaih
 ninh yaac hnangv men ki se ndekc nor
ninh duqv zoux sai mienh se maiv zeiz ei douh zong zoux sai nyei leiz
 se ei maiv haih mietc nyei maengc nyei qaqv zoux
weic zuqc ging sou gorngv
meih yietc liuz zoux sai mienh hnangv men ki se ndekc wuov nyungc sai mienh nor
hnangv naaic loz leiz latc zuqc tuix cuotv mi aqv weic zuqc mau haic
 maiv lamh longc
mose nyei leiz latc maiv haih bun haaix nyungc dunh yunh
 mv baac ih zanc maaih nyungc gauh longx
 gauh maaih lamh hnamv haih dorh mbuo nitv fatv tin hungh
aengx maaih tin hungh laengz nyei waac
 ninh paaiv lewi fingx zoux sai mienh wuov zanc
 ninh maiv ziangv haaix nyungc laengz waac
mv baac paaiv nqa haav daaih wuov dauh zoux sai mienh
 tin hungh ziangv jienv ninh ganh laengz waac
 wuov zanc ninh gorngv
ziouv laengz ngaengc waac gorngv
 nqa haav zungv maiv tiuv hnyouv
  meih yietc liuz duqv zoux sai mienh
tin hungh hnangv naaic laengz waac
 yesu ziouc duqv zoux tin hungh liepc jiex gauh longx wuov deix ngaengc waac nyei ndaam daauh
wuov deix sai mienh maaih camv nyei
 weic zuqc ninh mbuo daic mi aqv
 ziouc nqaeqv jienv
 maiv haih yietc liuz zoux sai mienh nyei gong mingh
mv baac yesu yietc liuz ziangh jienv ziouc yietc liuz duqv zoux sai mienh
weic naaiv yesu haih yietc liuz njoux kaux ninh daaih lorz tin hungh wuov deix weic zuqc ninh yietc liuz ziangh jienv tengx ninh mbuo tov tin hungh
hnangv naaic
 yesu se zoux mbuo qiemx longc nyei domh sai mienh
 ninh cing nzengc
 maiv lamh nqemh dorngx yaac maiv maaih zuiz
 ninh leih nqoi zuiz mienh yaac yiem gauh hlang jiex lungh
yesu maiv hnangv wuov deix domh sai mienh
 ninh maiv qiemx zuqc hnoi hnoi dorh ga naaiv mingh ziec weic ninh ganh nyei zuiz ndaangc
 nqa haav weic zuangx baeqc fingx nyei zuiz
 yesu longc ninh ganh ziec nduqc nzunc hnangv se dorngx yietc liuz
ei mose nyei leiz latc paaiv zoux domh sai mienh wuov deix se baamh mienh
 m daaih mau haic
 mv baac yiem leiz latc nqa haav
 tin hungh laengz ngaengc waac liepc ninh nyei dorn zoux yietc liuz dunh yunh nyei domh sai mienh
