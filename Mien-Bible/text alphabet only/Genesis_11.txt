zinh ndaangc lungh ndiev mienh yietc zungv gorngv nduqc nyungc waac hnangv
 waac eix fih hnangv nzengc
ninh mbuo suiv jienv mingh dong bung maengx
 taux sinaa deic bung
 maaih ndau baengh nyei dorngx
 ziouc dingh njiec yiem wuov aqv
laanh gorngv mbuox laanh
daaih maah
 mbuo nanv nie zun buov ngaengc daaih
 ninh mbuo longc nie zun div la bieiv
 ndau ndiev nyouh haic nyei zung ninh mbuo longc div ba naih nie
ninh mbuo aengx gorngv
daaih maah
 mbuo ceix norm zingh yaac ceix norm fanh taapv hlang taux gu nguaaic lungh
 bun mbuo maaih mengh dauh yaac maiv zuqc bun nzaanx buangv lungh ndiev
ziouv ziouc njiec daaih mangc baamh mienh ceix nyei zingh caux fanh taapv
ziouv gorngv
mangc gaax
 naaiv deix mienh se nduqc fingx mienh yaac gorngv nduqc nyungc waac hnangv
 koqv hoqc jiez gorn zoux
 ninh mbuo haih zoux duqv ndongc naaiv
 ninh mbuo jiez hnyouv zoux haaix nyungc ninh mbuo ziouc haih zoux duqv cuotv nyei
daaih maah
 mbuo njiec mingh zoux lunc ninh mbuo nyei waac weic bun laanh maiv mengh baeqc laanh
ziouv ziouc bun ninh mbuo nzaanx nzengc buangv lungh ndiev
 ninh mbuo ziouc guangc
 maiv ceix wuov norm zingh aqv
weic naaiv
 wuov norm zingh maaih mbuox heuc mbaa mben
 weic zuqc yiem wuov ziouv bun mienh nyei waac lunc nzengc
 yiem wuov ziouv yaac bun zuangx mienh nzaanx mingh yiem buangv lungh ndiev
yiem naaiv mingh gorngv sem nyei zeiv fun
 mbiungc suiv imx yiemx liuz lungh ndiev
 nqa haav i hnyangx
 sem duqv yietc baeqv hnyangx wuov hnyangx
 ninh duqv dauh dorn
 mbuox heuc aan faa satv
duqv liuz aan faa satv
 ninh ziangh jienv hmz baeqv hnyangx
 corc maaih dorn maaih sieqv nyei
aan faa satv duqv faah ziepc hmz hnyangx
 ninh duqv dauh dorn
 mbuox heuc qelaa
duqv liuz qelaa
 aan faa satv ziangh jienv feix baeqv lengh buo hnyangx
 corc maaih dorn maaih sieqv nyei
qelaa duqv faah ziepc hnyangx
 ninh duqv dauh dorn
 mbuox heuc e mbe
duqv liuz e mbe
 qelaa ziangh duqv feix baeqv lengh buo hnyangx
 corc maaih dorn maaih sieqv nyei
e mbe duqv faah ziepc feix hnyangx
 ninh duqv dauh dorn
 mbuox heuc belekv
duqv liuz belekv
 ninh ziangh duqv feix baeqv faah ziepc hnyangx
 corc maaih dorn maaih sieqv nyei
belekv duqv faah ziepc hnyangx
 ninh duqv dauh dorn
 mbuox heuc le u
duqv liuz le u
 ninh ziangh duqv nyic baeqv lengh nduoh hnyangx
 corc maaih dorn maaih sieqv nyei
le u duqv faah ziepc nyeic hnyangx
 ninh duqv dauh dorn
 mbuox heuc selukv
duqv liuz selukv
 ninh ziangh duqv nyic baeqv lengh siec hnyangx
 corc maaih dorn maaih sieqv nyei
selukv duqv faah ziepc hnyangx
 ninh duqv dauh dorn
 mbuox heuc naa ho
duqv liuz naa ho
 ninh ziangh duqv nyic baeqv hnyangx
 corc maaih dorn maaih sieqv nyei
naa ho duqv nyic ziepc juov hnyangx
 ninh duqv dauh dorn
 mbuox heuc telaa
duqv liuz telaa
 ninh ziangh duqv yietc baeqv ziepc juov hnyangx
 corc maaih dorn maaih sieqv nyei
telaa duqv cietv ziepc hnyangx
 ninh duqv buo dauh dorn
 mbuox heuc apc laam
 naa ho caux haalaan
yiem naaiv mingh gorngv telaa nyei zeiv fun
 telaa zoux apc laam
 naa ho caux haalaan nyei die
 haalaan zoux lotv nyei die
haalaan guei seix ndaangc ninh nyei die
 telaa
 haalaan m daaih yiem ninh cuotv seix nyei deic bung guei seix
 se ken ndie mienh nyei u aa zingh
apc laam caux naa ho i dauh dorng jaa
 apc laam nyei auv heuc saalaai
 naa ho nyei auv heuc minkaa
 se haalaan nyei sieqv
 haalaan zoux minkaa caux itc kaa nyei die
saalaai maiv haih maaih saeng yungz
 ninh maiv maaih fu jueiv
telaa dorh ninh nyei dorn
 apc laam
 caux ninh nyei fun
 haalaan nyei dorn
 lotv
 caux ninh nyei mbuangz
 apc laam nyei auv
 saalaai
 cuotv ken ndie deic bung nyei u aa zingh oix mingh kaa naa an deic bung
 mv baac ninh mbuo mingh taux haalaan zingh ziouc dingh njiec yiem wuov aqv
telaa ziangh duqv nyic baeqv lengh biaa hnyangx ziouc yiem haalaan zingh guei seix mi aqv
