saa lo morn hnamv haic ganh fingx mienh nyei sieqv camv haic
 cuotv liuz faalo hungh nyei sieqv ninh longc mo apc mienh
 ammon mienh
 e ndom mienh
 sai ndorn mienh caux hitv tai mienh nyei sieqv
naaiv se ziouv gorngv mbuox i saa laa en mienh
maiv dungx caux naaiv deix janx dorng jaa
 yaac maiv dungx bun ninh mbuo caux meih mbuo dorng jaa
 weic zuqc ninh mbuo zungv oix baeng meih mbuo mingh gan ninh mbuo nyei zienh
 mv baac saa lo morn za gengh hnamv duqv nyouh haic naaiv deix sieqv
ninh longc cietv baeqv dauh hungh sieqv zoux auv
 yaac maaih faam baeqv dauh jaav zeih auv
 ninh nyei auv yaac baeng ninh nyei hnyouv mingh ganh bung
saa lo morn hnyangx jeiv gox nyei ziangh hoc
 ninh nyei auv mbuo baeng ninh nyei hnyouv mingh gan nyiec nyei zienh
 ninh maiv longc nzengc hnyouv gan ziouv
  ninh nyei tin hungh
 hnangv ninh nyei die
 ndaawitv
 longc nzengc hnyouv gan nor
saa lo morn gan sai ndorn mienh nyei atc taa lotv zienh nyeiz
 yaac gan ammon mienh gamh nziev haic nyei molekv zienh
hnangv naaic
 ziux ziouv  buatc
 saa lo morn zoux orqv haic nyei sic
 ninh maiv longc nzengc hnyouv gan ziouv  hnangv ninh nyei die
 ndaawitv
 gan nor
yiem ye lu saa lem dong bung maengx nyei mbong gu nguaaic
 saa lo morn zoux norm hlang nyei dorngx zaangc mo apc mienh nyei gamh nziev haic nyei kemotv zienh caux ammon mienh nyei gamh nziev haic nyei molekv zienh
ninh aengx fih hnangv nyei zoux weic bun ninh nyei yietc zungv ganh fingx auv haih buov hung fongc horc ga naaiv ziec ninh mbuo nyei zienh
ziouv  qiex jiez haic saa lo morn
 weic zuqc saa lo morn nyei hnyouv leih ziouv
  i saa laa en mienh nyei tin hungh
 dongh hinc cuotv bun ninh buatc i nzunc nyei tin hungh
maiv gunv ziouv  hatc saa lo morn maiv dungx gan nyiec nyei zienh
 ninh maiv ei ziouv hatc nyei waac zoux
weic naaiv ziouv  gorngv mbuox saa lo morn
laaix meih hnangv naaiv nor hnamv
 meih yaac maiv ei jienv yie laengz nyei ngaengc waac caux yie hatc nyei leiz latc
 yie zungv oix zorqv meih nyei guoqv betv mingh jiu bun dauh meih nyei jien
mv baac weic meih nyei die
 ndaawitv
 yiem meih ziangh jienv nyei ziangh hoc
 yie maiv gaengh zoux
 zuov meih nyei dorn zoux hungh nyei ziangh hoc yie cingx betv cuotv
mv baac yie maiv zorqv ziangh norm guoqv betv cuotv
 weic yie nyei bou
 ndaawitv
 yaac weic yie ginv daaih nyei zingh
 ye lu saa lem
 yie ziouc liouh yietc fingx bun meih nyei dorn
ziouv  bun dauh e ndom mienh
 se e ndom hungh nyei yietc dauh fun faqv
 mbuox heuc haa ndatc
 zoux saa lo morn nyei win wangv
zinh ndaangc ndaawitv yiem e ndom mborqv jaax
 domh baeng bieiv
 yo aapc
 faaux mingh biopv zuqc daix daic nyei mienh wuov zanc
 ninh yaac daix nzengc e ndom nyei yietc zungv m jangc dorn
yo aapc caux i saa laa en nyei zuangx mienh yiem naaic juqv hlaax nyieqc zuov taux ninh mbuo daix nzengc e ndom mienh nyei yietc zungv m jangc dorn
wuov zanc haa ndatc corc faix nyei
 ninh caux deix e ndom mienh
 se ninh nyei die nyei jien
 biaux mingh yiem i yipv deic bung
ninh mbuo yiem mi ndien cuotv jauv mingh taux baalaan
 yiem baalaan ninh mbuo aengx dorh deix mienh mingh taux i yipv
 mingh lorz i yipv deic bung nyei faalo hungh
 hungh diex bun biauv caux lingh deic aengx juang nyanc hopv bun haa ndatc
haa ndatc horpc faalo nyei hnyouv haic
 faalo ziouc zorqv ninh ganh nyei auv nyei nziez
 se taa be netv hungh maac nyei nziez
 bun haa ndatc longc zoux auv
taa be netv nyei nziez yungz dauh dorn bun haa ndatc
 naaiv dauh dorn nyei mbuox heuc ge nu mbatc
 taa be netv bun ge nu mbatc yiem faalo nyei hungh dinc guangc nyorx
 ninh ziouc caux faalo ganh nyei dorn yiem wuov
yiem gau i yipv deic bung
 haa ndatc haiz gorngv ndaawitv guei seix mi aqv
 domh baeng bieiv
 yo aapc
 yaac daic mi aqv
 haa ndatc ziouc gorngv mbuox faalo
tov bun yie mingh aqv
 bun yie duqv nzuonx yie ganh nyei guoqv
faalo naaic gaax
meih caux yie yiem naaiv meih caa haaix nyungc cingx daaih ih zanc oix nzuonx meih ganh nyei deic bung
 haa ndatc dau
maiv caa haaix nyungc
 mv baac tov meih bun yie nzuonx
tin hungh aengx bun dauh mienh
 se e li yaa ndaa nyei dorn
 leson
 zoux saa lo morn nyei win wangv
 zinh ndaangc leson biaux ninh nyei ziouv
 so mbaa nyei hungh
 haa ndatc e se
ndaawitv mborqv baaic
 daix nzengc so mbaa mienh wuov zanc
 leson ziouc yuoqc duqv guanh mienh faanv deic bung
 ninh ganh zoux bieiv
 naaiv guanh mienh mingh ndaa matv gatc zingh
 yiem naaic liepc ninh zoux hungh
yiem saa lo morn ziangh jienv nyei hnoi nyieqc
 leson zoux i saa laa en mienh nyei win wangv
 ceux lunc deic bung hnangv haa ndatc nor
 leson zoux hungh gunv silie deic bung yaac nzorng i saa laa en mienh
aengx maaih ne mbatc nyei dorn
 ye lo mbo am
 ngaengc saa lo morn
 ye lo mbo am zoux saa lo morn nyei jien
 se yiem se le ndaa daaih nyei e faa im mienh
 ninh nyei maa se auv guaav
 mbuox heuc se lu waa
yiem naaiv mingh gorngv ye lo mbo am hnangv haaix nor ngaengc hungh diex nyei jauv louc
 saa lo morn zorc minlo yaac zorc ninh nyei die
 ndaawitv
 nyei zingh
 se zorc zingh laatc tong nyei dorngx
ye lo mbo am se maaih banh zeic nyei mienh
 saa lo morn buatc naaiv dauh hnyangx jeiv lunx nyei m jangc dorn
 saa lo morn ziouc paaiv ninh gunv aapv zoux gong
 yosepv nyei zeiv fun nyei yietc zungv gong mienh
maaih hnoi ye lo mbo am yiem ye lu saa lem cuotv mingh
 yiem silo nyei douc waac mienh
 aa hi yaa
 yiem jauv zaangc buangh zuqc ninh
 aa hi yaa zuqv jienv siang lui
 ninh mbuo i dauh yiem wuov naah
 lengh nyei dorngx
aa hi yaa zorqv ninh ganh zuqv jienv nyei siang lui betv zoux ziepc nyeic kuaaiv
ninh ziouc gorngv mbuox ye lo mbo am
gunv zorqv ziepc kuaaiv mingh weic zuqc ziouv
  i saa laa en nyei tin hungh
 gorngv
  yie oix zorqv yiem saa lo morn nyei buoz ndiev nyei guoqv betv cuotv mingh yaac bun ziepc fingx meih
mv baac weic yie nyei bou
 ndaawitv
 yaac weic yie yiem i saa laa en nyei zuangx fingx ginv naaiv norm ye lu saa lem zingh
 yie liouh yietc fingx bun saa lo morn gunv
yie hnangv naaiv zoux weic zuqc ninh guangc yie mingh zaangc sai ndorn mienh nyei atc taa lotv zienh nyeiz
 caux mo apc mienh nyei kemotv zienh
 caux ammon mienh nyei molekv zienh
 ninh maiv yangh yie nyei doz leiz
 ei yie mangc ninh yaac zoux maiv horpc
 maiv gan yie nyei lingc caux leiz latc hnangv ninh nyei die
 ndaawitv
 nor
+ mv baac yie maiv zorqv zuangx guoqv yiem saa lo morn nyei buoz ndiev cuotv
 yie weic yie ginv daaih nyei bou
 ndaawitv
 gan longx yie nyei lingc caux leiz latc
 bun saa lo morn ziangh seix duqv gunv
yie oix zorqv guoqv yiem ninh nyei dorn nyei buoz ndiev cuotv yaac zorqv ziepc fingx jiu bun meih
yie oix jiu yietc fingx bun ninh nyei dorn weic bun yie nyei bou
 ndaawitv
 zanc zanc maaih zeiv fun yiem yie ginv daaih weic liepc yie nyei mengh naaiv norm ye lu saa lem zingh
ye lo mbo am aac
 yie bun meih sueih eix gunv taux haaix yaac liepc meih zoux hungh gunv i saa laa en mienh
se gorngv meih muangx yie hatc meih nyei yietc zungv waac yaac yangh yie nyei doz leiz
 gan yie nyei lingc caux leiz latc
 ziouc ei yie mangc zoux duqv horpc hnangv yie nyei bou
 ndaawitv
 zoux nor
 yie oix caux meih yiem
 yie ziouc liepc wuonv meih nyei hungh douh hnangv yie liepc ndaawitv nyei nor
 yaac zorqv i saa laa en jiu bun meih
laaix saa lo morn nyei zuiz
 yie oix bun ndaawitv nyei zeiv fun zuqc dingc zuiz
 mv baac maiv zeiz yietc liuz
saa lo morn lorz qangx daix ye lo mbo am
 mv baac ye lo mbo am biaux mingh i yipv
 taux i yipv nyei sisakv hungh
 yiem naaic taux saa lo morn daic mingh
cuotv liuz naaiv deix sic
 saa lo morn zoux nyei yietc zungv caux ninh nyei cong mengh waac fiev jienv saa lo morn nyei hungh douh daan
saa lo morn yiem ye lu saa lem gunv i saa laa en mienh feix ziepc hnyangx
saa lo morn guei seix mi aqv
 yaac zangx jienv ninh nyei die
 ndaawitv
 nyei zingh
 ninh nyei dorn
 le hox mbo am
 nzipc jienv ninh zoux hungh
