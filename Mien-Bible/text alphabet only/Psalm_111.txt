oix zuqc ceng ziouv
    yie oix yiem hnyouv zingx nyei mienh gapv zunv nyei mbu ndongx longc nzengc hnyouv dor ziec ziouv
ziouv zoux nyei sic za gengh hlo haic
 da faanh a hneiv nyei mienh longc hnyouv zaah
ninh zoux nyei sic maaih njang laangc
 maaih haangh daauh buangv nzengc
 ninh zoux horpc nyei jauv yietc liuz yiem
ninh zoux mbuoqc horngh nyei sic bun mienh jangx
   ziouv ceix en yaac korv lienh mienh
ninh ceix nyanc hopv bun taaih ninh wuov deix
 ninh yietc liuz jangx ninh laengz nyei ngaengc waac
ninh bun ninh nyei baeqc fingx buatc ninh longc domh qaqv zoux nyei jauv
 ninh zorqv ziex fingx nyei guoqv jiu bun ninh mbuo benx ninh mbuo nzipc nyei buonc
ninh nyei buoz zoux nyei gong se ziepc zuoqv baengh fim nyei
 ninh hatc nyei yietc zungv waac kaux duqv wuonv nyei
naaiv deix hatc nyei waac liepc daaih wuonv taux yietc liuz
 yaac ziepc zuoqv
 hnyouv zingx nyei zoux
ninh zuoqc ninh nyei baeqc fingx yaac liepc ninh nyei ngaengc waac taux yietc liuz
 ninh nyei mengh se cing nzengc
 bun mienh gamh nziex nyei
taaih ziouv zoux gorn bun mienh maaih cong mengh
 da faanh ei jienv ninh nyei lingc wuov deix haih mengh baeqc longx
 oix zuqc yietc liuz ceng ninh
