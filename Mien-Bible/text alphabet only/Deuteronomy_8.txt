oix zuqc faix fim
 ei jienv yie ih hnoi jiu bun meih mbuo nyei yietc zungv leiz latc
 weic bun meih mbuo duqv ziangh jienv yaac hiaangx daaih
 duqv bieqc mingh yiem ziouv houv jienv laengz bun meih mbuo nyei ong taaix wuov norm deic bung
meih mbuo oix zuqc jangx jienv yiem wuov deic bung huaang naaiv deix feix ziepc hnyangx gu nyuoz
 ziouv
 meih mbuo nyei tin hungh
 hnangv haaix nor dorh meih mbuo
 weic bun meih mbuo nyiemc ganh zoux faix
 weic seix mangc gaax meih mbuo nyei hnyouv hnangv haaix nor
 meih mbuo za gengh gan longx ninh nyei leiz latc zeiz fai maiv zeiz
ninh bun meih mbuo nyiemc ganh zoux faix
 bun meih mbuo hnyouv sie
 aengx zorqv maa naa bun meih mbuo nyanc
 dongh meih mbuo ganh fai meih mbuo nyei ong taaix maiv hiuv nyei ga naaiv
 naaiv se weic bun meih mbuo hiuv duqv mienh maiv zeiz kungx kaux nyanc hopv yungz maengc hnangv
 yaac oix zuqc kaux ziouv gorngv nyei joux joux waac
naaiv deix feix ziepc hnyangx gu nyuoz meih mbuo nyei lui houx maiv huv
 zaux yaac maiv omx
yiem meih mbuo nyei hnyouv oix zuqc hiuv duqv ziouv
  meih mbuo nyei tin hungh
 mborqv njaaux meih mbuo hnangv die mborqv njaaux ganh nyei dorn nor
hnangv naaic
 meih mbuo oix zuqc gan longx ziouv
  meih mbuo nyei tin hungh nyei leiz latc
 yaac yangh ninh nyei doz leiz
 taaih ninh
weic zuqc ziouv
  meih mbuo nyei tin hungh
 oix dorh meih mbuo bieqc norm longx haic nyei deic bung
 wuov norm deic bung maaih ndoqv
 maaih wuom zingv
 wuom mbeux yiem wuov horngz yaac yiem wuov mbong liouc cuotv
wuov norm deic bung yaac maaih mbiauh witv caux mbiauh mbaali
 maaih a ngunc hmei
 ngongh nyorx ndiangx
 ziqc liouh ndiangx
 ga lanv ndiangx caux mueiz dorngh
yiem wuov norm deic bung meih mbuo yaac maiv ngorc
 maiv caa haaix nyungc
 wuov deix ndau nyei la bieiv maaih hlieqv
 yiem wuov mbong yaac haih wetv cuotv dongh siqv
meih mbuo duqv nyanc beuv
 oix zuqc ceng ziouv
 meih mbuo nyei tin hungh
 weic ninh zorqv longx haic nyei deic bung jiu bun meih mbuo
oix zuqc faix fim
 maiv dungx la kuqv ziouv
  meih mbuo nyei tin hungh
 maiv dungx bungx ndortv yietc diuh ninh nyei leiz latc caux lingc caux leiz
 dongh yie ih hnoi jiu bun meih mbuo nyei leiz
maiv zei aeqv
 meih mbuo duqv nyanc beuv
 zoux biauv longx yiem jienv nyei ziangh hoc
meih mbuo nyei ngongh guanh
 ba gi yungh caux yungh guanh hiaangx jienv faaux
 meih mbuo nyei jiem nyaanh caux maaih nyei nyungc nyungc ga naaiv yaac camv jienv faaux wuov zanc
nziex meih mbuo nyei hnyouv zoux maux
 la kuqv ziouv
  meih mbuo nyei tin hungh
 dongh dorh meih mbuo cuotv i yipv deic bung
 zoux nouh nyei dorngx
ziouv  dorh meih mbuo jiex gamh nziex haic nyei domh deic bung huaang
 yiem wuov maaih naang doqc caux ziepc nyeic ndaangh
 yaac benx deic bung haanz
 maiv maaih wuom
 ninh bun wuom yiem la bieiv ngaengc cuotv daaih bun meih mbuo hopv
yiem wuov deic bung huaang ninh bun maa naa meih mbuo nyanc
 se dongh meih mbuo nyei ong taaix maiv hiuv nyei ga naaiv
 naaiv se weic bun meih mbuo nyiemc ganh zoux faix
 weic seix meih mbuo
 bun meih mbuo nqa haav hingv duqv longx
oix zuqc faix fim
 maiv dungx yiem hnyouv hnamv
se yie ganh nyei qaqv
 yie ganh nyei banh zeic bun yie hnangv naaiv nor butv zoih
oix zuqc jangx jienv ziouv
 meih mbuo nyei tin hungh
 bun meih mbuo maaih banh zeic hnangv naaiv nor butv zoih daaih
 weic ziepc zuoqv nyei ei jienv ninh caux meih mbuo nyei ong taaix houv jienv liepc nyei ngaengc waac hnangv ih hnoi nor
ih hnoi yie oix hniev hniev nyei kuinx meih mbuo
 se gorngv meih mbuo la kuqv ziouv
 meih mbuo nyei tin hungh
 mingh buoqc zaangc baaix ganh dauh zienh nor
 meih mbuo ndongc haaix zungv oix zuqc mietc
hnangv ziouv  bun yiem meih mbuo nyei wuov ndaangc maengx wuov deix fingx fingx mienh zuqc mietc
 meih mbuo yaac hnangv wuov nor zuqc mietc laaix maiv muangx ziouv
 meih mbuo nyei tin hungh nyei waac
