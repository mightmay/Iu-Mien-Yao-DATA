ba gi yungh dorn maeqv nqoi da cietv norm yienx wuov zanc
 tin dorngh sekv nzieqc nyei leih maiv go ndaamv norm ziangh hoc
yie ziouc buatc souv jienv tin hungh nyei nza hmien wuov deix siec dauh fin mienh
 ninh mbuo yaac duqv zipv siec norm nzatc
aengx ganh maaih dauh fin mienh bouh jienv jiem hung louh daaih souv jienv buov hung dieh
 ninh yaac duqv zipv hung camv nyei weic zorpc jienv tin hungh nyei zuangx mienh daux gaux nyei waac ziouc yiem hungh weic nza hmien wuov norm buov hung nyei jiem dieh buov
hung sioux caux tin hungh nyei mienh daux gaux nyei waac ziouc yiem fin mienh nyei buoz faaux taux tin hungh nyei nza hmien
naaiv dauh fin mienh aengx dorh hung louh mingh zorqv ziec dorngh nyei douz dapv buangv ziouc zoi njiec baamh gen
 liemh zeih borngz mba ong paengz paengz nyei
 maaih ziex nyungc qiex mbui
 borngz mba lingc njapc njapc nyei
 ndau yaac dongz
wuov deix siec dauh fin mienh nanv jienv wuov deix siec norm nzatc mbenc ziangx biomv
da yietv dauh fin mienh yietv biomv nzatc
 maaih borqc caux douz zorpc jienv nziaamv zuqc zoi njiec baamh gen
 ndau beih caux ndiangx buo gouv nyei yietc gouv buov qui nzengc
 diuh diuh miev nyiemz yaac buov qui nzengc
da nyeic dauh fin mienh yietv biomv nzatc
 maaih nyungc ga naaiv buatc hnangv domh mbong zieqc jienv douz nor
 zuqc zoi njiec koiv
 koiv nyei buo gouv nyei yietc gouv benx nziaamv
yiem koiv maaih maengc nyei ga naaiv buo gouv nyei yietc gouv zuqc daic
 nzangv buo gouv nyei yietc gouv yaac zuqc mietc
da faam dauh fin mienh yietv biomv ninh nyei nzatc
 maaih norm domh hleix zieqc jienv hnangv douz baav nor
 yiem lungh ndortv njiec daaih
 ndortv zuqc ndaaih buo gouv nyei yietc gouv caux yietc zungv wuom zingv
wuov norm hleix nyei mbuox heuc 
yangh meuz
 wuom buo gouv nyei yietc gouv ziouc im mi aqv
 mienh camv nyei hopv zuqc wuov deix wuom ziouc daic mi aqv
 weic zuqc wuom im
da feix dauh fin mienh yietv biomv ninh nyei nzatc
 mba hnoi buo gouv nyei yietc gouv zuqc mborqv
 hlaax caux hleix buo gouv nyei yietc gouv yaac zuqc mborqv
 mba hnoi caux hlaax caux hleix nyei njang buo gouv nyei yietc gouv hmuangx mingh
 lungh hnoi zanc buo gouv nyei yietc gouv ziouc maiv njang
 lungh muonz zanc buo gouv nyei yietc gouv yaac maiv njang
yie mangc jienv wuov zanc
 yie aengx haiz norm domh jaangv yiem gu nguaaic lungh ndaix jienv mingh
 heuc jienv mbui nyei gorngv
zuqc kouv aqv
 zuqc kouv aqv
 yiem baamh gen nyei zuangx mienh oix zuqc kouv aqv
 weic zuqc wuov deix buo dauh fin mienh oix biomv zengc njiec wuov deix buo norm nzatc
