yie aengx duqv zipv ziouv  nyei waac gorngv
baamh mienh aah
 meih oix zuqc huin mingh se i mbong yaac douc waac gorngv wuov norm mbong
oix zuqc gorngv
  se i mbong aah
 yie caux meih zoux win wangv
 yie oix sung yie nyei buoz zoux bun meih
 bun meih benx ndau huaang
 baaic waaic nyei dorngx
yie oix bun meih nyei zingh benx baaic huaang nyei dorngx
 ziouc benx zuqc guangc huaang nyei dorngx
 meih mbuo ziouc hiuv duqv yie se ziouv
+ weic zuqc yiem loz hnoi daaih meih caux i saa laa en nipc jienv win
 i saa laa en mienh zuqc zeqc naanc nyei ziangh hoc
 se zuqc dingc zuiz nqa haav laai wuov nzunc
 meih zorqv ninh mbuo jiu bun win wangv nyei nzuqc ndaauv daix
weic naaiv ziouv tin hungh gorngv
yie ziangv yie ganh nyei maengc laengz waac gorngv
 yie oix liuc leiz bun meih zuqc buangh nziaamv liouc cuotv nyei sic
 naaiv deix sic yaac oix zunc jienv meih mingh
 weic zuqc meih maiv nzorng daix mienh bun nziaamv liouc cuotv nyei zuiz
 naaiv nyungc zuiz ziouc zunc jienv meih mingh
yie oix bun se i mbong benx ndau huaang
 baaic waaic nyei dorngx
 yie yaac oix bun yietc zungv mingh mingh daaih daaih nyei mienh zutc nzengc
yie oix bun se i mbong maaih zuqc daix daic nyei mienh buangv nzengc
 yiem meih nyei fiuv mbong caux horngz
 liemh meih nyei diuh diuh ndoqv maaih zuqc nzuqc ndaauv daix nyei mienh
yie oix bun meih yietc liuz benx ndau huaang
 meih nyei zingh yaac maiv maaih mienh yiem
 wuov zanc meih ziouc hiuv duqv yie se ziouv
+ weic zuqc meih gorngv
naaiv deix i guoqv i fingx benx yie nyei
 yie oix zorqv benx yie nyei buonc
 maiv gunv ziouv  yiem wuov
weic naaiv yie
 ziouv tin hungh
 ziangv jienv yie ganh nyei maengc laengz waac
 meih nzorng ninh mbuo ziouc qiex jiez
 mueic jieqv
 meih hnangv haaix nor zoux bun ninh mbuo wuov zanc
 yie oix hnangv wuov nor zoux bun meih
 yie siemv meih nyei ziangh hoc
 yie oix yiem ninh mbuo mbu ndongx bun ninh mbuo hiuv duqv yie
meih ziouc hiuv duqv yie
 ziouv
 haiz meih gorngv doqc nyei yietc zungv waac
 se meih gorngv oix zoux bun i saa laa en nyei mbong nyei waac
 meih gorngv
naaiv deix mbong zuqc baaic huaang
 zungv jiu bun yie mbuo naqv mi aqv
meih mbuo longc nzuih bungx waac maux ceng ganh hlo
 maiv dingh liouh nyei gorngv yie
 yie yaac haiz mi aqv
ziouv tin hungh hnangv naaiv gorngv
gormx lungh ndiev njien youh nyei ziangh hoc yie oix bun meih zuqc baaic huaang
weic zuqc i saa laa en nyei zeiv fun nzipc nyei buonc zuqc baaic huaang wuov zanc meih njien youh
 yie ziouc ziux meih zoux nyei zoux bun meih
 se i mbong aah
 meih caux e ndom deic
 se ziangh norm deic bung
 ziouc benx ndau huaang
 wuov zanc ninh mbuo ziouc hiuv duqv yie se ziouv
