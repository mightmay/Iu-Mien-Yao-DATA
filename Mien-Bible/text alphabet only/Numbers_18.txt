ziouv  gorngv mbuox aalon
meih caux meih nyei dorn mbuo
 aengx caux meih mbuo juangc lewi fingx nyei mienh yietc zungv oix zuqc ndaam baamz singx dinc nyei zuiz
 meih ganh caux meih nyei dorn mbuo oix zuqc ndaam baamz sai mienh nyei gong nyei zuiz
oix zuqc dorh meih nyei gorx youz mbuo
 se meih nyei ong taaix nyei fingx
 lewi mienh
 daaih caux meih gapv jienv
 meih caux meih nyei dorn mbuo yiem laengz ngaengc waac nyei ndopv liuh nza hmien fu sux nyei ziangh hoc ninh mbuo oix zuqc tengx meih mbuo
ninh mbuo oix zuqc ei jienv meih mbuo paaiv nyei waac zoux
 yaac zoux ndopv liuh nyei nyungc nyungc gong
 mv baac ninh mbuo cin maanc maiv dungx nitv fatv singx dinc nyei jaa sic fai ziec dorngh
 nziex ninh mbuo caux jienv meih mbuo zuqc daic
ninh mbuo oix zuqc caux meih mbuo gapv jienv liuc leiz wuic buangh nyei ndopv liuh
 zoux ndopv liuh nyei yietc zungv gong
 yaac maiv dungx bun ga hlen mienh daaih nitv fatv meih mbuo yiem nyei dorngx
meih caux meih nyei dorn mbuo oix zuqc liuc leiz singx dinc caux ziec dorngh
 hnangv naaic i saa laa en mienh cingx maiv zuqc yie aengx nouz aqv
yie ganh ginv meih mbuo nyei gorx youz
 lewi mienh
 yiem i saa laa en mienh cuotv daaih zoux zingh nyeic bun meih mbuo
 yaac fungx bun ziouv  weic zoux wuic buangh ndopv liuh nyei gong
mv baac kungx meih caux meih nyei dorn mbuo haih zoux ziec dorngh caux mbaeqc gaengh ndie gu nyuoz nyei yietc zungv gong
 yie zorqv sai mienh nyei gong zoux zingh nyeic fungx bun meih mbuo
 cuotv liuz meih mbuo
 haaix dauh daaih fatv
 oix zuqc daic
ziouv gorngv mbuox aalon
yie ganh bun meih goux fongc horc bun yie nyei ga naaiv
 i saa laa en mienh fongc horc bun yie nyei nyungc nyungc cing nzengc ga naaiv yie jiu bun meih caux meih nyei zeiv fun weic zoux meih mbuo yietc liuz duqv nyei buonc
dorh daaih fongc horc gauh cing nzengc jiex nyei ga naaiv
 dongh maiv buov ziec wuov deix
 oix zuqc benx meih mbuo nyei buonc
 dorh daaih fongc horc bun yie nyei yietc zungv cing nzengc jiex nyei ga naaiv
 maiv gunv ziec nyei laangh ziqc
 fai ziec weic fiqv zuiz
 fai ziec weic fiqv zoux dorngc nyei zuiz
 naaiv deix ga naaiv se benx meih caux meih nyei dorn mbuo nyei buonc
oix zuqc yiem norm cing nzengc jiex nyei dorngx nyanc
 kungx m jangc dorn maaih leiz nyanc hnangv
 oix zuqc funx benx cing nzengc nyei ga naaiv
naaiv deix yaac benx meih mbuo nyei
 i saa laa en mienh cunv ging fongc horc nyei ga naaiv benx meih mbuo nyei
 yie jiu bun meih caux meih nyei dorn mbuo
 meih nyei sieqv mbuo yietc liuz duqv nyei buonc
 yiem meih mbuo nyei biauv zong mienh
 da faanh cing nzengc
 maiv maaih uix nyei mienh
 nyanc duqv nyei
dorh daaih fongc horc bun ziouv  nyei yietc zungv daauh torngx laangh ziqc
 dongh gauh longx jiex nyei ga lanv youh caux gauh longx jiex nyei siang a ngunc diuv caux laangh ziqc
 yie jiu bun meih mbuo
da faanh wuov norm deic bung nyei ndau cuotv nyei daauh torngx ga naaiv
 mienh dorh daaih fongc horc bun ziouv ziouc benx meih nyei
 yiem meih nyei biauv zong
 da faanh cing nzengc
 maiv maaih uix nyei mienh nor
 nyanc duqv nyei
yiem i saa laa en deic bung fungx dangx bun ziouv  nyei buonc yietc zungv benx meih nyei mi aqv
dorh daaih fongc horc bun ziouv
  liemh mienh
 liemh saeng kuv
 da faanh daauh toi benx meih nyei mi aqv
 mv baac zuangx mienh nyei daauh dauh dorn zungv oix zuqc zuoqc
 maaih uix nyei saeng kuv nyei daauh dauh dorn yaac oix zuqc zuoqc
buangv hlaax oix zuqc zuoqc
 oix zuqc weic yietc dauh cuotv yietc lungz faam zinh nyaanh ziux singx dinc dingc daaih nyei hniev daauh
mv baac daauh toi ngongh fai ba gi yungh fai yungh maiv dungx zuoqc weic zuqc benx cing nzengc nyei ga naaiv
 oix zuqc zorqv ninh mbuo nyei nziaamv fuqv ziec dorngh gu nguaaic
 zorqv saeng kuv nyei hmei longc douz buov ziec fongc horc
 weih ndaang nyei qiex horpc ziouv nyei hnyouv
naaiv deix saeng kuv nyei orv benx meih nyei
 hnangv cunv ging fongc horc liuz nyei lorqc hiuang orv caux mbiaauc maengx zaux zuih benx meih nyei
i saa laa en mienh fongc horc bun yie nyei yietc zungv ga naaiv yie jiu bun meih caux meih nyei naamh nyouz zoux yietc liuz duqv nyei buonc
 se hnangv longc nzauv yiem ziouv nyei nza hmien liepc jiez yietc liuz longc nyei ngaengc waac weic meih mbuo caux meih mbuo nyei zeiv fun
ziouv  gorngv mbuox aalon
meih yiem i saa laa en deic bung maiv maaih meih nzipc nyei buonc
 yiem ninh mbuo mbu ndongx yaac maiv maaih meih bun nqoi nyei buonc
 yiem i saa laa en mienh mbu ndongx yie ganh zoux meih bun nqoi nyei buonc yaac benx meih nzipc nyei buonc
i saa laa en mienh fongc horc ziepc gouv nyei yietc gouv ga naaiv yie jiu bun lewi mienh zoux ninh mbuo nzipc nyei buonc
 winh ninh mbuo yiem wuic buangh nyei ndopv liuh fu sux
 zoux nyei gong
yangh naaiv jiex
 i saa laa en mienh maiv kuh mingh fatv wuic buangh nyei ndopv liuh
 mingh fatv nor
 ziouc zuqc ndaam ganh nyei zuiz zuqc daic
yangh naaiv mingh
 kungx lewi mienh oix zuqc zoux wuic buangh ndopv liuh nyei gong yaac ndaam zoux dorngc ndopv liuh nyei zuiz
 naaiv se zoux meih mbuo doic jiex doic yietc liuz oix zuqc gan nyei leiz
 yiem i saa laa en mienh mbu ndongx yaac maiv maaih ninh mbuo nzipc nyei buonc
daaux nzuonx
 i saa laa en mienh fongc horc bun ziouv ziepc gouv nyei yietc gouv ga naaiv yie jiu bun lewi mienh zoux ninh mbuo nyei buonc
 weic naaiv yie cingx daaih gorngv
 yiem i saa laa en mienh mbu ndongx maiv maaih ninh mbuo nzipc nyei buonc
ziouv  gorngv mbuox mose
oix zuqc gorngv mbuox lewi mienh
  i saa laa en mienh fongc horc ziepc gouv nyei yietc gouv ga naaiv yie jiu bun meih mbuo weih meih mbuo nzipc nyei buonc
 meih mbuo zipv daaih meih mbuo yaac oix zuqc yiem naaiv deix ziepc gouv nyei yietc gouv zorqv cuotv ziepc gouv nyei yietc gouv fongc horc bun ziouv
hnangv naaiv fongc horc se funx hnangv yiem mborqv mbiauh ciangv nyei laangh ziqc
 yaac hnangv yiem nyueih a ngunc biouv nyei zorngh nyei wuom fongc horc nyei buonc
hnangv naaic
 yiem i saa laa en mienh zipv daaih ziepc gouv nyei yietc gouv
 meih mbuo oix zuqc aengx zorqv cuotv ziepc gouv nyei yietc gouv bun ziouv
  ziouv nyei buonc oix zuqc jiu bun aalon sai mienh
yiem jiu bun meih mbuo nyei nyungc nyungc oix zuqc zorqv cuotv gauh longx jiex
 gauh cing nzengc jiex nyei
 weic zoux ziouv  nyei buonc
oix zuqc mbuox lewi mienh
  meih mbuo zorqv gauh longx jiex nyei buonc daaih fongc horc ziouc funx hnangv yiem mborqv mbiauh nyei ciangv fai nyueih a ngunc biouv nyei zorngh cuotv daaih nyei nor
zengc njiec wuov deix
 meih mbuo caux meih mbuo nyei biauv zong mienh yiem haaix nyanc yaac duqv nyei
 se meih mbuo nyei fin kouv weic meih mbuo yiem wuic buangh nyei ndopv liuh zoux nyei gong
meih mbuo zorqv gauh longx jiex nyei buonc fongc horc meih ziouc maiv zuqc weic naaiv deix ga naaiv ndaam haaix nyungc zuiz
 maiv dungx zoux bun i saa laa en mienh fongc horc naaiv deix cing nzengc nyei ga naaiv maaih uix
 meih mbuo ziouc maiv zuqc daic aqv
