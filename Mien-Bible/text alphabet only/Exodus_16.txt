i saa laa en nyei zuangx mienh yiem elim cuotv jauv mingh taux sinx deic bung huaang
 yiem elim deic caux sinaai mbong mbu ndongx
 ninh mbuo taux sinx deic bung huaang wuov hnoi se doix zuqc cuotv i yipv deic bung da nyeic norm hlaax ziepc hmz wuov hnoi
yiem wuov deic bung huaang zuangx mienh ngopv mose caux aalon
ninh mbuo gorngv
feix duqv yiem i yipv deic bung ziouv ganh daix nzengc yie mbuo
 yiem wuov yie mbuo zueiz jienv orv caeng hlen
 haaix zanc yaac duqv nyanc beuv
 mv baac meih mbuo dorh yie mbuo daaih yiem naaiv deic bung huaang bun yie mbuo zuangx mienh ngorc daic nzengc aqv
ziouv  gorngv mbuox mose
ih zanc yie oix bun laangh ziqc yiem wuov lungh njiec hnangv duih mbiungc nor
 hnoi hnoi baeqc fingx oix zuqc cuotv mingh siou
 yietc hnoi siou gaux yietc hnoi nyanc hnangv
 yie ziouc hnangv naaiv nor seix ninh mbuo
 mangc gaax ninh mbuo muangx yie paaiv nyei waac fai maiv muangx
taux da luoqc hnoi wuov hnoi
 ninh mbuo oix zuqc liuc leiz ziangx ninh mbuo siou bieqc daaih nyei ga naaiv yaac siou gauh camv hnoi hnoi siou nyei yietc buonc
mose caux aalon gorngv mbuox i saa laa en nyei zuangx mienh
ih hnoi lungh maanz hmuangx meih mbuo ziouc hiuv duqv
 dorh meih mbuo cuotv i yipv deic bung wuov dauh se ziouv
njang ndorm meih mbuo duqv buatc ziouv  nyei njang laangc
 weic zuqc meih mbuo ngopv ninh nyei waac
 ziouv  haiz mi aqv
 yie mbuo benx haaix nyungc mienh meih mbuo cingx daaih ngopv yie mbuo
mose aengx gorngv
lungh maanz hmuangx
 ziouv oix bun orv meih mbuo nyanc
 lungh ndorm oix bun meih mbuo duqv laangh ziqc nyanc beuv
 weic zuqc ninh haiz meih mbuo ngopv ninh nyei waac
 meih mbuo ngopv yie mbuo se maiv zeiz ngopv zuqc yie mbuo
 meih mbuo ngopv zuqc ziouv
mose gorngv mbuox aalon
mbuox i saa laa en nyei zuangx mienh daaih gapv zunv yiem ziouv  nyei nza hmien weic zuqc ninh haiz meih mbuo ngopv ninh nyei waac
aalon caux i saa laa en nyei zuangx mienh corc gorngv jienv waac wuov zanc
 ninh mbuo huin mangc deic bung huaang ziouc buatc ziouv  nyei njang laangc hinc cuotv yiem dorv mbuonx
ziouv  gorngv mbuox mose
i saa laa en mienh ngopv nyei waac yie haiz mi aqv
 mbuox ninh mbuo
  taux nziemx yaangh nyei ziangh hoc meih mbuo oix duqv orv nyanc
 lungh ndorm meih mbuo oix duqv laangh ziqc nyanc beuv
 hnangv naaic
 meih mbuo ziouc hiuv duqv yie se ziouv
  meih mbuo nyei tin hungh
taux lungh maanz hmuangx nyei ziangh hoc
 maaih norqc mbunh ndaix daaih yiem buangv nzengc ndopv liuh ciangv
 lungh ndorm yaac maaih mbiungc suiv njiec huing gormx ciangv
mbiungc suiv nqaai mingh maaih nyungc ga naaiv bieqc nyei
 mbeih nyei
 yiem ndau beih
 yaac muonc nyei hnangv sorng nor
i saa laa en mienh buatc
 ninh mbuo maiv hiuv duqv benx haaix nyungc ga naaiv
 laanh naaic laanh
naaiv haaix nyungc orqv
 mose gorngv mbuox ninh mbuo
naaiv se ziouv bun meih mbuo nyanc nyei ga naaiv
ziouv  hatc meih mbuo
 ziux meih mbuo qiemx zuqc mbu ziex siou mbuoqc wuov
 yiem meih mbuo nyei ndopv liuh maaih mbu ziex dauh oix zuqc funx yietc dauh i morqv
i saa laa en mienh ei jienv mose nyei waac siou
 maaih deix siou camv
 maaih deix siou zoqc
siou daaih hlaau mangc
 siou duqv camv nyei yaac maiv maaih zengc
 siou duqv zoqc nyei yaac maiv caa
 gorqv mienh ziux gorqv mienh qiemx zuqc nyei siou
mose gorngv mbuox ninh mbuo
haaix dauh maiv dungx liouh zengc njiec nyei taux da nyeic ndorm
mv baac maaih deix maiv muangx mose nyei waac
 liouh deix taux lungh ndorm
 da nyeic ndorm buatc wuov deix ga naaiv butv gaeng nzengc
 domh zueiz huv
 mose qiex jiez haic ninh mbuo
ndorm ndorm gorqv mienh siou gaux gorqv mienh nyanc
 nyutc cuotv daaih jorm
 yiem ndau zengc njiec nyei wuov deix
 yuqc nzengc mi aqv
taux da luoqc hnoi ninh mbuo siou camv yietc buonc
 yietc laanh mienh siou biei morqv
 i saa laa en mienh nyei yietc zungv bieiv zeiv mingh mbuox mose
mose mbuox ninh mbuo
ziouv  hnangv naaiv nor hatc meih mbuo
  njang hnoi se hitv kuonx hnoi
 se fungx bun ziouv  nyei cing nzengc dingh gong hnoi
 ih hnoi oix ziqv nyei gunv ziqv aqv
 oix zouv nyei gunv zouv aqv
 zengc njiec wuov deix
 liouh njang hnoi nyanc
ei mose hatc nyei waac
 zengc njiec wuov deix ninh mbuo liouh taux da nyeic ndorm mv baac maiv butv gaeng
 maiv zueix
mose gorngv
ih hnoi nyanc naaiv deix aqv
 weic zuqc ih hnoi se fungx bun ziouv  nyei dingh gong hnoi
 ih hnoi meih mbuo lorz maiv buatc naaiv nyungc ga naaiv yiem naaiv buoqv dorngx
juqv hnoi oix zuqc hnoi hnoi siou naaiv deix nyanc nyei ga naaiv
 mv baac siec hnoi wuov hnoi
 se dingh gong hnoi
 maiv maaih yietc deix naaiv nyungc ga naaiv
siec hnoi wuov hnoi
 maaih deix mienh cuotv mingh siou naaiv deix nyanc nyei ga naaiv
 mv baac ninh mbuo lorz maiv buatc yietc deix
ziouv  naaic mose
meih mbuo oix ngaengc yie nyei leiz caux yie nyei leiz latc ndongc haaix lauh
jangx jienv oc
 yie
 ziouv
  ceix dingh gong hnoi bun meih mbuo
 weic naaiv da luoqc hnoi wuov hnoi ninh bun laangh ziqc gaux meih mbuo i hnoi
 da cietv hnoi wuov hnoi
 gorqv mienh oix zuqc yiem gorqv mienh nyei dorngx
 maiv dungx mingh haaix ndau
hnangv naaic
 taux da cietv hnoi i saa laa en mienh hitv kuonx
wuov nyungc nyanc nyei ga naaiv i saa laa en mienh heuc maa naa
 maa naa se hnangv yienh si nyim nor
 setv zeiv baeqc nyei
 ninh nyei mueix hnangv njuov bieqc zorpc mueiz dorngh nor
mose gorngv
ziouv  hatc mbuo  oix zuqc zorqv i morqv maa naa liouh jienv bun mbuo doic jiex doic nyei zeiv fun mangc
 weic bun ninh mbuo buatc dorh meih mbuo cuotv i yipv deic bung
 yiem deic bung huaang wuov zanc
 yie bun meih mbuo nyanc nyei ga naaiv
mose mbuox aalon
zorqv i morqv maa naa dapv jienv ongx
 don jienv ziouv  nyei nza hmien liouh jienv yietc doic jiex yietc doic
aalon ziouc ei ziouv  mbuox mose nyei waac zorqv wuov ongx maa naa an jienv laengz ngaengc waac faang nza hmien maengx
 weic liouh jienv yietc doic jiex yietc doic
i saa laa en mienh nyanc feix ziepc hnyangx maa naa taux ninh mbuo duqv bieqc kaa naa an deic bung nyei gapv jaaix
 dongh maaih mienh yiem jienv wuov norm deic bung nyei gapv jaaix
loz hnoi longc hlaau ga naaiv nyei ndaan se leih maiv go nyic ziepc nyeic morqv
 yaac maaih ziepc gouv nyei yietc gouv funx daaih leih maiv go i morqv lengh diqv dien
