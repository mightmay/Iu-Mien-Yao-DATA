mose dau
se gorngv i saa laa en mienh maiv sienx yie yaac maiv muangx yie gorngv nyei waac
 ninh mbuo gorngv
  ziouv  maiv hinc cuotv bun meih buatc
  wuov nyungc hnangv haaix nor zoux
ziouv  naaic gaax ninh
ih zanc meih nyei buoz nanv haaix nyungc
 mose dau
yie nanv biaav mbiaac
ziouv  gorngv
guaengx njiec ndau maah
 mose ziouc guaengx biaav mbiaac njiec ndau
 biaav mbiaac ziouc benx diuh naang daaih
 haeqv ninh biaux nqoi mi aqv
ziouv  gorngv mbuox mose
sung buoz nanv jienv naang dueiv maah
 mose ziouc sung buoz nanv jienv naang dueiv
 naang ziouc aengx benx biaav mbiaac mi aqv
ziouv gorngv
hnangv naaiv zoux weic bun i saa laa en mienh hiuv duqv ziouv
 ninh mbuo nyei ong taaix nyei tin hungh
 se apc laa ham nyei tin hungh
 i sakc nyei tin hungh caux yaakopv nyei tin hungh
 hinc cuotv bun meih buatc
ziouv  aengx mbuox mose
zorqv meih nyei buoz lom bieqc meih nyei lui gem maah
 mose ziouc lom bieqc lui gem
 hluotv buoz cuotv daaih buatc benx gomh huv baengc
 mbopv baeqc nyei
 hnangv sorng nor
tin hungh gorngv
aengx lom nzunc lui gem maah
 mose ziouc aengx lom bieqc lui gem
 hluotv buoz cuotv daaih buatc longx mi aqv
 hnangv loz wuov nor
 caux sin zaangc nyei ndopv fih hnangv nzengc
tin hungh aengx gorngv
se gorngv i saa laa en mienh maiv sienx meih nyei waac fai maiv sienx daauh nzunc mbuoqc horngh nyei jangx hoc
 nziex ninh mbuo sienx da nyeic nzunc nyei jangx hoc
mv baac se gorngv ninh mbuo maiv sienx naaiv deix i nyungc jangx hoc yaac maiv muangx meih nyei waac nor
 meih oix zuqc ndamv deix nai aa ndaaih nyei wuom dox njiec ndau nqaai
 meih ndamv nyei wuom ziouc yiem wuov ndau nqaai benx nziaamv mi aqv
mose aengx gorngv mbuox ziouv 
o ziouv aac
 yie m daaih maiv haih gorngv waac mbiaangc nyei mienh
 jiex daaih nyei ziangh hoc maiv haih
 meih caux yie
 meih nyei bou
 gorngv waac taux ih zanc yie corc maiv haih gorngv waac mbiaangc
 yie gorngv waac donc
 ngamh ngamh ngutv ngutv nyei
ziouv  gorngv mbuox ninh
haaix dauh zeix mienh nyei nzuih
 haaix dauh bun mienh m normh ndung
 maiv haih gorngv waac
 haaix dauh bun mienh mangc duqv buatc fai bun mienh m zing maengh
 se yie
 ziouv  ganh hnangv
 maiv zeiz
meih gunv mingh aqv
 yie ganh oix tengx meih gorngv
 horpc zuqc hnangv haaix nor gorngv yie yaac njaaux meih
mv baac mose dau
ziouv aah
 tov meih paaiv ganh dauh mingh maah
ziouv  qiex jiez haic mose
 ninh gorngv
wuov nyungc
 meih nyei gorx
 lewi mienh
 aalon
 yie hiuv duqv ninh gorngv waac mbiaangc nyei
 ninh zungv cuotv jauv daaih lorz meih aqv
 ninh duqv buatc meih
 ninh za gengh a hneiv haic
meih caux ninh gorngv maah
 oix zuqc mbuox ninh horpc zuqc hnangv haaix nor gorngv
 yie oix tengx meih mbuo i dauh gorngv waac yaac njaaux meih mbuo oix zuqc hnangv haaix nor zoux
aalon oix tengx meih doix baeqc fingx gorngv waac div meih
 hnangv meih ganh nyei nzuih gorngv nor
 meih yaac oix zoux hnangv ninh nyei tin hungh
ninh yaac oix zuqc dorh jienv meih nyei buoz nanv jienv naaiv diuh biaav mbiaac mingh longc zoux mbuoqc horngh nyei sic
mose nzuonx mingh mbuox ninh nyei ong daa
 yeto
tov bun yie nzuonx i yipv deic bung mangc gaax
 yie nyei muoz doic corc yiem nyei fai
 yeto gorngv
gunv baengh orn nyei nzuonx oc
mose corc yiem mi ndien deic bung wuov zanc ziouv  aengx mbuox ninh
meih gunv nzuonx i yipv deic bung aqv
 oix daix meih wuov deix mienh yietc zungv daic nzengc mi aqv
mose ziouc bun ninh nyei auv caux i dauh dorn geh jienv lorh cuotv jauv nzuonx i yipv deic bung
 mose nanv jienv tin hungh mbuox ninh dorh wuov diuh biaav mbiaac mingh
ziouv  aengx gorngv mbuox mose
meih nzuonx taux i yipv deic bung nyei ziangh hoc
 oix zuqc dorng jienv faalo hungh zoux dongh yie bun meih maaih qaqv zoux wuov deix nyungc nyungc mbuoqc horngh nyei sic
 mv baac yie oix bun faalo nyei hnyouv ngaengc
 ninh ziouc maiv kangv bun i saa laa en mienh mingh
meih oix zuqc gorngv mbuox faalo
  naaiv se ziouv  ganh gorngv
i saa laa en mienh se yie nyei dorn hlo
yie mbuox meih bun yie nyei dorn hlo mingh zaangc yie
 meih maiv kangv bun ninh mbuo mingh nor
 yie oix daix meih nyei dorn hlo
yiem jauv zaangc ninh mbuo hitv jiex muonz nyei yietc norm dorngx
 ziouv aengx daaih buangh mose
 oix daix ninh
sipc bo laa ziouc zorqv kuaaiv la bieiv laic nyei
 gaatv ninh nyei dorn nyei jaix zueiv ndopv daaih guoqv mose nyei zaux yaac gorngv
meih se yie longc nziaamv duqv daaih nyei siang laangh
ziouv  ziouc maiv zoux haaix nyungc bun mose
sipc bo laa gorngv
meih se yie longc nziaamv duqv daaih nyei siang laangh
 wuov deix waac gorngv zuqc jiex gaatv nyei leiz
ziouv  gorngv mbuox aalon
mingh wuov deic bung huaang buangh mose maah
 aalon ziouc mingh buangh mose yiem tin hungh nyei mbong wuov
 ziouc zom mose
mose ziang ziouv  paaiv ninh gorngv nyei yietc zungv waac mbuox aalon
 yaac mbuox ninh taux ziouv  heuc ninh zoux wuov deix mbuoqc horngh haic nyei jangx hoc
mose caux aalon ziouc heuc i saa laa en mienh nyei zuangx mienh gox gapv zunv
aalon ziouc ziang ziouv  mbuox mose nyei yietc zungv waac mbuox ninh mbuo
 ninh yaac dorng jienv baeqc fingx zoux nzengc wuov deix mbuoqc horngh haic nyei jangx hoc
baeqc fingx ziouc sienx
 ninh mbuo haiz gorngv ziouv  daaih lorz ninh mbuo i saa laa en mienh yaac buatc ninh mbuo zuqc mienh hoic nyei kouv naanc
 ninh mbuo ziouc ndoqv njiec baaix ziouv
