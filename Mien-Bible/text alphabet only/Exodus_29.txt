meih oix zuqc hnangv naaiv nor zoux weic saax aalon caux ninh nyei dorn mbuo cing nzengc daaih zoux sai mienh fu sux yie
 oix zuqc zorqv dauh ngongh gouv caan caux i dauh ba gi yungh gouv
 yietc zungv maiv maaih dorngx nqemh nyei
oix zuqc zoux maiv an bingv nyei njuov
 caux zorpc jienv ga lanv youh maiv maaih bingv nyei njuov
 caux nzaatv jienv ga lanv youh nyei njuov bieqc
 oix zuqc longc mbiauh witv mbuonv muonc zoux naaiv deix njuov
zorqv naaiv deix njuov dapv jienv ndaan
 dorh ngongh gouv caux i dauh ba gi yungh gouv daaih fongc horc bun yie wuov zanc
 liemh naaiv deix njuov dorh daaih fongc horc bun yie
dorh aalon caux ninh nyei dorn mbuo daaih taux wuic buangh ndopv liuh nyei gaengh ndaangc longc wuom nzaaux ninh mbuo nyei sin
zorqv aalon nyei zoux sai lui bun ninh zuqv jienv
 zorqv gu nyuoz wuov yiemc lui ndaauv caux efotv nyei lui bun ninh zuqv jienv
 yaac zorqv efotv ganh tengx ninh zuqv jienv
 aengx zorqv buang la kuotv nyei ga naaiv buang jienv la kuotv
 zorqv buoz dauh longx nyei zaangc mienh ndatv daaih longx nyei sai jaaiv ndie
 liemh efotv sai jienv
zorqv m nqorngv beu beu jienv ninh nyei m nqorngv
 aengx zorqv cing nzengc wuov kuaaiv jiem baaih nyatv jienv m nqorngv beu
zorqv orn mienh nyei youh dox jienv ninh nyei m nqorngv
dorh aalon nyei dorn mbuo daaih yaac tengx ninh mbuo zuqv jienv lui ndaauv
zorqv ndie mbiorngz jienv ninh mbuo nyei m nqorngv
 bun aalon caux ninh nyei dorn sai jienv sai jaaiv ndie
 ninh mbuo ziouc maaih leiz yietc liuz zoux sai mienh
 meih oix zuqc hnangv naaiv nor orn aalon caux ninh nyei dorn mbuo zoux sai mienh
dorh ngongh gouv daaih wuic buangh nyei ndopv liuh nza hmien maengx
 aalon caux ninh nyei dorn mbuo oix zuqc dorh buoz maan jienv ngongh nyei m nqorngv
oix zuqc yiem ziouv  nyei nza hmien
 wuic buangh ndopv liuh nyei gaengh ndaangc
 daix naaiv dauh ngongh gouv
longc meih nyei buoz ndoqv coqv ngongh nyei nziaamv zaix jienv ziec dorngh nyei jorng
 zengc wuov deix nziaamv dox jienv ziec dorngh nyei gorn
zorqv gu nyuoz hnyouv nyei yietc zungv hmei
 caux buang hlan nyei hmei mbiorngz
 i norm nyutc zeiv caux naetv nyutc zeiv nyei hmei
 an ziec dorngh buov
mv baac ngongh nyei ndopv
 orv
 caux jaangh oix zuqc dorh cuotv ga nyiec ziqc ndopv liuh ciangv buov guangc
 naaiv se ziec weic fiqv zuiz nyei ngongh
aengx dorh dauh wuov deix ba gi yungh gouv daaih bun aalon caux ninh nyei dorn mbuo maan jienv ba gi yungh nyei m nqorngv
oix zuqc daix naaiv dauh ba gi yungh gouv daaih
 dorh nziaamv mingh pietv ziec dorngh biei bung
oix zuqc hngaqv ba gi yungh benx yietc nqanx yietc nqanx
 nzaaux nzengc gu nyuoz hnyouv nyei ga naaiv caux zuih ziouc dorh daaih caux m nqorngv caux orv an jienv
ziangh dauh ba gi yungh oix zuqc an jienv ziec dorngh buov
 naaiv se buov ziec bun ziouv  nyei ga naaiv
 weih ndaang nyei qiex horpc ziouv  nyei hnyouv
 se longc douz buov ziec fongc horc nyei ga naaiv
aengx zorqv da nyeic dauh ba gi yungh gouv daaih bun aalon caux ninh nyei dorn mbuo maan jienv ba gi yungh nyei m nqorngv
daix naaiv dauh ba gi yungh daaih
 zorqv deix nziaamv nzaatv aalon caux ninh nyei dorn mbuo nyei mbiaauc maengx m normh biouv caux ninh mbuo nyei mbiaauc jieqv buoz ndoqv nyeiz caux mbiaauc jieqv zaux ndoqv nyeiz
 zengc njiec nyei nziaamv pietv ziec dorngh biei bung
aengx zorqv deix yiem ziec dorngh nyei nziaamv caux deix orn mienh nyei youh fuqv aalon caux aalon nyei lui houx
 aengx fuqv aalon nyei dorn mbuo caux ninh mbuo nyei lui houx
 hnangv naaiv zoux
 aalon caux ninh nyei dorn mbuo caux ninh mbuo nyei lui houx ziouc cing nzengc
 fungx bun ziouv mi aqv
meih oix zuqc zorqv naaiv dauh ba gi yungh gouv nyei hmei caux junc nyei dueiv
 gu nyuoz hnyouv nyei hmei caux buang hlan nyei orv mbiorngz
 i norm nyutc zeiv caux naetv nyutc zeiv nyei hmei caux mbiaauc bung zaux zuih
naaiv dauh ba gi yungh se weic orn mienh zoux sai mienh
aengx zorqv yiem ziouv  nyei nza hmien maiv an bingv wuov ndaan njuov
 zorqv norm maiv zorpc ga lanv youh nyei njuov
 zorqv norm zorpc ga lanv youh
 aengx zorqv norm njuov bieqc
zorqv naaiv deix yietc zungv bun aalon caux ninh nyei dorn mbuo yiem ziouv  nyei nza hmien cunv ging fongc horc
oix zuqc zipv yiem ninh mbuo nyei buoz naaiv deix ga naaiv daaih an jienv ziec dorngh caux buov ziec nyei ga naaiv yietc njiec buov
 weih ndaang nyei qiex horpc ziouv  nyei hnyouv
 se longc douz buov ziec fongc horc bun ziouv  nyei ga naaiv
aengx zorqv orn aalon zoux sai naaiv dauh ba gi yungh gouv nyei lorqc hiuang orv yiem ziouv  nyei nza hmien cunv ging fongc horc
 weic zoux cunv ging fongc horc nyei ga naaiv
 naaiv deix orv ziouc benx meih mbuo nyei buonc aqv
orn mienh zoux sai mienh wuov dauh ba gi yungh gouv nyei lorqc hiuang orv caux zuih cunv ging fongc horc liuz ziouc benx aalon caux ninh nyei dorn mbuo nyei mi aqv
naaiv se i saa laa en mienh oix zuqc bun aalon caux ninh nyei dorn mbuo yietc liuz duqv nyei buonc
 se i saa laa en mienh fongc horc ziec weic jiu tong fungx bun ziouv  duqv nyei buonc
aalon zoux sai mienh nyei zorng zuqv oix zuqc bun ninh nyei dorn jueiv fun faqv nzipc jienv yietc doic jiex yietc doic
 haaix zanc dox youh orn ninh mbuo zoux sai mienh
 ninh mbuo oix zuqc zuqv jienv
nzipc jienv aalon zoux sai mienh wuov dauh dorn bieqc wuic buangh nyei ndopv liuh
 cing nzengc nyei dorngx
 fu sux ziouv
  oix zuqc zuqv naaiv deix zoux sai nyei lui houx buangv siec hnoi
orn mienh zoux sai mienh wuov dauh ba gi yungh gouv nyei orv oix zuqc yiem norm cing nzengc nyei dorngx zouv
aalon caux ninh nyei dorn mbuo oix zuqc yiem wuic buangh ndopv liuh nyei gaengh ndaangc nyanc naaiv dauh yungh nyei orv caux ndaan gu nyuoz nyei njuov
dorh daaih fiqv zuiz nyei ga naaiv caux orn zoux sai mienh fungx bun ziouv  nyei ga naaiv kungx sai mienh nyanc duqv hnangv
 ga nyiec nyei mienh nyanc maiv duqv weic zuqc naaiv deix ga naaiv se cing nzengc nyei
orn mienh zoux sai wuov deix orv caux njuov
 wuov muonz nyanc maiv nzengc nor
 lungh ndorm oix zuqc buov guangc aqv
 maiv dungx nyanc
 weic zuqc naaiv deix ga naaiv se cing nzengc
meih oix zuqc ziux yie paaiv meih nyei yietc zungv waac orn aalon caux ninh nyei dorn zoux sai mienh
 oix zuqc longc siec hnoi orn ninh mbuo
hnoi hnoi oix zuqc longc dauh ngongh gouv fongc horc ziec weic fiqv zuiz
 yaac weic saax ziec dorngh cing nzengc
 oix zuqc longc ga lanv youh dox ziec dorngh weic bun ziec dorngh cing nzengc
oix zuqc linh jienv siec hnoi
 hnoi hnoi saax ziec dorngh cing nzengc
 ziec dorngh ziouc cing nzengc haic
 haaix nyungc kuatv zuqc ziec dorngh nor
 wuov nyungc ziouc cing nzengc mi aqv
naaiv se meih hnoi hnoi oix zuqc dorh daaih fongc horc an ziec dorngh ziec nyei ga naaiv
 se i dauh doix hnyangx nyei ba gi yungh dorn
 yaac maiv dungx nqaeqv yietc hnoi
lungh ndorm ziec dauh
 nziemx yaangh nyei ziangh hoc ziec dauh
lungh ndorm ziec wuov dauh oix zuqc longc i morqv mbuonv muonc zorpc jienv yietc gorngc ga lanv youh
 aengx fongc horc yietc gorngc a ngunc diuv weic ciev ziec
nziemx yaangh ziec wuov dauh ba gi yungh dorn yaac fih hnangv nyei
 zorqv fongc horc nyei laangh ziqc caux ciev ziec nyei ga naaiv yietc njiec buov
 naaiv se longc douz buov ziec fongc horc bun ziouv  nyei ga naaiv
 weih ndaang nyei qiex horpc ziouv nyei hnyouv
doic jiex doic oix zuqc yiem ziouv  nyei nza hmien
 wuic buangh ndopv liuh nyei gaengh ndaangc
 zanc zanc longc naaiv deix ga naaiv buov ziec
 yie yaac oix yiem wuov buangh meih
 caux meih gorngv waac
yie yaac oix yiem wuov norm dorngx buangh i saa laa en mienh
 yie nyei njang laangc ziouc bun naaiv norm dorngx cing nzengc
yie oix saax wuic buangh nyei ndopv liuh caux ziec dorngh cing nzengc
 yaac saax aalon caux ninh nyei dorn mbuo cing nzengc
 weic bun ninh mbuo zoux sai mienh fu sux yie
yie oix yiem i saa laa en mienh mbu ndongx zoux ninh mbuo nyei tin hungh
ninh mbuo zungv oix hiuv duqv yie se ziouv
  ninh mbuo nyei tin hungh
 dongh dorh ninh mbuo cuotv i yipv deic bung weic yiem ninh mbuo mbu ndongx
 yie se ziouv
  ninh mbuo nyei tin hungh
