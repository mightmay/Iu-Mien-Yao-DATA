mienh muoz aac
 hnangv naaic
 maiv gunv meih dongh haaix dauh
 meih dingc zoux naaiv nyungc sic nyei mienh nyei zuiz
 meih maiv lamh jaiv sin aqv
 meih hnangv haaix nor dingc mienh nyei zuiz
 meih ziouc dingc ganh nyei zuiz
 weic zuqc meih zoux nyei caux ninh mbuo zoux nyei se fih hnangv nyei
mbuo hiuv duqv tin hungh dingc zoux wuov nyungc sic nyei mienh maaih zuiz se horpc nyei
mienh muoz aac
 meih dingc mienh nyei zuiz mv baac meih yaac hnangv ninh mbuo nor zoux dorngc
 meih hnamv meih haih biaux duqv ndutv
 maiv zuqc tin hungh dingc meih nyei zuiz fai
tin hungh nyei en jaaix haic
 ninh yaac hnyouv ndaauv
 maaih noic
 mv baac meih mangc piex fai
 meih maiv hiuv duqv se tin hungh nyei en oix dorh meih goiv hnyouv fai
mv baac meih nyei hnyouv ngaengc
 maiv kangv goiv
 zuov taux tin hungh biux mengh ninh nouz mienh nyei zuiz
 dongh ninh baengh fim nyei siemv zuiz wuov hnoi
 meih ziouc zuqc dingc gauh hniev
weic zuqc tin hungh oix ziux mouz laanh mienh zoux nyei sic winh bun ninh mbuo
maaih deix mienh zanc zanc longc hnyouv zoux kuv sic
 lorz yiem tin hungh daaih nyei njang laangc
 oix ninh taaih yaac bun maiv haih zitc nyei maengc
 dongh naaiv nyungc mienh tin hungh oix ceix yietc liuz nyei maengc bun ninh mbuo
mv baac kungx douh ganh duqv longx
 ngaengc zien leiz
 zoux waaic sic wuov deix
 tin hungh ziouc qiex jiez
 nouz haic ninh mbuo
dauh dauh zoux orqv nyei baamh mienh zungv oix zuqc buangh kouv nyei naanc zingh
 yiutai mienh zuqc ndaangc
 janx zuqc nqa haav
mv baac dongh zoux longx nyei mienh
 tin hungh oix bun njang laangc
 oix taaih
 yaac oix bun baengh orn ninh mbuo
 bun yiutai mienh ndaangc
 nqa haav bun janx
weic zuqc tin hungh maiv mangc haaix dauh nyei hmien
janx maiv maaih mose nyei leiz latc
 ninh mbuo baamz zuiz ninh mbuo zuqc mietc mv baac maiv zeiz leiz latc dingc
 yiutai mienh maaih mose nyei leiz latc
 ninh mbuo baamz zuiz
 ziouc ziux leiz latc zuqc dingc zuiz
maiv zeiz mienh haiz liuz leiz latc ziouc haih duqv caux tin hungh horpc hnyouv
 kungx dongh ei jienv leiz latc zoux wuov deix hnangv duqv caux ninh horpc hnyouv
janx maiv maaih mose nyei leiz latc
 mv baac se gorngv ninh mbuo ei ganh nyei hnyouv hnamv cuotv daaih zoux horpc leiz latc
 maiv gunv ninh mbuo maiv maaih leiz latc
 ninh mbuo ganh se zoux ninh mbuo ganh nyei leiz latc
ninh mbuo zoux nyei sic bun cing leiz latc fiev jienv ninh mbuo nyei hnyouv aqv
 ninh mbuo nyei hnyouv bun ninh mbuo hiuv duqv ninh mbuo zoux horpc fai maiv horpc
 maaih ziangh hoc hnyouv gox ninh mbuo
 maaih ziangh hoc bun ninh mbuo hiuv duqv zoux duqv horpc
ziux yie zunh nyei kuv fienx
 taux siemv nyei hnoi
 tin hungh oix longc giduc yesu hnangv naaiv nor siemv mienh gem jienv nyei sic
meih ganh ni
 meih gorngv meih zoux yiutai mienh yaac kaux leiz latc
 meih bungx waac maux gorngv ganh gauh hiuv duqv tin hungh
yaac hiuv duqv tin hungh oix meih hnangv haaix nor zoux
 meih yaac gorngv meih hoqc jiex leiz latc cingx daaih hiuv duqv zoux haaix nyungc gauh horpc jiex
meih yaac sienx meih haih ken m zing maengh nyei mienh
 yaac zoux njang bun yiem hmuangx nyei mienh buatc
meih haih njaaux hngongx nyei mienh
 yaac zoux fin saeng njaaux fu jueiv
 weic zuqc meih maaih mose nyei leiz latc
 yiem leiz latc maaih wuonh zaang caux zien leiz
hnangv naaic
 meih njaaux mienh
 zoux haaix nyungc maiv njaaux meih ganh
 meih zunh mbuox mienh
maiv dungx zoux zaqc
 daaux nzuonx meih ganh zoux zaqc fai
meih gorngv
maiv dungx hienx auv hienx nqox
 meih ganh hienx nyei fai
 meih nzorng miuc fangx mv baac meih nimc miuc biauv nyei ga naaiv fai
meih bungx waac maux gorngv meih maaih tin hungh nyei leiz latc
 mv baac meih baamz leiz latc ki tin hungh fai
ging sou fiev jienv gorngv
laaix meih mbuo yiutai mienh
 janx cingx daaih ki tin hungh
se gorngv meih ei jienv leiz latc zoux
 meih jiex gaatv nyei leiz ziouc maaih lamh longc nyei
 mv baac meih baamz leiz latc nor
 meih jiex liuz gaatv nyei leiz yaac maiv lamh longc
se gorngv janx maiv gaengh jiex gaatv nyei leiz mv baac ei jienv leiz latc zoux nor
 tin hungh oix funx ninh se hnangv jiex gaatv nyei leiz maiv zeiz
maiv jiex gaatv nyei leiz mv baac ei jienv leiz latc zoux nyei mienh ziouc dingc meih mbuo nyei zuiz
 dongh maaih leiz latc fiev jienv
 yaac jiex gaatv nyei leiz
 mv baac corc baamz leiz latc nyei mienh
zien zien yiutai mienh se maiv zeiz kungx ei beih zaangc funx
 zien jiex gaatv nyei leiz yaac maiv zeiz kungx ei sin gaatv hnangv
zien zien yiutai mienh se dongh yiem hnyouv gu nyuoz zoux nyei
 ninh nyei hnyouv jiex gaatv nyei leiz
 naaiv se singx lingh zoux nyei gong
 maiv zeiz leiz latc zoux
 naaiv nyungc mienh
 baamh mienh maiv ceng
 mv baac tin hungh ceng
