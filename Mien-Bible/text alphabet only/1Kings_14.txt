wuov zanc ye lo mbo am nyei dorn
 aa mbi yaa butv baengc
ye lo mbo am gorngv mbuox ninh nyei auv
oix zuqc zorng meih ganh benx ganh dauh mienh
 bun mienh zieqv maiv duqv meih zoux ye lo mbo am nyei auv
 ziouc mingh silo
 yiem wuov maaih douc waac mienh
 aa hi yaa
 dongh naaiv dauh gorngv yie oix zuqc zoux naaiv deix baeqc fingx nyei hungh
dorh ziepc norm njuov caux deix njuov gaam caux baengh mueiz dorngh mingh bun ninh
 ninh ziouc mbuox meih naaiv dauh fu jueiv oix hnangv haaix nor
ye lo mbo am nyei auv ziouc hnangv naaiv nor zoux
 ninh mingh silo zingh
 taux aa hi yaa nyei biauv
 aa hi yaa nyei hnyangx jeiv gox
 m zing mbuov
 mangc maiv buatc
ziouv  jaa ndaangc mbuox aa hi yaa
ye lo mbo am nyei auv oix daaih naaic meih weic zuqc ninh nyei dorn butv baengc
 meih oix zuqc hnangv naaiv gorngv mbuox ninh
 ye lo mbo am nyei auv daaih taux wuov zanc
 ninh zoux hnangv benx ganh dauh m sieqv dorn
mv baac taux gaengh ndaangc wuov zanc
 aa hi yaa haiz ninh nyei zaux caaiv nyei qiex mbui ziouc gorngv
ye lo mbo am nyei m sieqv dorn aac
 gunv bieqc daaih maah
 meih weic haaix diuc zorng benx ganh dauh m sieqv dorn
 weic zuqc yie maaih ciouv nyei fienx gorngv mbuox meih
meih nzuonx mingh mbuox ye lo mbo am
 ziouv
  i saa laa en mienh nyei tin hungh
 hnangv naaiv nor gorngv
  yie yiem zuangx baeqc fingx mbu ndongx liepc meih zoux hlo gunv yie nyei mienh
yie betv ndaawitv nyei douh zong gunv nyei guoqv cuotv jiu bun meih
 mv baac meih maiv hnangv yie nyei bou
 ndaawitv
 ninh ei jienv yie nyei leiz latc
 yaac longc nzengc hnyouv gan yie
 ninh kungx zoux ziux yie nyei m zing buatc horpc nyei sic hnangv
meih zoux gauh waaic jiex yiem ndaangc meih wuov deix yietc zungv
 meih weic meih ganh liepc nyiec nyei zienh nyei miuc fangx
 yaac dox miuc fangx
 meih cuoqv yie qiex jiez yaac zorqv yie zoi guangc meih nyei nqa haav nqaang
+ weic naaiv yie oix bun ye lo mbo am nyei douh zong zuqc zeqc naanc yaac zorqv ye lo mbo am nyei dauh dauh m jangc dorn
 maiv gunv zoux nouh fai maiv zoux nouh nyei
 yiem i saa laa en mienh mbu ndongx pai guangc
 yie oix bun ye lo mbo am nyei douh zong zutc nzengc
 hnangv mienh zorqv nqaiv buov qui nzengc nor
ye lo mbo am nyei mienh
 da faanh yiem zingh daic wuov deix
 oix zuqc juv nyanc
 daic wuov naah nyei
 oix zuqc ndaamv lungh nyei norqc nyanc
 yie
 ziouv
  gorngv naaiv deix waac
meih ganh gunv nzuonx aqv
 meih nyei zaux yietv caaiv bieqc zingh
 meih nyei dorn ziouc daic aqv
i saa laa en nyei zuangx mienh ziouc weic ninh nzauh nyiemv yaac dorh ninh mingh zangx
 ye lo mbo am nyei yietc zungv mienh
 kungx naaiv dauh dorn ganh hnangv duqv zangx jienv
 weic zuqc ziouv
  i saa laa en mienh nyei tin hungh
 buatc yiem ye lo mbo am nyei douh zong kungx naaiv dauh hnangv maaih deix longx nyei dorngx
maiv daan mbuoqc naaiv
 ziouv  oix weic ninh ganh liepc dauh hungh gunv i saa laa en
 ih hnoi naaiv dauh hungh ziouc pai guangc ye lo mbo am nyei douh zong
 wuov hnoi za gengh taux aqv
ziouv  oix mborqv i saa laa en mienh
 bun ninh mbuo hnangv luoqc diqc zuqc wuom torngx hiou mingh hiou daaih
 ninh aengx oix zorqv i saa laa en mienh cuotv ninh ceix bun ninh mbuo nyei ong taaix naaiv norm longx haic nyei deic bung
 hnangv baeng nzungh cuotv nor
 ninh yaac oix zorqv ninh mbuo bun nzaanx yiem yu fe ditc ndaaih dong bung maengx
 weic zuqc ninh mbuo zoux aa se laa zienh nyeiz nyei ndiangx fangx ziouc cuoqv ziouv qiex jiez
laaix ye lo mbo am baamz zuiz yaac dorh i saa laa en mienh caux jienv baamz zuiz
 ziouv zorqv i saa laa en mienh jiu bun win wangv
ye lo mbo am nyei auv ziouc jiez sin nzuonx taux ti laa saa zingh
 yietv laamx bieqc gaengh
 ninh nyei dorn ziouc daic mi aqv
ninh mbuo yaac dorh mingh zangx
 i saa laa en nyei zuangx mienh weic ninh nzauh nyiemv hnangv ziouv  longc ninh nyei bou wuov dauh douc waac mienh gorngv nor
ye lo mbo am hungh zoux liuz zengc njiec nyei sic
 ninh hnangv haaix nor mborqv jaax
 hnangv haaix nor gunv baeqc fingx
 fiev jienv yiem i saa laa en hungh nyei hungh douh daan
ye lo mbo am zoux hungh nyic ziepc nyeic hnyangx
 ziouc guei seix mi aqv
 ninh nyei dorn
 naa ndapc
 nzipc jienv ninh zoux hungh
saa lo morn nyei dorn
 le hox mbo am
 yiem yu ndaa zoux hungh
 ninh faaux weic zoux hungh wuov zanc ninh duqv feix ziepc yietv hnyangx
 yaac yiem ye lu saa lem gunv ziepc cietv hnyangx
 ye lu saa lem zingh se ziouv yiem i saa laa en nyei zuangx fingx mbu ndongx ginv daaih weic liepc ninh ganh nyei mengh
 le hox mbo am nyei maa se ammon mienh
 mbuox heuc naa aa maa
ei ziouv  mangc
 yu ndaa zoux waaic sic
 ninh mbuo baamz nyei zuiz cuoqv ninh qiex jiez
 hanc ninh mbuo
 gauh camv ninh mbuo nyei ong taaix mbuo zoux nyei sic
ninh mbuo yiem norm norm mbong gu nguaaic caux diuh diuh domh ndiangx ga ndiev
 liepc zaangc zienh nyei dorngx caux la bieiv dongc caux zaangc aa se laa zienh nyeiz nyei ndiangx fangx
deic bung gu nyuoz yaac maaih m jangc dorn yiem zaangc zienh nyei dorngx zoux maaic buonv sin nyei mienh
 baeqc fingx zoux zinh ndaangc ziouv  zunc cuotv i saa laa en mienh nyei wuov ndaangc maengx wuov deix fingx fingx mienh zoux yietc zungv gamh nziev nyei sic
ye lo mbo am zoux hungh da hmz hnyangx wuov hnyangx
 i yipv nyei hungh
 sisakv
 daaih mborqv ye lu saa lem
ninh zorqv yiem zaangc ziouv  nyei biauv gu nyuoz caux hungh dinc gu nyuoz yietc zungv jaaix nyei ga naaiv
 ninh zorqv nyungc nyungc
 liemh saa lo morn zoux daaih nyei jiem torngv baaih
le hox mbo am hungh ziouc longc dongh siqv zoux torngv baaih div yaac jiu bun goux hungh dinc zuov gaengh nyei baeng bieiv
hungh diex haaix zanc bieqc zaangc ziouv  nyei biauv
 goux hungh dinc nyei baeng dorh naaiv deix torngv baaih mingh
 nqa haav ninh mbuo aengx dorh nzuonx an jienv baeng zuov hungh dinc nyei dorngx
le hox mbo am gunv nyei ziangh hoc zoux liuz zengc njiec nyei sic
 ninh zoux cuotv nyei yietc zungv
 fiev jienv yu ndaa hungh nyei hungh douh daan
le hox mbo am caux ye lo mbo am zanc zanc mborqv jaax
le hox mbo am guei seix mi aqv
 yaac caux ninh nyei ong taaix mbuo zangx jienv yiem ndaawitv nyei zingh
 ninh nyei maa zoux ammon mienh
 mbuox heuc naa aa maa
 le hox mbo am nyei dorn
 aa mbi yam
 yaac nzipc jienv ninh zoux hungh
