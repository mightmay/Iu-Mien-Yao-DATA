yesu cuotv seix yiem yu ndie saengv
 mbetc le hem mungv wuov zanc
 doix zuqc helotv zoux hungh diex
 nqa haav maaih deix samx hleix nyei domh fin saeng yiem dong bung daaih taux ye lu saa lem zingh
naaic gaax
cuotv seix daaih zoux yiutai mienh nyei hungh wuov dauh gu nguaaz yiem haaix
 yie mbuo buatc ninh nyei hleix yiem dong bung cuotv ziouc daaih baaix ninh
helotv hungh muangx haiz naaiv deix waac ninh ziouc hnyouv maiv henh yietc deix
 yiem ye lu saa lem zingh nyei zuangx mienh yietc zungv yaac hnyouv maiv henh nzengc
helotv ziouc heuc yiutai mienh nyei zuangx sai mienh bieiv caux njaaux leiz nyei fin saeng daaih nzoih yiem zunv ziouc naaic ninh mbuo
zoux giduc wuov dauh oix cuotv seix yiem haaix
ninh mbuo dau
yiem yu ndie saengv
 mbetc le hem mungv
 weic zuqc douc waac mienh hnangv naaiv nor fiev
yu ndaa deic bung
 mbetc le hem mungv aah
 yiem yu ndaa deic bung nyei domh zingh
 meih maiv zeiz gauh faix jiex
 weic zuqc maaih dauh domh jien oix yiem meih naaic cuotv daaih dorh yie nyei baeqc fingx
 i saa laa en mienh
helotv ziouc heuc wuov deix samx hleix nyei domh fin saeng daaih
 bingx jienv longx longx nyei naaic gaax
wuov norm hleix ziangh haaix cuotv daaih
naaic liuz
 helotv ziouc mbuox ninh mbuo mingh mbetc le hem mungv
 ninh gorngv
meih mbuo gunv mingh mbetc le hem mungv longx longx nyei lorz wuov dauh fu jueiv
 lorz buatc
 nzuonx daaih mbuox yie
 yie ziouc haih mingh baaix ninh
muangx hungh diex gorngv liuz
 wuov deix domh fin saeng ziouc cuotv jauv mingh aqv
 zinh ndaangc yiem dong bung buatc cuotv wuov norm hleix mingh ndaangc ninh mbuo
 mingh taux fu jueiv yiem wuov norm dorngx gu nguaaic ziouc dingh jienv wuov
domh fin saeng buatc wuov norm hleix ziouc njien youh orn lorqc haic
bieqc biauv mingh
 buatc wuov dauh fu jueiv caux ninh nyei maa
 maa li yaa
 ziouc gueic njiec ndau baaix wuov dauh fu jueiv
 ninh mbuo zorqv ninh mbuo dorh daaih nyei zingh nyeic cuotv daaih fongc horc bun ninh
 maaih jiem caux i nyungc ndaang nyei ndiangx zung heuc mu yorc caux faan gen sen
tin hungh box mbeix mbuox wuov deix domh fin saeng maiv dungx nzuonx helotv wuov
 ninh mbuo ziouc yangh ganh diuh jauv nzuonx ninh mbuo nyei deic bung
wuov deix domh fin saeng nzuonx mi aqv
 maaih dauh ziouv nyei fin mienh box mbeix mbuox yosepv
jiez sin daaih
 dorh jienv fu jueiv caux ninh nyei maa biaux mingh i yipv deic bung
 oix zuqc yiem wuov zuov taux yie mbuox meih
 weic zuqc helotv oix lorz naaiv dauh fu jueiv daix
yosepv ziouc jiez sin daaih
 lungh muonz zanc dorh jienv wuov dauh fu jueiv caux fu jueiv nyei maa biaux mingh i yipv deic bung
yiem wuov zuov taux helotv daic mingh
 hnangv naaic cuotv daaih weic bun doix nzengc ziouv longc douc waac mienh gorngv nyei waac
 ninh gorngv
yie heuc yie nyei dorn yiem i yipv deic bung cuotv daaih
helotv hungh hiuv duqv wuov deix domh fin saeng nduov ninh
 ninh ziouc qiex jiez
 haic
 ninh njiec lingc daix nzengc mbetc le hem mungv caux huing nzuonx nyei dorngx wuov deix i hnyangx ga ndiev maengx nyei gu nguaaz dorn
 helotv hnangv naaiv nor daix naaiv deix fu jueiv ei ninh naaic samx hleix nyei domh fin saeng buatc hleix cuotv nyei ziangh hoc funx daaih
naaiv deix sic cuotv daaih doix nzengc wuov dauh douc waac mienh
 ye le mi
 nyei waac
 ye le mi gorngv
haiz mienh yiem wuov laamaa zingh mbiouh mbiouh bungx sing bungx qiex nyei nyiemv
 laasen nyiemv ninh nyei fu jueiv
 ninh yaac maiv longc haaix dauh tengx ninh jaiv nzauh
 weic zuqc ninh nyei fu jueiv daic mi aqv
helotv hungh daic mi aqv
 yiem i yipv deic bung maaih dauh ziouv nyei fin mienh daaih box mbeix yosepv
fin mienh gorngv
jiez sin daaih
 dorh wuov dauh fu jueiv caux jienv fu jueiv nyei maa nzuonx i saa laa en deic bung aqv oc
 weic zuqc oix hoic naaiv dauh fu jueiv nyei maengc wuov deix daic nzengc mi aqv
yosepv ziouc jiez sin dorh jienv fu jueiv caux fu jueiv nyei maa nzuonx i saa laa en deic bung aqv
mv baac haiz gorngv aan ke laa atc nzipc ninh nyei die
 helotv
 zoux yu ndie saengv nyei hungh
 yosepv ziouc gamh nziex maiv mingh wuov aqv
 tin hungh yaac box mbeix donv yosepv
 yosepv mbuo ziouc mingh gaa li li saengv
yiem norm mungv mbuox heuc naa saa letv
 naaiv deix jauv cuotv daaih doix nzengc douc waac mienh nyei waac
 wuov deix douc waac mienh gorngv
mienh oix heuc ninh zoux naa saa letv mienh
