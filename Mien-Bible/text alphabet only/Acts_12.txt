wuov zanc helotv hungh jiez gorn zoux doqc hoic ziex laanh jiu baang mienh
ninh longc nzuqc ndaauv daix yo han nyei gorx
 yaagorpc
buatc yiutai mienh a hneiv ninh hnangv naaiv zoux
 ninh aengx mingh zorqv bide
 wuov zanc doix jiex maiv an bingv nyei njuov nyei zipv
helotv zorqv bide daaih wuonx jienv loh
 jiu bun biei guanh baeng zuov jienv
 yietc guanh maaih biei laanh
 ninh daav ziangx za eix zuov jiex liuz siex maengc zipv
 oix dorng jienv zuangx mienh siemv bide nyei zuiz
bide zuqc wuonx jienv loh mv baac jiu baang mienh longc hnyouv njiec qaqv weic ninh daux gaux
taux helotv hungh oix dorh bide cuotv zinh ndaangc wuov muonz
 bide bueix i dauh baeng nyei mbu ndongx m njormh
 yaac maaih i diuh hlieqv limc ndoh jienv
 aengx maaih i dauh baeng zuov jienv loh gaengh
liemh zeih maaih dauh ziouv nyei fin mienh hinc cuotv daaih yaac maaih njang ziux jienv wuov qongx loh
 fin mienh mbaix bide nyei la nyaapv mbuox ninh
bide aah
 bide
 nqongh jiez sin daaih maah
 ndoh bide nyei buoz wuov deix i diuh limc liemh zeih dangx ndutv nzengc mi aqv
fin mienh gorngv mbuox ninh
sai jienv houx hlaang aengx daapc jienv meih nyei heh
 bide ziouc ei jienv zoux
 fin mienh aengx gorngv
zorqv meih nyei domh lui buix jienv gan jienv yie mingh aqv
bide gan jienv fin mienh cuotv loh
 ninh maiv hiuv duqv fin mienh zoux nyei se zien sic
 laaic duqv buatc hinc yaangh nyei sic hnangv
ninh mbuo jiex zuov loh nyei baeng da yietv kang
 aengx jiex da nyeic kang
 aengx jiex taux domh hlieqv gaengh
 dongh cuotv mingh bieqc zingh wuov kang gaengh
 taux wuov
 gaengh ganh nqoi
 ninh mbuo ziouc cuotv mi aqv
 gan jauv mingh dangh
 fin mienh ziang naaic leih nqoi bide mi aqv
wuov zanc bide ziouc mengh baeqc naaiv deix sic se zien nyei
 ninh gorngv
ih zanc yie za gengh hiuv dingc ziouv paaiv ninh nyei fin mienh daaih dorh yie biaux ndutv helotv nyei buoz ndiev caux yiutai mienh oix zoux hoic yie wuov deix yietc zungv sic
bide hiuv duqv naaiv deix sic cing nyei
 ninh ziouc mingh yo han maako nyei maa
 maa li yaa
 nyei biauv
 maaih mienh camv nyei gapv zunv yiem wuov daux gaux
bide mingh ngaengv ga nyiec wuov dauh gaengh
 maaih dauh m sieqv bou
 mbuox heuc lo ndaa
 mingh mangc gaax haaix dauh daaih
ninh zieqv duqv bide nyei qiex ziouc a hneiv haic aengx tiux bieqc biauv
 maiv jangx koi gaengh
 ninh gorngv mbuox yiem biauv nyei mienh
bide zungv taux wuov ndau gaengh ndaangc daaih aqv loh
ninh mbuo gorngv
meih maiv nzang mbor lorh
 mv baac wuov dauh sieqv qaqv gorngv bide za gengh taux aqv
 ninh mbuo gorngv
wuov nyungc m nziex bide nyei fin mienh mv bei
bide corc yiem wuov ngaengv gaengh
 ninh mbuo ziouc mingh koi gaengh buatc bide souv jienv wuov
 ninh mbuo za gengh
 mbuoqc horngh haic
bide huangx buoz mbuox ninh mbuo maiv dungx ko lo
 ninh ziouc gorngv ziouv hnangv haaix nor tengx ninh cuotv loh daaih
 ninh aengx gorngv
naaiv deix jauv meih mbuo oix zuqc mbuox yaagorpc aengx caux yietc zungv sienx yesu nyei gorx youz
 gorngv liuz naaiv deix waac
 ninh ziouc mingh ganh norm dorngx mi aqv
da nyeic ndorm zuov loh nyei baeng lunc nzengc
 maiv hiuv duqv bide jiex haaix mi aqv
helotv heuc baeng gaanv lorz
 ninh mbuo ziouc haaix ndau lorz nzengc yaac lorz maiv buatc
 helotv ziouc zaah naaic wuov deix baeng
 zaah liuz
 dorh mingh daix guangc mi aqv
 nqa haav helotv cuotv yu ndie saengv mingh yiem douc si saa li yaa zingh
helotv qiex jiez haic tailaqv caux sai ndorn zingh nyei mienh
 naaiv deix i norm zingh nyei mienh ziouc dongh hnyouv mingh lorz helotv
 maiv gaengh lorz wuov zanc
 ninh mbuo beic ndiev mingh tov goux hungh dinc wuov dauh domh jien
 mbaa laa saa tatv
 tengx ninh mbuo caux hungh diex tov gorngv horpc
 weic zuqc ninh mbuo nyei deic bung bangc helotv gunv wuov norm deic bung nyei laangh ziqc yungz baeqc fingx
dunx nyei hnoi nyieqc taux
 helotv zorng jienv ninh nyei hungh lui houx faaux dinc zueiz jienv gorngv bun zuangx mienh muangx
zuangx mienh nauc nauc nyei heuc jienv gorngv
naaiv se yietc dauh zienh nyei qiex
 maiv zeiz baamh mienh gorngv nyei waac
maaih dauh ziouv nyei fin mienh liemh zeih bun helotv butv gaeng
 gaeng ziouc nyanc ninh daic mi aqv
 laaix ninh maiv taaih tin hungh
mv baac tin hungh nyei doz yietc zei zunh jangv jienv mingh
mbaa naa mbatc caux saulo yiem ye lu saa lem zingh mbenc sung ninh mbuo nyei gong
 ninh mbuo ziouc nzuonx yaac dorh yo han maako caux jienv nzuonx
