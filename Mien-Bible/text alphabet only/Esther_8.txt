dongh wuov hnoi
 aa haa su e latv hungh zorqv yiutai mienh nyei win wangv
 haamaan
 nyei jaa dingh jiu bun e se te hungh maac
 e se te gorngv mbuox hungh diex mo nde kai zoux ninh nyei cien ceqv
 mo nde kai ziouc duqv yiem hungh diex nyei nza hmien
hungh diex hlutv ninh yiem haamaan zorqv nzuonx nyei buoz ndoqv nzaeng yienx
 jiu bun mo nde kai
 e se te yaac paaiv mo nde kai gunv haamaan nyei jaa dingh
e se te aengx puoqv njiec hungh diex nyei zaux hlen
 wuom mueic liouc jienv qaqv tov hungh diex dangv jienv aagakc mienh
 haamaan
 daav cuotv orqv haic nyei za eix zoux hoic yiutai mienh
hungh diex sung jiem biaav cuotv bun e se te
 e se te ziouc jiez sin daaih souv jienv hungh diex nyei nza hmien
ninh gorngv
hungh diex aac
 se gorngv meih buatc longx nyei nor
 yaac haiz a hneiv yie
 se gorngv haiz horpc zuqc zoux nor
 yaac buatc yie horpc meih nyei hnyouv
 tov cuotv zeiv sou jaiv aagakc mienh
 ham me ndaa taa nyei dorn
 haamaan
 fiev wuov zeiv sou
 ninh hnamv cuotv yaac fiev jienv weic oix mietc yiem hungh diex gunv norm norm saengv nyei yiutai mienh
yie hnangv haaix nor haih diev duqv mangc yie nyei buonv fingx mienh zuqc naaiv deix heiv sic
 hnangv haaix nor haih diev duqv mangc jienv yie nyei cien ceqv zuqc mietc
aa haa su e latv hungh gorngv mbuox e se te hungh maac caux yiutai mienh
 mo nde kai
mangc maah
 laaix haamaan oix zoux hoic yiutai mienh yie zorqv ninh nyei jaa dingh jiu bun e se te
 yie zungv bun mienh dorh haamaan mingh ndiux jaang nyei dorngx ndiux jaang mi aqv
ih zanc meih mbuo gunv ziux meih mbuo nyei hnyouv dengv hungh diex nyei mbuox ganh fiev diuh lingc bun yiutai mienh
 aengx nqaapv jienv hungh diex nyei buoz ndoqv nzaeng yienx
 weic zuqc haaix zeiv sou dengv hungh diex nyei mbuox fiev yaac nqaapv jienv ninh nyei buoz ndoqv nzaeng yienx
 mienh maiv haih goiv yienc aqv
wuov zanc faah hlaax
 se siwan hlaax
 nyic ziepc faam wuov hnoi
 mo nde kai heuc hungh diex nyei sou biuv daaih
 ninh mbuo ziux mo nde kai paaiv nyei nyungc nyungc waac fiev bun yiutai mienh caux yietc baeqv nyic ziepc cietv norm saengv gunv guoqv nyei yietc zungv zoux hlo nyei mienh
 caux saengv ziouv caux jien
 yiem in ndie guoqv taux e ti o bie guoqv
 ninh mbuo fiev ziux norm norm saengv nyei nzaangc caux fingx fingx mienh nyei waac
 yaac fiev bun yiutai mienh ziux ninh mbuo nyei nzaangc caux ninh mbuo nyei waac
mo nde kai dengv aa haa su e latv hungh nyei mbuox fiev yaac nqaapv jienv hungh nyei buoz ndoqv nzaeng yienx ziouc jiu bun douc fienx mienh geh jienv maaz siepv fungx mingh
 naaiv deix maaz se lengc jeiv yungz weic zoux hungh diex nyei gong nyei maaz
naaiv zeiv sou nyei lingc gorngv hungh diex nqoi nzuih bun yiem norm norm zingh nyei yiutai mienh maaih leiz gapv zunv beu ninh mbuo ganh nyei maengc
 maiv gunv haaix fingx mienh yiem haaix norm saengv dorh jienv wuoqc ginc daaih mborqv yiutai mienh
 yiutai mienh maaih leiz daix ninh mbuo
 mietc ninh mbuo
 maiv liouh yietc dauh cuotv singx maengc
 liemh ninh mbuo nyei m sieqv dorn caux fu jueiv daix nzengc
 yaac luv ninh mbuo nyei jaa dingh ga naaiv
naaiv zeiv sou nyei lingc cuotv yiem aa haa su e latv hungh gunv nyei norm norm saengv doix dingc daaih weic daix yiutai mienh wuov norm hnoi
 se ziepc nyeic hlaax
 aa ndaa hlaax
 ziepc faam wuov hnoi
ceu naaiv diuh hungh lingc fungx mingh taux norm norm saengv
 zunh bun fingx fingx mienh hiuv weic bun yiutai mienh liuc leiz ziangx zuov taux wuov norm hnoi jaauv ninh mbuo nyei win wangv nyei siouh
fungx fienx mienh ziouc geh jienv longc zoux hungh diex nyei gong nyei maaz siepv
 gaanv jienv cuotv mingh
 wuov diuh hungh lingc yaac yiem susaax domh zingh zunh cuotv
mo nde kai zuqv jienv hungh diex nyei lui ndaauv setv mbuov caux baeqc
 ndongx jienv jiem ningv
 yaac zuqv jienv longc la maah ndie muonc zoux daaih nyei domh lui luoqc
 yiem hungh diex nyei nza hmien cuotv daaih
 susaax zingh nyei mienh njien njien youh youh lomh nzoih a hneiv
yiutai mienh njien youh orn lorqc
 a hneiv haic yaac duqv mienh taaih
hungh nyei lingc zunh mingh taux haaix norm saengv haaix norm zingh
 yiutai mienh za gengh njien youh orn lorqc
 mbenc nyanc mbenc hopv zoux jorm nauc nyitc
 maaih ganh fingx mienh camv nyei daaih bieqc benx yiutai mienh weic zuqc ninh mbuo gamh nziex yiutai mienh
