se lo fe hatc nyei biaa dauh sieqv nyei mbuox maaih hnangv naaiv
 maa haa laa
 noyaa
 hokv laa
 minkaa caux ti laa saa
 se lo fe hatc se hefe nyei dorn
 hefe se gi le aatc nyei dorn
 gi le aatc se maa ki le nyei dorn
 maa ki le se maa natv se nyei dorn
 zoux maa natv se fingx
 maa natv se zoux yosepv nyei dorn
naaiv deix biaa muoz sieqv mingh taux wuic buangh ndopv liuh nyei gaengh ndaangc
 souv jienv mose caux e le aa saa sai mienh caux zuangx bieiv zeiv caux gapv zunv nyei zuangx mienh nyei nza hmien gorngv
yie mbuo nyei die yiem wuov deic bung huaang daic mi aqv
 ninh yaac maiv maaih dorn
 ninh maiv caux gan kolaa wuov deix gapv zunv ngaengc ziouv
  ninh daic se weic ninh ganh nyei zuiz
laaix yie mbuo nyei die maiv maaih dorn
 weic haaix diuc bun ninh nyei mbuox yiem ninh nyei fingx ndortv mingh
 tov bun yie mbuo yiem yie mbuo nyei cien ceqv mbu ndongx maaih yie mbuo nzipc nyei buonc maah
mose ziouc dorh ninh mbuo nyei jauv louc mbuox ziouv
ziouv  gorngv mbuox ninh
se lo fe hatc nyei sieqv gorngv duqv horpc nyei
 meih zungv oix zuqc yiem ninh mbuo nyei die nyei muoz doic mbu ndongx paaiv ndau bun ninh mbuo nzipc
 zorqv ninh mbuo nyei die nzipc nyei buonc jiu bun ninh mbuo
mbuox i saa laa en mienh  se gorngv maaih dauh m jangc dorn daic mi aqv
 ninh yaac maiv maaih dorn
 oix zuqc zorqv ninh nzipc nyei buonc jiu bun ninh nyei sieqv nzipc
se gorngv ninh maiv maaih sieqv
 oix zuqc zorqv ninh nzipc nyei buonc jiu bun ninh nyei gorx fai youz nzipc
se gorngv maiv maaih gorx
 maiv maaih youz
 oix zuqc jiu bun ninh nyei baeqv fai die nyei youz nzipc
se gorngv ninh nyei die maiv maaih gorx
 maiv maaih youz
 oix zuqc zorqv ninh nzipc nyei buonc jiu bun caux ninh juangc fingx gauh cien jiex wuov dauh
 benx wuov dauh nzipc nyei buonc
 naaiv se i saa laa en mienh nyei leiz latc caux leiz ziux ziouv paaiv mose nor
ziouv  mbuox mose
oix zuqc faaux naaiv aa mbaa lim geh zorng mangc yie jiu bun i saa laa en mienh nyei deic bung
mangc liuz
 nqa haav oix zuqc guei seix aqv
 hnangv meih nyei gorx aalon wuov nor
weic zuqc yiem sin deic bung huaang
 wuom cuotv nyei dorngx
 zuangx mienh ngaengc yie wuov zanc
 meih mbuo i dauh maiv ei jienv yie mbuox nyei waac dorng zuangx bun mienh taaih yie cing nzengc
naaiv norm wuom cuotv nyei dorngx se me li mbaa wuom
 yiem sin deic bung huaang
 kaa ndetc deic
mose gorngv mbuox ziouv
ziouv
  maanc mienh nyei lingh wuonh nyei tin hungh aac
 tov orn dauh mienh gunv naaiv deix zuangx mienh
bun ninh haih yiem ninh mbuo nyei nza hmien bieqc bieqc cuotv cuotv
 yaac haih dorh ninh mbuo bieqc cuotv
 weic bun ziouv  nyei baeqc fingx maiv hnangv maiv maaih ziouv goux nyei ba gi yungh guanh nor
ziouv  gorngv mbuox mose
dorh nun nyei dorn
 yo su waa
 daaih
 ninh maaih singx lingh yiem hnyouv nyei
 meih oix zuqc dorh buoz maan jienv ninh
yaac bun ninh souv jienv e le aa saa sai mienh caux gapv zunv nyei zuangx mienh nyei nza hmien
 dorng jienv ninh mbuo paaiv ninh
oix zuqc jiu deix meih nyei hatc maaz bun ninh weic bun i saa laa en nyei zuangx mienh muangx ninh nyei waac
ninh oix zuqc souv jienv e le aa saa sai mienh nyei nza hmien
 sai mienh ziouc yiem ziouv nyei nza hmien longc ulim naaic weic tengx dingc hnangv haaix nor zoux
 yo su waa caux i saa laa en nyei zuangx mienh oix zuqc ei jienv e le aa saa sai mienh nyei waac bieqc cuotv
mose ei jienv ziouv mbuox nyei waac zoux
 ninh dorh yo su waa daaih bun ninh souv jienv e le aa saa sai mienh caux gapv zunv nyei zuangx mienh nyei nza hmien
ziux ziouv  mbuox nyei waac
 mose yaac dorh buoz maan jienv yo su waa paaiv ninh
