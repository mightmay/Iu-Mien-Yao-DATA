ziouv  gorngv mbuox mose
oix zuqc mbuox i saa laa en mienh
  se gorngv haaix dauh zorqv mienh lengc jeiv nyei houv bun ziouv
 oix zuqc puix wuov laanh mienh nyei jaax zinh bun
oix zuqc ziux hnyangx jeiv yiem nyic ziepc hnyangx taux luoqc ziepc hnyangx nyei m jangc dorn
 ziux singx dinc dingc daaih nyei nyaanh bun ziepc hmz lungz
se gorngv m sieqv dorn
 oix zuqc dingc betv lungz
se gorngv biaa hnyangx taux nyic ziepc hnyangx nyei dorn
 oix zuqc dingc luoqc lungz
 m sieqv dorn
 faam lungz
se gorngv yietc hlaax taux biaa hnyangx nyei dorn dingc yietc lungz faam zinh
 sieqv
 betv zinh
luoqc ziepc hnyangx faaux maengx nyei m jangc dorn oix zuqc dingc feix lungz
 m sieqv dorn
 faam lungz
se gorngv haaix dauh laengz jiez ngaengc waac mv baac jomc haic
 cuotv maiv jiez ziux dingc daaih nyei jaax zinh
 ninh oix zuqc dorh wuov laanh mienh mingh taux sai mienh wuov
 sai mienh ziouc ziux laengz ngaengc waac wuov laanh mienh haih cuotv duqv jiez nyei jaax zinh dingc
+ se gorngv houv bun ziouv nyei ga naaiv se saeng kuv
 naaiv deix jiu bun ziouv nyei saeng kuv ziouc cing nzengc mi aqv
yaac maiv dungx tiuv
 maiv dungx zorqv dauh longx nyei div maiv benx nyei
 fai zorqv dauh waaic nyei tiuv longx nyei
 se gorngv tiuv saeng kuv
 liemh dorh daaih tiuv caux laengz bun wuov dauh cing nzengc mi aqv
se gorngv houv nyei se maaih uix nyei saeng kuv
 dongh maiv haih fongc horc bun ziouv  nyei ga naaiv
 oix zuqc dorh wuov dauh saeng kuv mingh jiu bun sai mienh
sai mienh ziouc mborqv jaax zinh ziux longx nyei fai waaic nyei
 sai mienh mborqv jaax zinh hnangv haaix nor ziouc oix zuqc hnangv wuov nor mi aqv
se gorngv saeng kuv ziouv oix zuoqc saeng kuv nzuonx
 oix zuqc bun buonv zinh aengx jaa tipv biaa gouv nyei yietc gouv
+ se gorngv mienh zorqv ganh nyei biauv fungx bun ziouv weic zoux cing nzengc nyei ga naaiv
 sai mienh ziouc mborqv jaax zinh ziux biauv benx fai maiv benx
 sai mienh mborqv jaax zinh mbu ziex ziouc oix zuqc hnangv wuov nor mi aqv
se gorngv fungx biauv wuov laanh mienh oix zuoqc biauv nzuonx
 oix zuqc bun buonv zinh aengx jaa tipv biaa gouv nyei yietc gouv
 biauv ziouc aengx benx ninh nyei mi aqv
+ se gorngv mienh zorqv deix ninh ganh nzipc nyei ndau fungx bun ziouv
 oix zuqc ziux naaiv deix ndau zuangx duqv nyim mbu ziex mborqv jaax zinh
 zuangx duqv ziepc yietv tongv mbiauh mbaali nyim oix zuqc mborqv jaax zinh ziepc hmz lungz nyaanh
se gorngv houc nyei hnyangx wuov hnyangx fungx nor
 oix zuqc ziux dingc daaih nyei jaax zinh bun buangv
se gorngv jiex liuz houc nyei hnyangx
 nqa haav cingx fungx bun ziouv
  sai mienh oix zuqc funx corc maaih mbu ziex hnyangx cingx taux houc nyei hnyangx ziouc ziux dingc daaih nyei jaax zinh bun zoqc njiec
se gorngv fungx nyei mienh ganh oix zuoqc ndau nzuonx
 ninh oix zuqc bun buonv zinh aengx jaa tipv biaa gouv nyei yietc gouv
 ndau ziouc aengx benx ninh ganh nyei mi aqv
mv baac se gorngv ninh maiv zuoqc ninh nyei ndau fai zorqv ninh nyei ndau maaic bun ganh dauh
 ninh yietc liuz maiv haih zuoqc nzuonx
taux houc nyei hnyangx fungx ndau nzuonx nyei ziangh hoc
 ndau ziouc cing nzengc weic zuqc fungx bun ziouv mi aqv
 ndau ziouc benx sai mienh nyei buonc
+ se gorngv maaih dauh mienh maaiz nzong ndau daaih
 maiv zeiz ninh nzipc daaih nyei ndau
 ninh yaac fungx bun ziouv
sai mienh ziouc mborqv jaax zinh funx taux houc nyei hnyangx
 dongh wuov hnoi ninh oix zuqc cuotv mborqv daaih nyei jaax zinh nyei nyaanh benx cing nzengc ga naaiv fungx bun ziouv
taux houc nyei hnyangx
 ndau ziouc nzuonx benx ninh tengx maaiz wuov dauh loz ziouv nyei mi aqv
 dongh zinh ndaangc nzipc daaih wuov dauh ziouv
nyungc nyungc nyei jaax zinh oix zuqc mborqv ziux singx dinc nyei nyaanh
+ maiv maaih haaix dauh haih zorqv daauh toi saeng kuv fungx bun ziouv weic zuqc zungv benx ziouv  nyei mi aqv
 maiv gunv ngongh fai yungh
 benx ziouv nyei mi aqv
se gorngv maaih uix nyei saeng kuv
 oix zuqc ziux mborqv daaih nyei jaax zinh zuoqc aengx jaa tipv biaa gouv nyei yietc gouv
 maiv zuoqc nor
 oix zuqc ziux mborqv daaih nyei jaax zinh maaic
+ haaix dauh zorqv haaix nyungc ninh ganh nyei ga naaiv fungx dangx bun ziouv
    maiv gunv mienh
 saeng kuv
 fai nzipc daaih nyei ndau
 maiv haih maaic yaac maiv haih zuoqc nzuonx
 fungx dangx bun ziouv  nyei nyungc nyungc ga naaiv se gauh cing nzengc jiex
+ liemh mienh se gorngv fungx dangx bun ziouv  liuz
 maiv haih zuoqc nzuonx
 oix zuqc daix daic
+ yiem ndau cuotv nyei yietc zungv ga naaiv
 liemh laangh ziqc liemh ndiangx nyei biouv
 ziepc gouv nyei yietc gouv benx ziouv  nyei mi aqv
se gorngv haaix dauh oix zuoqc haaix deix ninh nyei ziepc gouv nyei yietc gouv
 oix zuqc bun buonv zinh aengx jaa tipv biaa gouv nyei yietc gouv
da faanh ngongh guanh
 ba gi yungh fai yungh guanh
 ziepc gouv nyei yietc gouv
 se ziepc dauh nyei yietc dauh ziouc cing nzengc weic fungx bun ziouv
maiv dungx ginv cuotv benx fai maiv benx yaac maiv dungx tiuv
 se gorngv ninh gengh oix tiuv nor
 liemh dorh daaih wuov dauh caux oix tiuv wuov dauh se cing nzengc mi aqv
 maiv haih zuoqc aqv
naaiv deix hatc nyei waac se ziouv yiem sinaai mbong jiu bun mose weic i saa laa en mienh
