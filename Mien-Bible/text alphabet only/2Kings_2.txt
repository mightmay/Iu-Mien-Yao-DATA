taux ziangh hoc ziouv  oix longc nziaaux zunc dorh e li yaa faaux lungh
 e li yaa caux e li saa yiem gin gaan cuotv jauv mingh
e li yaa gorngv mbuox e li saa
meih yiem naaiv zuov oc
 ziouv  paaiv yie mingh mbetc en
 mv baac e li saa gorngv
yie ziangv jienv ziangh jienv nyei ziouv yaac ziangv jienv meih nyei maengc laengz
 yie maiv leih nqoi meih
 ninh mbuo ziouc mingh mbetc en
maaih guanh yiem mbetc en nyei douc waac mienh cuotv daaih buangh e li saa naaic gaax
meih hiuv nyei fai
 ih hnoi ziouv  oix dorh meih nyei sai diex leih nqoi meih aqv
 e li saa dau
yie hiuv nyei
 mv baac maiv dungx gorngv
e li yaa gorngv mbuox e li saa
meih yiem naaiv zuov oc
 ziouv  paaiv yie mingh ye li ko
 mv baac e li saa gorngv
yie ziangv jienv ziangh jienv nyei ziouv yaac ziangv jienv meih laengz
 yie maiv leih nqoi meih
 ninh mbuo ziouc mingh ye li ko
maaih guanh yiem ye li ko nyei douc waac mienh mingh taux e li saa wuov naaic ninh
meih hiuv nyei fai
 ih hnoi ziouv oix dorh meih nyei sai diex leih nqoi meih mingh mi aqv
 e li saa dau
yie hiuv nyei
 mv baac maiv dungx gorngv aqv
e li yaa gorngv mbuox e li saa
meih yiem naaiv zuov oc
 ziouv  paaiv yie mingh jor ndaen ndaaih
 mv baac e li saa gorngv
yie ziangv jienv ziangh jienv nyei ziouv yaac ziangv jienv meih nyei maengc laengz
 yie maiv leih nqoi meih
 ninh mbuo i dauh aengx gan jienv jauv mingh aqv
maaih hmz ziepc dauh douc waac mienh gan jienv ninh mbuo mingh yaac souv jienv go deix nyei huin mingh e li yaa caux e li saa dingh jienv jor ndaen ndaaih hlen wuov norm dorngx
e li yaa zorqv ninh nyei lui ndaauv njunc daaih mborqv wuom
 wuom ziouc dangx
 bun nqoi zaaix maengx mbiaauc maengx
 ninh mbuo i dauh ziouc yangh ndau nqaai jiex
jiex wuov ngaanc ziqc ndaaih liuz
 e li yaa gorngv mbuox e li saa
ziouv maiv gaengh zipv yie leih nqoi meih
 meih oix yie weic meih zoux haaix nyungc gunv tov aqv
 e li saa dau
tov bun yie duqv nzipc sung gouv meih nyei qaqv
e li yaa gorngv
meih tov nyei se aqc haic
 mv baac ziouv zipv yie leih nqoi meih mingh nyei ziangh hoc
 se gorngv meih buatc yie
 meih ziouc duqv aqv
 mv baac se gorngv meih maiv buatc yie
 meih ziouc maiv duqv zipv
ninh mbuo i dauh yietc binc mingh yietc binc gorngv waac wuov zanc
 liemh zeih maaih douz nyei cie caux maaih douz nyei maaz hinc cuotv daaih zorqv ninh mbuo i dauh bun nqoi
 e li yaa ziouc yiem nziaaux zunc faaux lungh mi aqv
e li saa buatc ziouc heuc cuotv gorngv
yie nyei die aah
 yie nyei die
 i saa laa en nyei mborqv jaax cie caux geh maaz baeng aah
 nqa haav e li saa maiv duqv buatc e li yaa aqv
 e li saa ziouc zorqv ninh ganh nyei lui betv zoux i maengx
e li saa zorqv yiem e li yaa ndortv njiec daaih nyei domh lui ziouc nzuonx mingh souv jienv jor ndaen ndaaih hlen
ninh longc yiem e li yaa nyei sin ndortv njiec daaih nyei domh lui ndaauv mborqv wuom yaac gorngv
ziouv
  e li yaa nyei tin hungh
 yiem haaix
 mborqv wuom wuov zanc
 wuom ziouc bun nqoi zaaix maengx mbiaauc maengx
 e li saa ziouc jiex ndaaih mi aqv
yiem ye li ko daaih wuov guanh douc waac mienh mangc jienv ziouc gorngv
e li saa duqv e li yaa nyei qaqv mi aqv
 ninh mbuo ziouc mingh zipv ninh yaac yiem ninh nyei nza hmien mbaapv njiec taux ndau
ninh mbuo gorngv
mangc maah
 yie mbuo
 meih nyei bou
 maaih hmz ziepc dauh henv nyei m jangc dorn
 tov bun ninh mbuo mingh lorz meih nyei sai diex
 nziex ziouv  nyei singx lingh zorqv ninh mingh aengx bungx ninh njiec haaix norm mbong gu nguaaic fai haaix norm horngz
 e li saa dau
maiv dungx paaiv ninh mbuo mingh
mv baac ninh mbuo qaqv tov bun ninh mbuo mingh
 taux e li saa siangx nyaiv nyei
 ninh ziouc gorngv
paaiv ninh mbuo mingh maah
 ninh mbuo ziouc paaiv hmz ziepc dauh mienh mingh lorz buo hnoi yaac lorz maiv buatc ninh
e li saa corc yiem jienv ye li ko wuov zanc naaiv deix mienh nzuonx taux ninh wuov
 ninh gorngv mbuox ninh mbuo
yie m daaih mbuox meih mbuo maiv dungx mingh ni
maaih deix yiem zingh nyei mienh gorngv mbuox e li saa
yie mbuo nyei domh gorx aac
 meih buatc yie mbuo nyei zingh nyei dorngx daauh longx nyei
 mv baac wuom maiv benx
 m sieqv dorn kungx waaic gu nguaaz hnangv
e li saa gorngv
zorqv norm siang nzormc daaih dapv jienv nzauv bun yie
 ninh mbuo ziouc dorh daaih bun ninh
ninh ziouc cuotv mingh taux wuom zingv wuov aengx zorqv naaiv deix nzauv dox jienv wuom gu nyuoz yaac gorngv
ziouv  hnangv naaiv nor gorngv
  yie bun naaiv deix wuom longx mi aqv
 yangh naaiv jiex naaiv deix wuom maiv hoic mienh daic fai bun mienh waaic gu nguaaz
yiem naaic daaih
 wuom ziouc longx taux ih jaax hnoi
 ziux e li saa gorngv nyei waac
e li saa yiem ye li ko cuotv jauv mingh mbetc en
 yiem jauv zaangc wuov zanc maaih deix dorn yiem zingh cuotv daaih jatv ninh
 ninh mbuo gorngv
ong m nqorngv njang
 faaux mingh maah
 ong m nqorngv njang
 faaux mingh maah
e li saa huin nzuonx mangc ninh mbuo yaac dengv ziouv nyei mbuox zioux ninh mbuo
 maaih i dauh jiepv nyeiz yiem lomc cuotv daaih betv feix ziepc nyeic dauh naaiv deix dorn
e li saa yiem naaic mingh taux kaanmen mbong
 nqa haav aengx nzuonx taux saa maa lie
