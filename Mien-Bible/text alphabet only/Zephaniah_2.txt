maiv hiuv duqv nyaiv nyei guoqv nyei baeqc fingx daaih gapv zunv
 gapv zunv maah
daaih ndaangc meih mbuo zuqc zunc biaux hnangv nziaaux buonc mbieqv cou nor
 daaih ndaangc meih mbuo zuqc ziouv  nyei ga qiex baetv cuotv
 daaih ndaangc meih mbuo zuqc ziouv  nouz mienh nyei hnoi
meih mbuo yietc zungv yiem deic bung nyiemc ganh zoux faix nyei mienh
 se dongh gan ninh nyei leiz latc wuov deix
 meih mbuo oix zuqc lorz ziouv
  lorz zoux horpc nyei jauv
 nyiemc ganh zoux faix
 taux ziouv  qiex jiez nyei hnoi nziex meih mbuo haih bingx duqv jienv
gaasaa oix zuqc guangc huaang
 atc ke lon oix zuqc baaic waaic
 lungh ziangx aanx atc ndotc mienh zungv zuqc zunc cuotv nzengc
 e ko lon liemh gorn zuqc baeng cuotv
o meih mbuo yiem koiv hlen nyei ke le ti mienh aah
 meih mbuo oix zuqc kouv aqv
 o kaa naa an
 fi li saa die mienh nyei deic bung aah
   ziouv  nyei waac gorngv meih aqv
yie zungv oix mietc meih
 taux maiv zengc yietc laanh mienh yiem
koiv hlen oix zuqc tiuv benx miev ciangv
 benx goux yungh mienh yiem nyei dorngx
 yaac zoux yungh guanh nyei laanh
naaiv koiv hlen nyei ndau ziouc benx yu ndaa nyei zeiv fun zengc njiec nyei mienh duqv nyei buonc
 ninh mbuo ziouc yiem wuov bungx yungh
 lungh maanz hmuangx ninh mbuo duqv bueix atc ke lon zingh nyei biauv
 weic zuqc ziouv
  ninh mbuo nyei tin hungh
 oix goux ninh mbuo
 oix bun ninh mbuo duqv longx hnangv loz wuov nor
yie haiz mo apc mienh gorngv doqc
 yaac haiz ammon mienh gorngv huotv
 ninh mbuo gorngv doqc yie nyei baeqc fingx
 bungx waac maux gorngv oix nzaeng ninh mbuo nyei gapv jaaix
nernh jiex nyei ziouv
 i saa laa en nyei tin hungh gorngv
yie ziangv jienv yie ganh
 dongh ziangh jienv nyei tin hungh
 laengz waac
 mo apc oix zuqc hnangv so ndom
 ammon yaac hnangv go mo laa
 ziouc benx cuotv njimv nyei miev caux nzauv kuotv nyei dorngx
 yietc liuz benx ndau huaang
 yie zengc njiec nyei baeqc fingx oix luv ninh mbuo
 yie nyei guoqv duqv maengc cuotv nyei mienh zungv duqv nzipc ninh mbuo nyei deic bung
naaiv deix sic oix zuqc winh bun ninh mbuo
 laaix ninh mbuo maux
 ninh mbuo ceng hlo huotv nernh jiex nyei ziouv  nyei baeqc fingx
ziouv  oix zoux bun ninh mbuo gamh nziex haic
 zungv bun lungh ndiev nyei zuangx zienh jaic jienv njiec
 norm norm guoqv nyei baeqc fingx
 gorqv mienh oix yiem gorqv mienh ganh nyei dorngx baaix ziouv
o e ti o bie mienh aah
 meih mbuo fih hnangv nyei oix zuqc yie nyei nzuqc ndaauv daix
ziouv  oix sung cuotv ninh nyei buoz mborqv baqv bung
 yaac mietc atc si lie
 ninh oix bun ni naa we benx zingh huaang
 hnangv norm nqaai haic nyei deic bung huaang
benx ngongh guanh
 yungh guanh caux nyungc nyungc saeng kuv bueix nyei dorngx
 norqc guv long ben caux norqc m lomh oix yiem wuov ndiouh dueiv mueiz zoux lauz
 yiem fong muonh maaih norqc heuc nyei qiex
 norqc aa yiem gaengh ndaangc heuc
 longc zoux biauv nyei si ndaa zongh ndiangx yaac oix zuqc caeqv nzengc
naaiv se njien youh
 orn lorqc yiem nyei zingh
 mienh baengh orn yiem nyei dorngx
 naaiv norm zingh yiem hnyouv hnamv
maaih yie ganh aqv
 cuotv liuz yie
 maiv maaih ganh norm zingh aqv
 ih zanc naaiv norm zingh zuqc baaic waaic
 benx hieh ga naaiv yiem nyei dorngx
 da faanh jiex jauv nyei mienh huangx buoz juonh yaac haav haav nyei jatv
