gunv sic wuic nyei mienh yietc zungv ziouc jiez sin dorh yesu mingh bilaatv zungx wuov
yiem wuov ninh mbuo gox yesu
 ninh mbuo gorngv
yie mbuo buatc naaiv laanh mienh nduov yie mbuo nyei baeqc fingx zoux dorngc
 ninh yaac mbuox ninh mbuo maiv zuqc cuotv nzou zinh bun lomaa domh ziuh hungh
 yaac gorngv ninh ganh zoux giduc yaac zoux dauh hungh
bilaatv ziouc naaic gaax yesu
meih gengh zoux yiutai mienh nyei hungh fai
 yesu dau
se hnangv meih gorngv nor
bilaatv ziouc gorngv mbuox sai mienh bieiv yaac mbuox zuangx mienh
yie zaah maiv cuotv naaiv laanh mienh maaih haaix nyungc zuiz
mv baac ninh mbuo njiec qaqv jaa gorngv
naaiv laanh mienh njaaux nyei leiz bun zuangx mienh lunc nzengc
 ninh njaaux gormx yu ndie deic
 yiem wuov gaa li li saengv jiez gorn
 ih zanc zungv njaaux taux naaiv daaih aqv
bilaatv haiz ninh mbuo hnangv naaiv nor gorngv ninh ziouc naaic gaax
naaiv dauh se gaa li li mienh
bilaatv hiuv duqv yesu zoux helotv hungh nyei baeqc fingx
 ninh ziouc fungx yesu mingh taux helotv wuov
 wuov zanc helotv yaac yiem ye lu saa lem zingh
helotv buatc yesu ziouc a hneiv haic aqv
 weic zuqc kungx haiz mienh gorngv hnangv
 maiv gaengh duqv buatc yietc nzunc
 ninh yaac oix buatc yesu zoux deix mbuoqc horngh nyei sic
helotv ziouc naaic camv nyungc nyei mv baac yesu maiv dau yietc joux
sai mienh bieiv caux njaaux leiz nyei fin saeng souv jienv wuov
 qaqv gox yesu
helotv caux ninh nyei baeng mangc piex
 huotv ninh
 zoux doqc bun ninh
 ninh mbuo zorqv deix nzueic haic nyei lui tengx ninh zuqv jienv aengx fungx ninh nzuonx bilaatv wuov
zinh ndaangc bilaatv caux helotv zoux win jaa
 mv baac dongh naaic hnoi ninh mbuo zoux longx daav loz gaeng
bilaatv heuc sai mienh bieiv caux jien fouv caux baeqc fingx daaih gapv zunv
gorngv mbuox ninh mbuo
meih mbuo dorh naaiv laanh mienh taux yie naaiv gox ninh
 meih mbuo gorngv ninh coqv baeqc fingx lunc nzengc
 ih zanc yiem naaiv meih mbuo nyei nza hmien yie zaah liuz
 dongh meih mbuo gox ninh wuov deix sic
 yie maiv buatc ninh dorngc haaix nyungc
helotv yaac fih hnangv nyei maiv buatc ninh maaih haaix nyungc dorngc nyei dorngx
 weic zuqc ninh fungx yesu daaux nqaang nzuonx mbuo naaiv
 mangc gaax
 naaiv laanh mienh maiv dorngc haaix nyungc zuiz zic duqv daix lorqc
hnangv naaic
 yie bun baeng mborqv liuz ziouc bungx ninh aqv
hnyangx hnyangx taux siex maengc zipv
 bilaatv oix zuqc bungx dauh zuiz mienh cuotv bun baeqc fingx
zuangx mienh yietc zungv nauc jienv kih kungx kaatv nyei gorngv
daix naaiv dauh aqv
 bungx mbaa lapv mbatc bun yie mbuo
naaiv dauh mbaa lapv mbatc ceux lunc zingh gu nyuoz yaac daix jiex mienh cingx daaih zuqc wuonx jienv loh
bilaatv maaih hnyouv oix bungx yesu
 ninh ziouc gorngv hlo nyei mbuox zuangx mienh
mv baac ninh mbuo aengx nih nungx nauc nyei heuc jienv gorngv
dorh ninh mingh ding jienv
 dorh ninh mingh ding jienv ziepc nzaangc jaax
bilaatv aengx gorngv da faam nzunc
wuov nyungc
 ninh zoux dorngc haaix nyungc zuiz
 yie gengh maiv buatc ninh dorngc haaix nyungc zic duqv daix ninh lorqc
 yie ziouc bun yie nyei baeng mborqv liuz
 bungx nqoi ninh aqv
mv baac zuangx mienh yietc zei kih kungx kaatv nyei gorngv oix zuqc dorh yesu mingh ding jienv ziepc nzaangc jaax
 zuangx mienh heuc taux hingh
bilaatv ziouc dingc ei ninh mbuo tov nyei zoux
ninh bungx ninh mbuo tov wuov dauh
 dongh laaix ceux lunc zingh gu nyuoz daix jiex mienh
 zuqc wuonx jienv loh wuov dauh
 ninh aengx zorqv yesu jiu bun ninh mbuo
 sueih ninh mbuo zoux
ninh mbuo dorh yesu cuotv jauv wuov zanc
 buangh zuqc dauh sailin mienh
 mbuox heuc simon
 yiem wuov naah daaih oix bieqc zingh
 baeng ziouc caa daaih zorqv ziepc nzaangc jaax lorngx jienv simon nyei mba dauh
 aapv ninh ndaam gan jienv yesu mingh
mienh camv nyei yaac gan jienv yesu mingh
 maaih deix m sieqv dorn yaac nyiemv duqv kouv haic weic zuqc ninh mbuo korv lienh haic yesu
yesu huin nzuonx daaih gorngv
ye lu saa lem zingh nyei m sieqv dorn aah
 meih mbuo maiv dungx weic yie nyiemv oc
 oix zuqc weic meih mbuo ganh caux meih mbuo nyei fu jueiv nyiemv hnangv
weic zuqc ziangh hoc oix taux
 mienh oix gorngv
  maiv haih maaih saeng yungz nyei wuov deix
 caux maiv gaengh yungz jiex gu nguaaz wuov deix
 aengx caux maiv bun gu nguaaz hopv jiex nyorx wuov deix m sieqv dorn maaih njien youh aqv
taux wuov zanc mienh oix gorngv mbuox domh zorng
  mbaang daaih ndapv yie mbuo maah
  aengx heuc fiuv mbong
  biopv jienv yie mbuo aqv
se gorngv ndiangx nyiemz nyei ziangh hoc ninh mbuo zungv hnangv naaiv zoux
 ndiangx kou nqaai oix hnangv haaix nor
ninh mbuo aengx dorh i dauh zuiz mienh mingh caux yesu yietc jauv daix
ninh mbuo mingh taux norm dorngx mbuox heuc m nqorngv korqv dorngx
 zorqv yesu ding jienv ziepc nzaangc jaax
 aengx ding wuov deix i dauh zuiz mienh yiem yesu nyei ga hlen
 maaih dauh yiem mbiaauc maengx
 maaih dauh yiem zaaix maengx
yesu gorngv
aa die aah
 tov die guangc nqoi ninh mbuo nyei zuiz
 weic zuqc ninh mbuo zoux nyei ninh mbuo maiv hiuv
 ninh mbuo yaac zorqv yesu nyei lui houx daaih ndouv mangc weic bun nqoi
zuangx mienh souv jienv wuov mangc
 mv baac zoux hlo wuov deix yiutai mienh jatv ninh
 ninh mbuo gorngv
ninh njoux duqv mienh
 se gorngv ninh dongh tin hungh ginv daaih nyei giduc
 bun ninh njoux ninh ganh maah
baeng yaac fih hnangv nyei huotv yesu
 aengx mingh fatv deix zorqv a ngunc diuv sui cunv bun ninh
yaac gorngv
se gorngv meih za gengh yiutai mienh nyei hungh nor
 njoux meih ganh maah
yiem yesu gu nguaaic fiev jienv naaiv deix waac
naaiv dauh se yiutai mienh nyei hungh
caux yesu ding jienv wuov deix i dauh zuiz mienh maaih dauh gorngv doqc ki yesu
meih zoux giduc maiv zeiz
 njoux meih ganh yaac njoux yie mbuo maah
mv baac wuov dauh zuiz mienh baav ninh gorngv
meih maiv gamh nziex tin hungh
 mbuo lomh nzoih zuqc dingc zuiz daic
weic mbuo se horpc nyei
 puix duqv mbuo zoux nyei
 mv baac naaiv dauh maiv zoux dorngc haaix nyungc
ninh aengx gorngv mbuox yesu
yesu aah
 meih daaih zoux hungh nyei ziangh hoc
 tov jangx deix yie oc
yesu dau ninh
yie gorngv zien mbuox meih
 ih hnoi meih duqv caux yie yiem orn lorqc huingx
wuov zanc aav lamh ziangx aanx nyei ziangh hoc
 wuov norm deic bung hmuangx nzengc taux njiec aanx buo norm ziangh hoc
mba hnoi yaac hmuangx mingh
 yiem zaangc tin hungh nyei biauv wuov kuaaiv mbaeqc gaengh ndie yaac mbaaix zoux i maengx
yesu heuc qiex hlo nyei gorngv
aa die aah
 yie nyei lingh wuonh yie jiu yiem die nyei buoz
 hnangv naaiv gorngv liuz ziouc dangx qiex mi aqv
maaih dauh baeng bieiv buatc naaiv deix sic cuotv ziouc ceng tin hungh yaac gorngv
naaiv laanh mienh za gengh
 kuv mienh
gapv zunv mangc naaiv deix sic nyei zuangx mienh buatc sic hnangv naaiv nor cuotv
 ninh mbuo ziouc nzauh haic
 nzuei jienv la kuotv nzuonx
caux yesu jiu zuoqc wuov deix mienh aengx caux yiem gaa li li gan yesu daaih wuov deix m sieqv dorn souv jienv go deix nyei mangc naaiv deix sic
