maa natv se se yosepv nyei dorn hlo
 maaki se maa natv se nyei dorn hlo yaac zoux gi le aatc nyei die
 naaiv se paaiv bun maa natv se mienh nyei ndau
 maaki duqv jor ndaen ndaaih dong bung maengx nyei gi le aatc caux mbaasaan deic benx ninh nyei buonc weic zuqc ninh zoux mborqv jaax henv nyei baeng
naaiv se paaiv bun zengc njiec nyei maa natv se mienh nyei ndau
 ziux ninh mbuo nyei bungh buonc
 se maaih aa mbi ye se
 helekv
 atc li en
 sekem
 hefe caux se mi ndaa
 naaiv deix m jangc dorn benx yosepv nyei dorn
 maa natv se
 nyei zeiv fun ziux ninh mbuo nyei bungh buonc
se lo fe hatc zoux hefe nyei dorn
 hefe zoux gi le aatc nyei dorn
 gi le aatc zoux maa ki le nyei dorn
 maa ki le zoux maa natv se nyei dorn
 se lo fe hatc maiv maaih dorn
 kungx maaih sieqv hnangv
 sieqv nyei mbuox heuc maa haa laa
 noyaa
 hokv laa
 minkaa
 ti laa saa
ninh mbuo mingh lorz e le aa saa sai mienh caux nun nyei dorn
 yo su waa
 caux zoux bieiv zeiv nyei mienh gorngv
ziouv paaiv ziangx mose bun yie mbuo yiem yie mbuo nyei cien ceqv mbu ndongx maaih yie mbuo nyei buonc nzipc
 yo su waa ziouc bun ninh mbuo yiem ninh mbuo nyei die nyei gorx youz mbu ndongx duqv ninh mbuo nzipc nyei buonc ziux ziouv  paaiv ziangx nyei waac
hnangv naaic maa natv se mienh duqv ziepc gouv ndau
 maiv funx yiem jor ndaen ndaaih dong bung maengx
 gi le aatc deic caux mbaasaan deic
weic zuqc maa natv se fingx nyei sieqv duqv caux jienv maa natv se fingx nyei dorn maaih buonc nzipc
 maa natv se zengc njiec nyei zeiv fun duqv gi le aatc deic benx ninh mbuo nyei buonc
maa natv se nyei gapv jaaix yiem aa se nyei gapv jaaix mingh taux sekem zingh dong bung maengx
 mikv me tatv mungv
 gapv jaaix aengx njiec naamh bung maengx taux en tapv bu waa mienh nyei dorngx
weih gormx tapv bu waa mungv nyei ndau benx maa natv se mienh nyei buonc
 mv baac tapv bu waa mungv ganh yiem maa natv se nyei gapv jaaix
 yaac benx e faa im nyei zeiv fun nyei ndau
gapv jaaix aengx njiec taux kaanaa ndoqv
 yiem ndoqv nyei naamh bung maaih deix e faa im mienh nyei zingh zorpc jienv maa natv se mienh nyei zingh
 maa natv se nyei gapv jaaix aengx gan ndoqv nyei baqv bung maengx jiex mingh donx jienv koiv
naamh bung maengx benx e faa im mienh nyei deic bung
 baqv bung maengx benx maa natv se nyei
 yaac maaih koiv zoux ninh mbuo nyei gapv jaaix
 baqv bung maengx daaux jienv aa se deic
 dong bung maengx daaux itc saax kaa deic
yiem itc saax kaa caux aa se nyei deic gu nyuoz maa natv se aengx maaih mbetc saan zingh
 ipc le am zingh
 ndo aa zingh
 en ndo zingh
 taa aa naakv zingh
 me gitc ndo zingh
 caux weih gormx naaiv deix zingh nyei fiuv laangz
da faam wuov norm zingh se naafotv
mv baac maa natv se mienh zunc wuov deix zingh nyei mienh maiv cuotv weic zuqc kaa naa an mienh corc ngaengc jienv yiem wuov norm deic bung
nqa haav i saa laa en mienh henv daaih ziouc aapv kaa naa an mienh zuqc zoux gong kouv
 mv baac maiv zunc ninh mbuo cuotv nzengc
yosepv nyei zeiv fun gorngv mbuox yo su waa
meih weic haaix diuc paaiv nduqc gouv ndau bun yie mbuo nzipc hnangv
 yie mbuo maaih mienh camv
 weic zuqc ziouv ceix fuqv bun yie mbuo taux ih zanc
yo su waa dau ninh mbuo
se gorngv meih mbuo maaih mienh camv haic
 e faa im mienh nyei mbong aiv dorngx yaac weic meih mbuo hepc haic nor
 gunv faaux be litv si mienh caux le faa im mienh nyei gemh zaqv daaih weic meih mbuo ganh maah
yosepv nyei zeiv fun gorngv
naaiv deix mbong aiv dorngx corc maiv gaux yie mbuo yiem
 da faanh yiem wuov ndau baengh nyei kaa naa an mienh yaac maaih mborqv jaax nyei hlieqv cie
 liemh yiem mbetc saan mungv caux wuov norm mungv nyei fiuv laangz caux yiem yitv le en horngz nyei mienh
yo su waa gorngv mbuox yosepv nyei zeiv fun
 e faa im caux maa natv se mienh
meih mbuo maaih mienh camv yaac za gengh henv haic
 meih mbuo maiv daan oix duqv nduqc gouv ndau hnangv
liemh naaiv deix mbong aiv dorngx oix benx meih mbuo nyei
 maiv gunv benx gemh lomc
 meih mbuo oix zuqc yiem naaiv bung zaqv tong taux wuov bung gapv jaaix jomc
 yietc zungv ziouc benx meih mbuo nyei nzengc
 maiv gunv kaa naa an mienh maaih mborqv jaax nyei hlieqv cie yaac maaih qaqv henv haic
 meih mbuo zungv haih zunc ninh mbuo cuotv mingh
