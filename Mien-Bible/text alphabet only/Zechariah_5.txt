yie aengx cau hmien mangc
 buatc maaih njunc sou ndaix jienv
fin mienh naaic yie
meih buatc haaix nyungc
 yie dau
yie buatc ndaix jienv nyei sou njunc
 sou njunc ndaauv nyic ziepc ndorqc
 jangv ziepc ndorqc
ninh ziouc gorngv mbuox yie
naaiv se zioux nyei waac cuotv mingh gormx deic bung
 ziux yietc bung sou fiev jienv
 da faanh zoux zaqc nyei mienh oix zuqc pai guangc
 yaac ziux ganh bung sou
 da faanh zoux jaav zorng zengx nyei mienh oix zuqc pai guangc
nernh jiex nyei ziouv gorngv
  yie oix bun naaiv deix zioux nyei waac cuotv mingh bieqc zoux zaqc mienh nyei biauv caux dengv yie nyei mbuox zoux jaav zorng zengx mienh nyei biauv
 naaiv deix zioux nyei waac oix yiem jienv ninh nyei biauv
 liemh biauv liemh ndiangx caux la bieiv zungv oix zuqc baaic waaic
caux yie gorngv waac naaiv dauh fin mienh cuotv daaih mbuox yie
cau hmien mangc gaax maaih haaix nyungc cuotv daaih
yie naaic gaax
naaiv benx haaix nyungc
 ninh dau
benx norm ndaan
 ninh aengx gorngv
naaiv beiv gormx deic bung nyei baeqc fingx nyei zuiz
yie buatc longc jungz zoux daaih nyei nqaaix zuqc zorqv nqoi
 yiem ndaan gu nyuoz maaih dauh m sieqv dorn zueiz jienv
wuov dauh fin mienh gorngv
naaiv dauh m sieqv dorn beiv orqv sic
 fin mienh ziouc zorqv wuov dauh m sieqv dorn zatv njiec ndaan gu nyuoz
 zorqv longc jungz zoux daaih nyei nqaaix gomv jienv
yie aengx cau hmien mangc
 buatc i dauh m sieqv dorn ndaix jienv daaih
 ninh mbuo nyei ndaatv hnangv norqc nyieh nyei ndaatv
 ninh mbuo ziouc bouh wuov norm ndaan jiez daaih yiem lungh caux ndau mbu ndongx
yie naaic caux yie gorngv waac wuov dauh fin mienh
wuov deix m sieqv dorn dorh ndaan mingh haaix
ninh dau
dorh mingh mbaa mbi lon weic naaiv norm ndaan zoux norm biauv
 zoux ziangx biauv ziouc zorqv ndaan an jienv sengh nyei dorngx gu nguaaic
