meih oix zuqc weic i saa laa en nyei hungh baaux diuh naanc zingh nzung
oix zuqc gorngv
+ meih nyei maa se hnangv yiem sienh mbu ndongx gauh henv jiex nyei sienh nyeiz
 ninh bueix jienv sienh lunx mbu ndongx dorh ninh nyei dorn
ninh dorh dauh dorn hlo daaih
 benx dauh sienh lunx
 ninh hoqc zorqv ga naaiv nyanc
 yaac nyanc mienh
maanc guoqv haiz gorngv taux ninh ziouc yiem ninh mbuo zaeng nyei kuotv zorqv ninh
 ninh mbuo longc domh diux kuangx jienv
 dorh ninh taux i yipv
+ sienh maa zuov gau
 maiv lamh hnamv aqv
 ninh aengx zorqv dauh ninh nyei dorn
 dorh hlo daaih benx dauh sienh lunx
ninh yiem sienh mbu ndongx mingh mingh daaih daaih
 benx sienh lunx
 ninh hoqc zorqv ga naaiv nyanc
 yaac nyanc mienh
ninh mietc ninh mbuo wuonv nyei dorngx
 baaic waaic ninh mbuo nyei zingh
 haiz ninh njunh nyei qiex mbui
 ziangh norm deic bung caux deic bung gu nyuoz nyei mienh gamh nziex haic
ziex guoqv mienh
 se weih gormx nyei saengv
 daaih caux ninh borngz
 ninh mbuo zorqv mungz zaaux jienv ninh
 ninh zuqc zorqv yiem ninh mbuo zaeng nyei kuotv gu nyuoz
ninh mbuo longc domh diux tor ninh bieqc longh gu nyuoz
 dorh ninh mingh taux mbaa mbi lon nyei hungh
 ninh mbuo zorqv ninh wuonx jienv norm wuonv nyei dorngx
 weic bun yiem i saa laa en nyei mbong
 maiv duqv aengx haiz ninh nyei qiex
+ meih nyei maa zinh ndaangc hnangv zungh a ngunc hmei yiem a ngunc huingx
 zorqv daaih zuangx wuov ndoqv hlen
 ziangh biouv gitv
 nquaah yaac hiaangx
 weic zuqc maaih wuom camv
ninh cuotv nyei nquaah ngaengc nyei
 henv nyei
 puix duqv zoux hungh nyei biaav
 yiem hoz nyei
 hiaangx nyei nquaah mbu ndongx ninh baetv cuotv hlang
 haaix dauh yaac buatc ninh cuotv faaux hlang
 nquaah yaac ziangh duqv hiaangx
mv baac yie qiex jiez
 baeng naaiv diuh a ngunc hmei cuotv zoi guangc ga ndiev ndau
 dong bung nyei nziaaux buonc ninh nyaux mingh
 ninh nyei biouv zuqc hlutv nzengc
 ngaengc nyei nquaah yaac nyaux mi aqv
 zuqc douz buov qui nzengc
ih zanc wuov diuh hmei zuqc baeng cuotv zuangx deic bung huaang
 se deic bung haanz
 maiv maaih wuom nyei dorngx
douz yiem hmei maac cuotv
 liemh nquaah liemh biouv buov qui nzengc
 maiv zengc yietc diuh ngaengc nyei nquaah
 haih zoux duqv hungh nyei biaav
  naaiv se naanc zingh nzung
 yaac longc benx naanc zingh nzung
