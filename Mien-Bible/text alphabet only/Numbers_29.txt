+ cietv hlaax
 saeng yietv
 oix zuqc gapv zunv zoux leiz baaix
 yaac maiv dungx zoux haaix nyungc hnoi hnoi zoux nyei gong
 naaiv se meih mbuo biomv nzatc nyei hnoi
oix zuqc dorh ga naaiv buov ziec fongc horc
 weih ndaang nyei qiex horpc ziouv nyei hnyouv
 se dorh yietc dauh ngongh gouv caan
 yietc dauh ba gi yungh gouv
 siec dauh doix hnyangx nyei ba gi yungh gouv dorn
 yietc zungv maiv waaic fangx nyei
ngongh gouv caan oix zuqc maaih juqv morqv bienx mbuonv muonc zorpc jienv ga lanv youh zoux ziec nyei laangh ziqc
 ba gi yungh gouv oix zuqc maaih biei morqv bienx
mouz dauh ba gi yungh dorn
 yietc dauh i morqv
yaac oix zuqc longc dauh yungh gouv ziec weic fiqv meih mbuo nyei zuiz
corc oix zuqc aengx maaih mouz hlaax bieqc siang hlaax fongc horc buov ziec nyei caux jienv yietc njiec ziec nyei laangh ziqc
 yaac maaih ziux leiz nyeic hnoi hnoi buov ziec nyei caux jienv yietc njiec fongc horc ziec nyei laangh ziqc caux ciev ziec nyei ga naaiv
 naaiv se longc douz buov ziec fongc horc nyei ga naaiv
 weih ndaang nyei qiex horpc ziouv  nyei hnyouv
+ cietv hlaax saeng ziepc wuov hnoi
 oix zuqc gapv zunv zoux leiz baaix
 zei maiv nyanc haaix nyungc
 yaac maiv dungx zoux haaix nyungc gong
oix zuqc dorh ga naaiv mingh buov ziec bun ziouv weic zoux ndaang nyei qiex
 oix zuqc dorh dauh ngongh gouv caan
 yietc dauh ba gi yungh gouv caux siec dauh doix hnyangx nyei ba gi yungh gouv dorn
 yietc zungv maiv waaic fangx nyei
ngongh gouv oix zuqc maaih juqv morqv bienx mbuonv muonc zorpc jienv ga lanv youh zoux ziec nyei laangh ziqc
 ba gi yungh gouv oix zuqc maaih biei morqv bienx
siec dauh yungh dorn
 yietc dauh yietc morqv
aengx ganh longc dauh yungh gouv ziec fiqv zuiz
 naaiv se tipv dauh ziec fiqv zuiz nyei yungh gouv
 corc aengx maaih hnoi hnoi buov ziec nyei caux jienv yietc njiec ziec nyei laangh ziqc caux ciev ziec nyei a ngunc diuv
+ cietv hlaax
 ziepc hmz wuov hnoi
 oix zuqc gapv zunv zoux leiz baaix yaac maiv dungx zoux haaix nyungc hnoi hnoi zoux nyei gong
 oix zuqc jiex zipv houc ziouv buangv siec hnoi
yaac oix zuqc dorh ga naaiv longc douz buov ziec fongc horc
 weih ndaang nyei qiex horpc ziouv  nyei hnyouv
 oix zuqc dorh ziepc faam dauh ngongh gouv caan
 i dauh ba gi yungh gouv
 ziepc feix dauh doix hnyangx nyei ba gi yungh gouv dorn
 yietc zungv maiv waaic fangx nyei
ziepc faam dauh ngongh gouv
 mouz dauh oix zuqc maaih juqv morqv bienx mbuonv muonc zorpc jienv ga lanv youh zoux ziec nyei laangh ziqc
 yietc dauh yungh gouv oix zuqc maaih biei morqv bienx
wuov deix ziepc feix dauh ba gi yungh dorn
 mouz dauh oix zuqc maaih yietc morqv
aengx longc dauh yungh gouv ziec weic fiqv zuiz
 corc maaih hnoi hnoi buov nyei caux jienv yietc njiec ziec nyei laangh ziqc caux ciev ziec nyei a ngunc diuv
+ zipv nyei da nyeic hnoi
 oix zuqc dorh ziepc nyeic dauh ngongh gouv caan
 i dauh ba gi yungh gouv caux ziepc feix dauh doix hnyangx nyei ba gi yungh gouv dorn daaih ziec
 yietc zungv maiv waaic fangx nyei
ngongh gouv
 ba gi yungh gouv caux ba gi yungh dorn ziux leiz dingc daaih nyei soux mouc
 oix zuqc maaih ziec nyei laangh ziqc caux ciev ziec nyei ga naaiv yietc njiec ziec
aengx longc dauh yungh gouv ziec fiqv zuiz
 corc maaih hnoi hnoi buov ziec nyei caux jienv ziec nyei laangh ziqc caux ciev ziec nyei a ngunc diuv
+ zipv nyei da faam hnoi
 oix zuqc dorh ziepc yietv dauh ngongh gouv caan
 i dauh ba gi yungh gouv caux ziepc feix dauh doix hnyangx nyei ba gi yungh gouv dorn daaih ziec
 yietc zungv maiv waaic fangx nyei
ngongh gouv
 ba gi yungh gouv caux ba gi yungh dorn ziux leiz dingc daaih nyei soux mouc oix zuqc maaih ziec nyei laangh ziqc caux ciev ziec nyei ga naaiv yietc njiec ziec
aengx longc dauh yungh gouv ziec fiqv zuiz
 corc maaih hnoi hnoi buov ziec nyei caux jienv ziec nyei laangh ziqc caux ciev ziec nyei a ngunc diuv
+ zipv nyei da feix hnoi
 oix zuqc dorh ziepc dauh ngongh gouv caan
 i dauh ba gi yungh gouv caux ziepc feix dauh doix hnyangx nyei ba gi yungh gouv dorn daaih ziec
 yietc zungv maiv waaic fangx nyei
ngongh gouv
 ba gi yungh gouv caux ba gi yungh dorn
 ziux leiz dingc daaih nyei soux mouc
 oix zuqc maaih ziec nyei laangh ziqc caux ciev ziec nyei ga naaiv yietc njiec ziec
aengx longc dauh yungh gouv ziec fiqv zuiz
 corc maaih hnoi hnoi buov ziec nyei caux jienv ziec nyei laangh ziqc caux ciev ziec nyei a ngunc diuv
+ zipv nyei da hmz hnoi
 oix zuqc dorh nduoh dauh ngongh gouv caan
 i dauh ba gi yungh gouv caux ziepc feix dauh doix hnyangx nyei ba gi yungh gouv dorn daaih ziec
 yietc zungv maiv waaic fangx nyei
ngongh gouv
 ba gi yungh gouv caux ba gi yungh dorn
 ziux leiz dingc daaih nyei soux mouc oix zuqc maaih ziec nyei laangh ziqc caux ciev ziec nyei ga naaiv yietc njiec ziec
aengx longc dauh yungh gouv ziec fiqv zuiz
 corc maaih hnoi hnoi buov ziec nyei caux jienv ziec nyei laangh ziqc caux ciev ziec nyei a ngunc diuv
+ zipv nyei da luoqc hnoi
 oix zuqc dorh hietc dauh ngongh gouv caan
 i dauh ba gi yungh gouv caux ziepc feix dauh doix hnyangx nyei ba gi yungh gouv dorn daaih ziec
 yietc zungv maiv waaic fangx nyei
ngongh gouv
 ba gi yungh gouv caux ba gi yungh dorn ziux leiz dingc daaih nyei soux mouc oix zuqc maaih ziec nyei laangh ziqc caux ciev ziec nyei ga naaiv yietc njiec ziec
aengx longc dauh yungh gouv ziec fiqv zuiz
 corc maaih hnoi hnoi buov ziec nyei caux jienv ziec nyei laangh ziqc caux ciev ziec nyei a ngunc diuv
+ zipv nyei da cietv hnoi
 oix zuqc dorh siec dauh ngongh gouv caan
 i dauh ba gi yungh gouv caux ziepc feix dauh doix hnyangx nyei ba gi yungh gouv dorn daaih ziec
 yietc zungv maiv waaic fangx nyei
ngongh gouv
 ba gi yungh gouv caux ba gi yungh dorn ziux leiz dingc daaih nyei soux mouc
 oix zuqc maaih ziec nyei laangh ziqc caux ciev ziec nyei ga naaiv yietc njiec ziec
aengx longc dauh yungh gouv ziec fiqv zuiz
 corc maaih hnoi hnoi buov ziec nyei caux jienv ziec nyei laangh ziqc caux ciev ziec nyei a ngunc diuv
+ zipv nyei da betv hnoi
 oix zuqc gapv zunv zoux leiz baaix yaac maiv dungx zoux haaix nyungc hnoi hnoi zoux nyei gong
oix zuqc fongc horc longc douz buov ziec nyei ga naaiv
 weih ndaang nyei qiex horpc ziouv  nyei hnyouv
 se oix zuqc dorh yietc dauh ngongh gouv
 yietc dauh ba gi yungh gouv caux siec dauh doix hnyangx nyei ba gi yungh gouv dorn
 yietc zungv maiv waaic fangx nyei
ngongh gouv
 ba gi yungh gouv caux ba gi yungh dorn ziux leiz dingc daaih nyei soux mouc oix zuqc maaih ziec nyei laangh ziqc caux ciev ziec nyei ga naaiv yietc njiec ziec
aengx longc dauh yungh gouv ziec fiqv zuiz
 corc maaih hnoi hnoi buov ziec nyei caux jienv yietc njiec ziec nyei laangh ziqc caux ciev ziec nyei a ngunc diuv
+ ziux dingc daaih nyei zipv oix zuqc longc naaiv deix ga naaiv ziec bun ziouv
 maaih buov ziec nyei
 ziec nyei laangh ziqc
 ciev ziec nyei ga naaiv aengx caux ziec weic jiu tong nyei ga naaiv
 corc aengx maaih jaauv sung laengz nyei ngaengc waac caux cuotv fim fongc horc nyei ga naaiv
mose ziux ziouv  paaiv ninh nyei yietc zungv waac mbuox nzengc i saa laa en mienh
