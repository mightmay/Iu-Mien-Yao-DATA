maaih hnoi naa o mi gorngv mbuox ninh nyei mbuangz
yie oix zuqc lorz jaa bun meih dorng weic bun meih duqv kuh yiem maiv zeiz fai
mbo aatc
 dongh meih gan ninh nyei m sieqv bou wuov dauh
 se zoux dauh mbuo nyei cien ceqv maiv zeiz
 ih muonz ninh oix yiem mborqv mbiauh ciangv sinx mbiauh mbaali
nyaam oix zuqc nzaaux sin
 nzaatv deix youh ndaang aengx zuqv nyaam maaih gauh longx jiex nyei lui houx
 nqa haav mingh wuov mborqv mbiauh ciangv mv baac maiv dungx bun ninh hiuv duqv meih yiem naaic
 oix zuqc zuov ninh nyanc liuz hopv liuz
taux ninh bueix nyei ziangh hoc mangc gaax ninh bueix haaix
 ziouc mingh nzien nqoi homc jienv zaux nyei suangx bueix jienv naaic aqv
 ninh ziouc mbuox meih hnangv haaix nor zoux
lu te dau
da faanh maa gorngv haaix nyungc yie ei jienv zoux nzengc
ninh ziouc njiec taux mborqv mbiauh ciangv ziux ninh nyei maa buoc mbuox nyei yietc zungv waac zoux nzengc
mbo aatc nyanc liuz hopv liuz
 hnyouv njien youh ziouc mingh bueix jienv mbiauh mbaali ndui ga hlen
 lu te heng heng nyei mingh taux
 aengx nzien nqoi homc zaux nyei suangx bueix jienv naaic zaux hlen
taux ndaamv muonz mbo aatc liemh zeih nyie daaih
 mbienv sin
 buatc dauh m sieqv dorn bueix jienv ninh nyei zaux hlen
ninh ziouc naaic
meih haaix dauh
 lu te gorngv
yie se meih nyei m sieqv bou
 lu te
 tov meih longc meih nyei lui juoqv nzie jienv yie
 weic zuqc meih zoux dauh gauh cien jiex nyei cien ceqv
mbo aatc gorngv
sieqv aac
 tov ziouv ceix fuqv bun meih
 meih ih zanc nyei en zingh bun cing se gauh hlo zinh ndaangc nyei en zingh weic zuqc meih maiv mingh lorz mienh lunx mienh maiv gunv maaih fai jomc
sieqv aac
 maiv dungx gamh nziex
 meih tov nyei nyungc nyungc yie oix tengx meih zoux
 yie nyei buonv mungv mienh yietc zungv hiuv duqv meih se ziangh horngh nyei m sieqv dorn
maiv gunv yie zoux dauh gauh cien jiex nyei cien ceqv
 aengx maaih dauh corc gauh cien yie
ih muonz meih bueix naaiv
 njang hnoi mangc gaax ninh oix ziux gauh cien jiex nyei cien ceqv nyei leiz zoux fai
 se gorngv ninh oix nor
 longx aqv
 maiv oix nor
 yie ziangv jienv yietc liuz ziangh nyei tin hungh laengz waac
 yie laengz ei jienv naaiv gauh cien jiex nyei cien ceqv nyei leiz zoux
 gunv bueix naaiv taux lungh ndorm
lu te ziouc bueix jienv mbo aatc nyei zaux hlen taux lungh ndorm
 mv baac ninh jiez sin nziouv nyei
 corc zieqv maiv duqv mienh nyei ziangh hoc weic zuqc mbo aatc gorngv
maiv dungx bun mienh hiuv duqv maaih m sieqv dorn daaih naaiv mborqv mbiauh ciangv
mbo aatc aengx gorngv
zorqv meih buix jienv mba dauh naaiv kuaaiv ndie zaeng jienv oc
 lu te zaeng jienv
 mbo aatc ziouc hlaau yietc tongv mbiauh mbaali yaac tengx ninh bouh faaux mba dauh
 lu te ziouc bieqc zingh mi aqv
lu te nzuonx taux ninh nyei maa buoc wuov
 naa o mi naaic gaax
nyaam aac
 hnangv haaix nor
 lu te gorngv nzengc mbo aatc hnangv haaix nor tengx ninh bun ninh nyei maa buoc muangx
ninh aengx gorngv
ninh yaac bun naaiv yietc tongv mbiauh yie yaac gorngv
  maiv dungx kungx buoz baeqc zaux nzuonx meih nyei maa buoc wuov
naa o mi gorngv mbuox ninh
nyaam aac
 zuov jienv muangx gaax naaiv deix sic oix cuotv daaih hnangv haaix nor
 ih hnoi wuov dauh mienh zungv maiv hitv kuonx taux mbenc sung naaiv deix sic
