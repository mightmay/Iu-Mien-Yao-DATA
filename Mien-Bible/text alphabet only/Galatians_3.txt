meih mbuo hngongx haic nyei gaa laa tie mienh aah
 haaix dauh zoux faatv nduov meih mbuo hnamv dorngc
 yie mengh mengh nyei gorngv yesu giduc yiem ziepc nzaangc jaax daic nyei jauv
 hnangv meih mbuo ganh nyei m zing duqv buatc jienv nor
yie oix meih mbuo mbuox yietc nyungc yie
 meih mbuo zipv singx lingh se weic meih mbuo ei jienv leiz latc zoux fai weic meih mbuo haiz kuv fienx ziouc sienx
meih mbuo fungc ndongc naaic hngongx
 meih mbuo longc singx lingh jiez ziangx gorn
 ih zanc meih mbuo oix longc baamh mienh nyei za eix zoux ziangx fai
meih mbuo siouc kouv ndongc naaic camv se maiv lamh longc fai
 ndongc haaix maaih lamh longc nyei saah
tin hungh bun singx lingh meih mbuo yaac yiem meih mbuo mbu ndongx zoux mbuoqc horngh nyei sic se weic meih mbuo ei jienv leiz latc zoux fai weic meih mbuo haiz kuv fienx ziouc sienx
hnamv mangc gaax apc laa ham
ninh sienx tin hungh
 tin hungh ziouc funx apc laa ham caux ninh horpc hnyouv
wuov nyungc
 meih mbuo oix zuqc hiuv duqv
 sienx tin hungh wuov deix se zoux apc laa ham nyei zien zeiv fun
ging sou jaa ndaangc hiuv duqv tin hungh oix bun janx weic sienx ninh duqv caux ninh horpc hnyouv
 ging sou ziouc jaa ndaangc zunh kuv fienx mbuox apc laa ham
lungh ndiev mienh oix weic meih duqv tin hungh ceix fuqv
apc laa ham sienx tin hungh
 tin hungh ziouc ceix fuqv bun ninh
 fih hnangv nyei
 yietc zungv sienx nyei mienh
 tin hungh oix ceix fuqv
da faanh kaux leiz latc nyei mienh zuqc zioux
 weic zuqc ging sou gorngv
haaix dauh maiv ei nzengc leiz latc sou fiev jienv nyei yietc zungv
 wuov dauh zuqc zioux aqv
hnangv naaic buatc duqv mengh nyei
 ei tin hungh mangc
 maiv maaih haaix dauh kaux leiz latc duqv caux tin hungh horpc hnyouv
 weic zuqc ging sou gorngv
haaix dauh sienx kaux tin hungh ziouc caux tin hungh horpc hnyouv
 wuov dauh duqv ziangh jienv
mv baac leiz latc maiv bangc sienx fim zoux gorn ndoqv
 weic zuqc ging sou gorngv
haaix dauh ei jienv leiz latc
 wuov dauh duqv ziangh jienv
leiz latc bun mbuo zuqc zioux mv baac giduc zuqc zioux div mbuo ziouc zuoqc mbuo leih ndutv leiz latc
 weic zuqc ging sou gorngv
haaix dauh zuqc kuangx jienv ndiangx
 wuov dauh zuqc zioux aqv
giduc yesu hnangv naaiv nor zoux weic bun janx haih sienx ninh ziouc duqv tin hungh ceix fuqv hnangv ninh ceix fuqv bun apc laa ham wuov nor
 hnangv naaic bun mbuo weic sienx giduc ziouc duqv zipv tin hungh laengz bun nyei singx lingh
zuangx gorx youz aac
 yie oix beiv yietc nyungc pou tong nyei sic
 se gorngv maaih i laanh mienh dongh hnyouv liepc ziangx ngaengc waac
 haaix dauh yaac maiv haih guangc yaac maiv haih tipv
tin hungh laengz ziangx waac bun apc laa ham caux ninh nyei zeiv fun
 gorngv 
zeiv fun
 wuov joux waac
 maiv zeiz gorngv taux 
yietc zuangx zeiv fun
 dongh mienh camv wuov nyungc
 ging sou gorngv taux nduqc dauh ninh nyei zeiv fun hnangv
 se dongh giduc
yie nyei eix leiz se hnangv naaiv
 tin hungh liepc ziangx ngaengc waac yaac laengz ei jienv ngaengc waac zoux
 nqa haav feix baeqv faah ziepc hnyangx tin hungh liepc leiz latc daaih
 mv baac leiz latc maiv haih bun wuov deix laengz nyei waac ndortv fai maiv lamh longc
se gorngv oix zuqc kaux leiz latc cingx duqv nzipc tin hungh oix ceix bun nyei nor
 ziouc maiv zuqc kaux tin hungh laengz nyei waac
 mv baac tin hungh oix ceix bun apc laa ham nyei
 ninh ei ninh laengz nyei waac ceix bun mi aqv
wuov nyungc
 tin hungh weic haaix diuc liepc leiz latc daaih
 tin hungh tipv leiz latc daaih weic bun cing zuiz hnangv haaix nor
 zuov oix zipv tin hungh laengz nyei waac wuov dauh apc laa ham nyei zeiv fun daaih taux
 se fin mienh jiu bun dauh mbu ndongx mienh liepc leiz latc daaih
zoux mbu ndongx mienh maiv zeiz kungx tengx yietc bung hnangv
 mv baac tin hungh benx yietc dauh
hnangv naaic
 leiz latc caux tin hungh laengz nyei waac maiv da goih fai
 zungv maiv zeiz
 se gorngv tin hungh liepc nyungc leiz latc bun mienh maaih ziangh maengc
 mienh ziouc haih kaux leiz latc duqv caux tin hungh horpc hnyouv
mv baac ging sou gorngv lungh ndiev mienh zuqc zuiz nyei qaqv gunv weic bun sienx yesu giduc wuov deix haih duqv tin hungh laengz ceix bun nyei
 ninh mbuo duqv daaih se weic ninh mbuo sienx
mienh sienx giduc duqv caux tin hungh horpc hnyouv nyei ziangh hoc maiv gaengh taux
 leiz latc kuonx jienv mbuo hnangv kuonx zuiz mienh nor
 zuov taux mienh duqv sienx giduc nyei ziangh hoc cuotv daaih aqv
hnangv naaic
 leiz latc gunv jienv mbuo taux giduc daaih wuov zanc
 weic bun mienh sienx giduc duqv caux tin hungh horpc hnyouv
ih zanc sienx giduc nyei ziangh hoc taux
 mbuo maiv zuqc leiz latc gunv aqv
meih mbuo yietc zungv weic sienx giduc yesu duqv zoux tin hungh nyei naamh nyouz
meih mbuo jiex wuom nyei leiz duqv caux giduc juangc maengc ziangh
 ziouc goiv yienc duqv giduc nyei fiem fingx
weic naaiv yiutai mienh fai janx maiv ganh nyungc
 zoux nouh nyei fai maiv zoux nouh nyei
 m jangc fai m sieqv yaac maiv ganh nyungc
 meih mbuo caux giduc yesu juangc maengc ziangh yietc zungv ziouc benx yietc nyungc hnangv
se gorngv meih mbuo benx giduc nyei
 meih mbuo ziouc benx apc laa ham nyei zeiv fun yaac oix nzipc tin hungh laengz ceix bun nyei
