e li hu aengx gorngv
meih mbuo cong mengh nyei mienh aah
 muangx yie nyei waac maah
 meih mbuo maaih wuonh zaang nyei mienh
 tov baeng m normh muangx yie
weic zuqc m normh seix waac hnangv mbietc seix nyanc hopv nyei mueix
mbuo oix zuqc ginv haaix nyungc se horpc nyei
 mbuo ganh oix zuqc dingc haaix nyungc se longx nyei
yopv gorngv
  yie maiv zoux dorngc
 mv baac tin hungh maiv bun yie duqv baengh fim nyei leiz
maiv gunv yie zoux duqv horpc
 yie zuqc funx benx gorngv baeqc nyei mienh
 maiv gunv yie maiv maaih zuiz
 yie zuqc mun
 zorc maiv haih longx
maaih haaix laanh mienh hnangv yopv diev duqv mienh huotv ndongc hopv wuom hec
ninh caux orqv mienh zoux doic
 yaac caux mienh waaic mienh juangc jauv yangh
weic zuqc ninh gorngv
  mienh a hneiv gan tin hungh haih tengx ninh duqv haaix nyungc longx
weic naaiv meih mbuo mienh guai mienh aah
 muangx yie maah
 tin hungh za gengh
 maiv haih zoux orqv sic
 nernh jiex wuov dauh zungv maiv haih zoux dorngc
ninh ziux mienh zoux nyei winh bun ninh mbuo
 bun mienh duqv puix ninh mbuo zoux nyei jauv
zien nyei
 tin hungh zungv maiv zoux waaic sic
 nernh jiex wuov dauh maiv aaux baengh fim nyei jauv pien
haaix dauh orn tin hungh gunv ndau beih
 fai haaix dauh paaiv ninh gunv gormx lungh ndiev
se gorngv tin hungh dingc hnyouv siou ninh bun mienh maaih maengc nyei qiex nzuonx guei ninh ganh
da faanh maaih maengc nyei ga naaiv ziouc liemh zeih daic
 baamh mienh zuqc nzuonx benx nie mbung
se gorngv meih mengh baeqc
 muangx yie nyei waac maah
 tov muangx yie gorngv
haaix dauh nzorng baengh fim nyei jauv horpc zuqc gunv nyei fai
 meih oix dingc baengh fim nyei
 maaih domh qaqv nyei tin hungh maaih zuiz fai
tin hungh gorngv mbuox hungh diex
  meih se maiv lamh longc
  yaac gorngv mbuox zoux hlo nyei mienh
  meih se orqv haic
ninh maiv mangc domh jien nyei hmien
 yaac maiv funx butv zoih mienh gauh longc jienv mienh jomc mienh
 weic zuqc ninh mbuo yietc zungv se tin hungh nyei buoz zeix daaih nyei
ndaamv muonz nyei ziangh hoc
 nduqc dangh hnangv mienh ziouc daic
 baeqc fingx zuqc ndanc dongz
 zuqc mietc nzengc mi aqv
 henv wuov deix zuqc zorqv mingh yaac maiv zeiz baamh mienh nyei buoz zoux
tin hungh mangc jienv mienh nyei jauv
 yaac buatc mienh nyei norm norm zaux mbiec
maiv maaih hmatv jieqv fai mapv hmuangx nyei dorngx bun zoux orqv nyei mienh bingx duqv mbueiz
tin hungh zungv maiv zuqc dingc ziangh hoc bun mienh mingh yiem ninh nyei nza hmien zuqc siemv
ninh mborqv baaic maaih qaqv nyei mienh yaac maiv zuqc zaah naaic ndaangc
 ninh aengx liepc ganh deix mienh div ninh mbuo
hnangv naaic
 ninh hiuv duqv ninh mbuo zoux nyei sic ziouc lungh muonz zanc tuix ninh mbuo nyei weic mietc nzengc mi aqv
laaix ninh mbuo zoux nyei orqv sic ninh dorng jienv zuangx mienh mborqv ninh mbuo
weic zuqc ninh mbuo mingh pien maiv gan ninh
 yaac maiv taaih yietc deix ninh nyei doz leiz
weic naaiv ninh mbuo bun mienh jomc mienh nyei qiex mingh taux tin hungh wuov
 zuqc kouv heuc nyei mienh nyei qiex
 ninh yaac haiz mi aqv
se gorngv ninh sekv nzieqc
 haaix dauh haih dingc ninh maaih zuiz
 ninh buang jienv ninh nyei hmien
 haaix dauh haih mangc duqv buatc ninh
 maiv gunv ninh zoux bun yietc guoqv fai yietc laanh mienh
 zungv fih hnangv nyei
weic bun maiv gan tin hungh nyei mienh maiv duqv gunv
 yaac maiv duqv zaeng koux hlopv baeqc fingx
se gorngv maaih dauh mienh gorngv mbuox tin hungh  yie zuqc mborqv njaaux liuz
 yiem naaiv mingh yie maiv zoux dorngc
yie mangc maiv buatc nyei tov meih njaaux yie
 se gorngv yie zoux zuiz
 yiem naaiv mingh yie maiv zoux aqv
tin hungh oix zuqc ziux meih oix nyei winh bun meih
 weic zuqc meih nqemh ninh zoux nyei sic
 meih ganh oix zuqc ginv
 maiv zeiz yie
 weic naaiv ziux meih hiuv nyei gunv gorngv aqv
cong mengh mienh oix gorngv mbuox yie
 muangx yie wuov deix mienh guai mienh oix gorngv
yopv gorngv waac yaac maiv hiuv haaix nyungc
 ninh nyei waac maiv maaih gorn baengx
feix duqv bun yopv zuqc seix taux ndiev
 weic zuqc ninh dau nyei waac hnangv orqv mienh nor
ninh ngaengc tin hungh aengx jaa ninh nyei zuiz
 ninh yiem yie mbuo mbu ndongx mbaix buoz gorngv waac camv nyei huotv tin hungh
