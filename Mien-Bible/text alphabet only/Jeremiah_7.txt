naaiv se ye le mi duqv zipv ziouv  nyei waac gorngv
meih oix zuqc souv jienv zaangc ziouv nyei biauv nyei gaengh ndaangc zunh gorngv naaiv deix waac
  da faanh meih mbuo bieqc naaiv deix gaengh zaangc ziouv nyei yu ndaa mienh aah
 oix zuqc muangx ziouv  nyei waac
nernh jiex nyei ziouv
  se i saa laa en nyei tin hungh
 hnangv naaiv gorngv
  oix zuqc zorc meih mbuo nyei jauv louc caux zoux nyei sic
 yie ziouc bun meih mbuo yiem jienv naaiv norm dorngx
maiv dungx kaux naaiv deix nduov nyei waac
naaiv se zaangc ziouv nyei biauv
 zaangc ziouv nyei biauv
 zaangc ziouv  nyei biauv
se gorngv meih mbuo za gengh zorc meih mbuo nyei jauv louc caux zoux nyei sic
 se gorngv meih mbuo laanh caux laanh za gengh zoux baengh fim nyei
se gorngv meih mbuo maiv zeix ganh fingx mienh fai guh hanh fu jueiv fai auv guaav
 yiem naaiv norm dorngx maiv daix maiv zoux dorngc nyei mienh yaac maiv gan nyiec nyei zienh hoic zuqc ganh
yie ziouc bun meih mbuo duqv yiem naaiv norm dorngx
 se yiem loz hnoi yie ceix bun meih mbuo nyei ong taaix yietc liuz yiem nyei dorngx
mangc maah
 meih mbuo kaux nduov mienh nyei waac yaac maiv lamh longc
+ meih mbuo zoux zaqc
 daix mienh
 hienx auv hienx nqox
 laengz waac jaav nyei
 buov hung bun mbaa an zienh yaac gan jienv meih mbuo maiv hiuv nyei zienh
nqa haav daaih dongh gan yie nyei mbuox heuc naaiv norm biauv
 souv jienv yie nyei nza hmien gorngv
yie mbuo duqv njoux cuotv mi aqv
 mv baac meih mbuo corc zoux jienv naaiv deix yietc zungv gamh nziev nyei sic
dongh gan yie nyei mbuox heuc naaiv norm biauv
 ziux meih mbuo nyei m zing mangc
 maiv zeiz benx janx zaqc bingx nyei kuotv fai
  ziouv gorngv
yie ganh zungv buatc mi aqv
+ meih mbuo mingh yie nyei dorngx
 se silo wuov
 dongh daauh dangh yie weic yie nyei mengh liepc nyei dorngx
 mangc gaax laaix yie nyei baeqc fingx
 i saa laa en mienh
 zoux nyei orqv sic yie hnangv haaix nor zoux bun wuov norm dorngx
ziouv gorngv
  ih zanc laaix meih mbuo zoux naaiv deix yietc zungv sic
 yie zanc zanc caux meih mbuo gorngv
 meih mbuo yaac maiv muangx
 yie heuc meih mbuo
 meih mbuo yaac maiv dau
weic naaiv yie oix zoux bun dongh gan yie nyei mbuox heuc wuov norm biauv
 se meih mbuo kaux nyei dorngx
 dongh yie bun meih mbuo caux meih mbuo nyei ong taaix hnangv yiem silo zoux nor
yie oix zorqv meih mbuo yiem yie nyei nza hmien zunc cuotv
 hnangv yie zunc cuotv meih mbuo nyei zuangx gorx youz
 se e faa im nyei yietc zungv zeiv fun
meih aeqv
 maiv dungx weic naaiv deix baeqc fingx daux gaux
 maiv dungx weic ninh mbuo heuc jienv daux gaux yaac maiv dungx weic ninh mbuo tov yie
 weic zuqc yie maiv muangx meih
meih maiv buatc ninh mbuo yiem yu ndaa nyei zingh caux ye lu saa lem nyei jaai horngc zoux nyei sic fai
fu jueiv nzauz zaangh
 die buov douz
 m sieqv dorn caix mbuonv zoux njuov fongc horc bun lungh nyei hungh maac
 ninh mbuo yaac dox cuotv ciev ziec nyei ga naaiv fongc horc bun nyiec nyei zienh weic cuoqv yie qiex jiez
ziouv gorngv
  ninh mbuo cuoqv qiex jiez se yie fai
 se cuoqv ninh mbuo ganh bun ninh mbuo ganh lunc maiv zeiz
weic naaiv ziouv tin hungh  hnangv naaiv gorngv
  mangc maah
 yie ziouc nouz haic
 ga qiex baetv cuotv njiec naaiv norm dorngx nyei mienh
 liemh mienh liemh saeng kuv caux lomc huaang nyei ndiangx caux ndau cuotv nyei gaeng zuangx
 douz oix buov qui yaac mborqv maiv daic
nernh jiex nyei ziouv
 i saa laa en nyei tin hungh hnangv naaiv gorngv
  zorqv meih mbuo fongc horc buov ziec nyei ga naaiv jaa jienv meih mbuo weic ganh nyungc jauv fongc horc ziec nyei ga naaiv yaac nyanc wuov deix orv
weic zuqc yie dorh meih mbuo nyei ong taaix cuotv i yipv deic bung wuov hnoi
 yie maiv duqv caux ninh mbuo gorngv fai hatc ninh mbuo taux buov ziec fai weic ganh nyungc ziec nyei ga naaiv
mv baac yie hnangv naaiv hatc ninh mbuo
  oix zuqc muangx yie nyei waac
 yie ziouc zoux meih mbuo nyei tin hungh
 meih mbuo duqv zoux yie nyei baeqc fingx yaac gan yie hatc meih mbuo nyei yietc zungv jauv weic bun meih mbuo duqv longx
mv baac ninh mbuo maiv ei jienv zoux yaac maiv baeng m normh muangx
 ninh mbuo ei jienv ninh mbuo ganh nyei za eix caux ninh mbuo hnyouv ngaengc hnyouv orqv nyei zoux yaac hluotv nqaang
 maiv mingh wuov ndaangc
yiem meih mbuo nyei ong taaix cuotv i yipv wuov hnoi taux ih hnoi
 yie maiv dingh liouh nyei paaiv yie nyei bou
 zuangx douc waac mienh
 mingh ninh mbuo wuov yietc hnoi jiex yietc hnoi
mv baac ninh mbuo maiv muangx yie
 maiv baeng m normh muangx
 ninh mbuo ngaengc jienv hnyouv
 ninh mbuo zungv zoux gauh waaic ninh mbuo nyei ong taaix
meih oix zuqc gorngv naaiv deix yietc zungv waac mbuox ninh mbuo
 mv baac ninh mbuo maiv muangx
 meih qaqv heuc ninh mbuo mv baac ninh mbuo maiv dau meih
meih ziouc oix zuqc gorngv mbuox ninh mbuo
  naaiv guoqv mienh maiv muangx ziouv
 ninh mbuo nyei tin hungh nyei waac
 yaac maiv ei jienv njaaux nyei jauv
 zien leiz zuqc mietc mi aqv
 yiem meih mbuo nyei nzuih zien leiz zutc mi aqv
oix zuqc japv meih mbuo nyei mba biei zoi guangc mingh
 yiem hlang
 njang nyei dorngx oix zuqc nzauh nyiemv
 weic zuqc ziouv nqemh yaac guangc ninh nouz nyei naaiv doic mienh
ziouv gorngv
  ziux yie nyei m zing mangc
 yu ndaa mienh zoux orqv sic
 ninh mbuo zorqv ninh mbuo zoux gamh nziev nyei ga naaiv an dongh gan yie nyei mbuox heuc wuov norm biauv
 bun biauv maaih uix
ninh mbuo ceix tofetv hlang nyei dorngx yiem mben hinnom horngz
 weic longc douz buov ninh mbuo nyei naamh nyouz
 yie yaac maiv hatc ninh mbuo zoux
 yie nyei hnyouv zungv maiv hnamv taux hnangv naaic zoux
ziouv gorngv
  weic naaiv mangc maah
 hnoi nyieqc oix taux
 naaiv norm dorngx maiv heuc tofetv fai mben hinnom horngz
 mv baac benx daix daic nyei horngz
 weic zuqc ninh mbuo oix yiem tofetv biopv sei laaix ganh norm dorngx maiv maaih dorngx kungx
naaiv deix baeqc fingx nyei sei ziouc benx ndaamv lungh nyei norqc caux lomc huaang nyei hieh zoih nyei nyanc hopv
 yaac maiv maaih mienh haeqv biaux
taux wuov zanc yie oix bun yu ndaa nyei zingh caux ye lu saa lem nyei jaai horngc njien youh nauc nyitc nyei qiex caux siang laangh siang mbuangz nyei qiex sekv
 weic zuqc deic bung oix zuqc benx baaic huaang nyei dorngx
