fi li saa die mienh caux i saa laa en mienh mborqv jaax
 i saa laa en mienh yiem fi li saa die mienh nyei wuov ndaangc maengx biaux
 yiem gin mbo aa mbong zuqc daix daic
fi li saa die mienh zunc zaaic saulo caux ninh nyei dorn ziouc daix saulo nyei dorn
 yo naa taan
 aa mbi naa ndapc caux manki suwaa
mborqv jaax nyei jauv gunv zoux gunv hlo yaac gunv zoux gunv nitv saulo
 buonv juang zinx nyei mienh zunc zaaic buonv ninh mun duqv siang haic
saulo gorngv mbuox tengx ninh dorh mborqv jaax nyei wuoqc ginc wuov dauh
baeng meih nyei nzuqc ndaauv nzopv yie maah
 nziex naaiv deix maiv jiex gaatv nyei leiz nyei mienh daaih nzopv yie
 yaac huotv yie
 mv baac tengx saulo dorh wuoqc ginc nyei mienh ba laqc gamh nziex haic
 maiv kangv zoux
 saulo ziouc zorqv ninh ganh nyei nzuqc ndaauv daaih orpv njiec nzuqc ndaauv gu nguaaic
dorh wuoqc ginc wuov dauh buatc saulo daic mi aqv
 ninh fih hnangv nyei orpv njiec ninh ganh nyei nzuqc ndaauv gu nguaaic daic mi aqv
hnangv naaic
 saulo caux ninh nyei buo dauh dorn
 caux tengx ninh dorh wuoqc ginc nyei mienh
 caux gan ninh nyei yietc zungv mienh
 dongh wuov hnoi yietc njiec daic nzengc
yiem wuov norm horngz caux yiem wuov ngaanc ziqc jor ndaen ndaaih nyei i saa laa en mienh buatc i saa laa en nyei baeng guanh tiux biaux yaac buatc saulo caux ninh nyei dorn daic mi aqv
 ninh mbuo ziouc guangc jienv ninh mbuo nyei zingh biaux nzengc
 fi li saa die mienh ziouc bieqc daaih yiem jienv aqv
da nyeic hnoi fi li saa die mienh daaih tutv nzengc zuqc daix daic nyei mienh nyei nyungc nyungc ga naaiv ziouc buatc saulo caux ninh nyei buo dauh dorn nyei sei yiem gin mbo aa mbong
ninh mbuo ziouc tutv nzengc saulo maaih nyei ga naaiv
 hngaqv ninh nyei m nqorngv ndutv yaac jaiv ndutv ninh nyei wuoqc ginc
 ninh mbuo bun douc fienx mienh mingh gormx fi li saa die deic bung dorh naaiv kuv fienx mingh mbuox ninh mbuo nyei miuc fangx caux zuangx baeqc fingx
ninh mbuo zorqv saulo nyei wuoqc ginc an jienv atc taa lotv zienh nyei miuc biauv gu nyuoz
 yaac zorqv saulo nyei sei mingh ding jienv mbetc saan zingh nyei zingh laatc gu nguaaic
yaa mbetc gi le aatc mienh muangx haiz fi li saa die mienh hnangv naaiv nor zoux bun saulo
yietc zungv mborqv jaax henv nyei baeng ziouc ziangh muonz mingh taux mbetc saan nyei zingh laatc zorqv saulo caux ninh nyei dorn nyei sei njiec
 aengx dorh daaih taux yaa mbetc ziouc yiem naaic huaax sei
ninh mbuo dorh mbungv mingh zangx jienv yiem yaa mbetc
 linh liouz ndiangx ga ndiev
 yaac zei maiv nyanc haaix nyungc buangv siec hnoi
