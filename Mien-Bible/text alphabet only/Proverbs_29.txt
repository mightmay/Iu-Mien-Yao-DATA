haaix dauh zanc zanc zuqc gorngv hemx corc hnyouv ngaengc
 wuov dauh ziouc liemh zeih zuqc mietc
 maiv maaih za eix goiv duqv nzuonx
kuv mienh maaih hatc maaz camv jienv faaux
 baeqc fingx njien youh
 mv baac orqv mienh zoux hlo gunv mienh
 baeqc fingx njunh jienv yiem
haaix dauh hnamv cong mengh
 wuov dauh bun ninh nyei die a hneiv
 mv baac haaix dauh caux maaic sin nyei m sieqv dorn jiu tong
 wuov dauh zaaux nzengc ninh maaih nyei yietc zungv ga naaiv
hungh diex longc baengh fim nyei jauv
 guoqv ziouc liepc duqv wuonv
 mv baac hungh diex aapv baeqc fingx cuotv nyaanh hmuangx ziouc bun guoqv zuqc baaic
mienh la guaih ceng ninh nyei juangc laangz mienh se hnangv zaeng mungz nzenc ninh ganh nyei zaux
orqv mienh baamz zuiz se hnangv zuqc ganh nyei zuiz zoux koux hlopv jienv
 mv baac kuv mienh njien youh
 baaux nzung
kuv mienh hiuv duqv mienh jomc mienh horpc zuqc duqv nyei leiz
 mv baac orqv mienh maiv bieqc hnyouv naaiv nyungc jauv
zoux huotv mienh nyei mienh coqv bun zingh nyei mienh lunc nzengc
 mv baac cong mengh mienh haih donv duqv qiex jiez nyei jauv
se gorngv cong mengh mienh caux mienh hngongx mienh nzaeng
 mienh hngongx mienh youc qiex jiez youc jatv
 zungv maiv haih sekv
oix daix mienh nyei mienh hanc haic maiv maaih dorngx nqemh nyei mienh
 orqv mienh lorz hnyouv zingx nyei mienh nyei maengc
mienh hngongx mienh bun ninh nyei ga qiex baetv cuotv nzengc
 mv baac cong mengh mienh longc noic nyienz jienv
se gorngv zoux hlo nyei mienh muangx gorngv baeqc nyei waac
 ninh nyei yietc zungv jien ziouc waaic nzengc
mienh jomc mienh caux zeix mienh nyei mienh maaih yietc diuc fih hnangv
 se ziouv bun ninh mbuo i dauh nyei m zing njang
se gorngv hungh diex baengh fim nyei siemv mienh jomc mienh
 ninh nyei hungh weic yietc liuz liepc wuonv
longc biaav mborqv njaaux yaac gorngv njaaux
 fu jueiv ziouc jaa cong mengh
 mv baac se gorngv sueih fu jueiv ei ganh nyei hnyouv zoux
 ziouc bun maa zuqc nyaiv
orqv mienh duqv lingc gunv
 zuiz nyei jauv jaa camv
 mv baac kuv mienh duqv buatc ninh mbuo zuqc baaic waaic nzengc
oix zuqc mborqv njaaux meih nyei dorn
 ninh ziouc bun meih duqv hitv kuonx
 ninh yaac oix bun meih nyei hnyouv a hneiv
haaix norm dorngx maiv maaih laauc yaangh nyei jauv
 baeqc fingx ziouc maiv muangx leiz gunv
 mv baac gan longx leiz latc nyei mienh duqv orn lorqc
kungx longc waac gorngv njaaux bou hnangv se maiv gaux
 maiv gunv ninh mengh baeqc ninh maiv ei jienv zoux
meih buatc nzuih siepv nyei mienh fai
 mienh hngongx mienh zungv maaih lamh hnamv gauh camv ninh
bou faix nyei ziangh hoc meih ei ninh nyei hnyouv bun ga naaiv ninh
 setv mueiz ninh zorqv nzengc meih maaih nyei yietc zungv ga naaiv
ga qiex beqv nyei mienh coqv cuotv nzaeng jaax nyei sic
 hungh hec qiex jiez nyei mienh baamz zuiz camv
mienh zoux maux ninh ziouc ndortv njiec aiv
 mv baac mienh nyiemc ganh zoux faix ziouc duqv mienh taaih
haaix dauh caux janx zaqc maaih buonc ziouc hanc ganh nyei maengc
 ninh haiz mienh houv nyei waac yaac maiv gorngv haaix nyungc
mienh gamh nziex mienh se benx koux hlopv
 mv baac haaix dauh kaux ziouv duqv yiem longx
mienh camv nyei lorz zoux hlo nyei mienh korv lienh
 mv baac se ziouv bun mienh duqv baengh fim
hnyouv maiv zingx nyei mienh zuqc kuv mienh youx
 hnyouv zingx nyei mienh zuqc orqv mienh youx
