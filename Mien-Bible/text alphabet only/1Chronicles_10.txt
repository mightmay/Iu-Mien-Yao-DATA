fi li saa die mienh mingh caux i saa laa en mienh mborqv jaax
 i saa laa en mienh yiem fi li saa die mienh nyei wuov ndaangc maengx biaux
 maaih camv nyei yiem gin mbo aa mbong zuqc daix daic
fi li saa die mienh zunc zaaic saulo caux ninh nyei dorn
 ziouc daix yo naa taan
 aa mbi naa ndapc
 caux manki suwaa
mborqv jaax nyei jauv gunv zoux gunv hlo yaac gunv zoux gunv nitv saulo
 buonv juang zinx nyei mienh zunc zaaic
 buonv ninh zuqc mun siang nyei
saulo mbuox tengx ninh dorh mborqv jaax nyei wuoqc ginc wuov dauh
zorqv meih nyei nzuqc ndaauv nzopv tong yie maah
 nziex naaiv deix maiv jiex gaatv nyei leiz nyei mienh oix daaih a hneiv nyei jatv yie
 mv baac dorh mborqv jaax nyei wuoqc ginc wuov dauh maiv zoux
 weic zuqc ninh ba laqc gamh nziex haic
 saulo ziouc zorqv ninh ganh nyei nzuqc ndaauv daaih orpv njiec nzuqc ndaauv gu nguaaic
dorh mborqv jaax nyei wuoqc ginc wuov dauh buatc saulo daic mi aqv
 ninh fih hnangv nyei orpv njiec ninh ganh nyei nzuqc ndaauv gu nguaaic daic mi aqv
hnangv naaic saulo caux ninh nyei buo dauh dorn
 liemh ninh nyei yietc biauv mienh
 yietc njiec daic nzengc mi aqv
yiem wuov norm horngz nyei i saa laa en mienh yietc zungv buatc baeng biaux nzengc
 saulo caux ninh nyei buo dauh dorn yaac daic mi aqv
 ninh mbuo ziouc guangc jienv ninh mbuo nyei zingh biaux nzengc
 fi li saa die mienh ziouc daaih yiem jienv aqv
da nyeic hnoi fi li saa die mienh daaih tutv nzengc zuqc daix daic nyei mienh nyei nyungc nyungc ga naaiv
 ninh mbuo buatc saulo caux ninh nyei buo dauh dorn nyei sei yiem wuov gin mbo aa mbong
ninh mbuo tutv nqoi saulo nyei ga naaiv
 zorqv ninh nyei m nqorngv caux mborqv jaax nyei wuoqc ginc
 ninh mbuo aengx paaiv douc fienx mienh mingh gormx fi li saa die deic bung mbuox ninh mbuo nyei miuc fangx caux baeqc fingx
ninh mbuo zorqv saulo mborqv jaax nyei wuoqc ginc an jienv ninh mbuo nyei zienh nyei biauv
 saulo nyei m nqorngv ninh mbuo kuangx jienv ndaagon nyei miuc biauv
yiem yaa mbetc gi le aatc nyei mienh haiz gorngv fi li saa die mienh zoux bun saulo nyei yietc zungv sic
yietc zungv mborqv jaax henv nyei baeng ziouc mingh zorqv saulo caux ninh nyei dorn nyei sei dorh nzuonx taux yaa mbetc
 ninh mbuo zorqv saulo dorn diex doic nyei mbungv biopv yiem yaa mbetc nyei yietc diuh mba ong zuei ndiangx ga ndiev yaac zei maiv nyanc haaix nyungc siec hnoi
saulo daic weic zuqc ninh dorngc ziouv
 maiv ziepc zuoqv nyei zoux
 ninh maiv ziepc zuoqv nyei ei jienv ziouv hatc nyei waac
 ninh yaac oix hiuv duqv oix zuqc hnangv haaix nor dorh jauv ziouc mingh lorz naaic dauh gaanv hei nyei m sieqv dorn
ninh maiv lorz ziouv nyei za eix
 ziouv  ziouc bun ninh zuqc daic yaac zorqv ninh nyei guoqv jiu bun jetc si nyei dorn
 ndaawitv
