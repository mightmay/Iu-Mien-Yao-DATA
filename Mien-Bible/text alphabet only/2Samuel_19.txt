maaih mienh mbuox yo aapc
hungh diex nyiemv yaac nzauh apc saa lom
wuov hnoi zuangx baeqc fingx duqv hingh nyei njien youh tiuv benx nzauh nyiemv nyei jauv weic zuqc wuov hnoi baeqc fingx haiz gorngv
hungh diex hnyouv mun
 nzauh haic ninh nyei dorn
wuov hnoi zuangx mienh sekv sekv nyei nzuonx daaih bieqc zingh hnangv mborqv jaax bingx jienv biaux
 nyaiv haic nyei mienh nor
hungh diex buang jienv hmien nyiemv mbui nyei gorngv
o yie nyei dorn
 apc saa lom aah
 apc saa lom
 yie nyei dorn
 yie nyei dorn aah
yo aapc bieqc hungh dinc gorngv mbuox hungh diex
meih ih hnoi zoux bun meih nyei yietc zungv jien zuqc nyaiv
 ninh mbuo ih hnoi njoux meih nyei maengc
 caux meih nyei dorn sieqv
 meih nyei auv caux meih nyei jaav zeih auv mbuo nyei maengc
weic zuqc meih hnamv nzorng meih wuov deix mienh
 hnamv meih wuov deix
 meih yaac nzorng
 meih ih hnoi zoux duqv mengh nyei
 meih maiv funx meih nyei baeng bieiv caux meih nyei jien longc jienv
 ih hnoi yie buatc duqv mengh nyei
 se gorngv apc saa lom ih hnoi corc ziangh jienv
 yie mbuo yietc zungv zuqc daic
 meih a hneiv nyei
ih zanc tov meih cuotv mingh caux meih nyei jien gorngv waac longx
 yie ziangv jienv ziouv  gorngv
 se gorngv meih maiv hnangv naaic zoux
 ih muonz maiv maaih yietc dauh mienh caux meih yiem naaiv
 naaiv deix sic ziouc weic meih gauh kouv meih zoux mienh lunx mienh taux ih zanc buangh nyei zeqc naanc
hungh diex ziouc jiez sin daaih cuotv mingh zueiz jienv zingh gaengh
 wuov deix mienh haiz gorngv
hungh diex zueiz jienv zingh gaengh
 zuangx mienh ziouc daaih yiem ninh nyei nza hmien
 i saa laa en mienh
 gorqv mienh biaux jienv nzuonx gorqv mienh nyei biauv
gormx i saa laa en deic bung nyei fingx fingx mienh
 zuangx baeqc fingx laanh caux laanh nzaeng gorngv
hungh diex njoux yie mbuo biaux ndutv yie mbuo nyei win wangv nyei buoz ndiev
 yaac njoux yie mbuo biaux ndutv fi li saa die mienh nyei buoz ndiev
 mv baac ih zanc ninh biaux apc saa lom cuotv deic bung aqv
yie mbuo longc youh orn apc saa lom zoux hungh gunv yie mbuo mv baac ninh yiem mborqv jaax nyei ziangh hoc daic mi aqv
 wuov nyungc meih mbuo weic haaix diuc maiv gorngv yietc joux taux oix dorh hungh diex nzuonx
ndaawitv hungh paaiv mienh mingh mbuox saax ndokc sai mienh caux aa mbi yaa taa sai mienh gorngv
oix zuqc mingh mbuox yu ndaa nyei mienh gox
  meih mbuo weic haaix diuc taux nqa haav laai cingx tov hungh diex nzuonx ninh ganh nyei hungh dinc
 i saa laa en nyei zuangx mienh zungv maaih waac tov hungh diex nzuonx
meih mbuo zoux yie nyei gorx youz
 juangc nziaamv fei nyei mienh
 wuov nyungc meih mbuo weic haaix diuc zoux nqa haav laai nyei mienh dorh hungh diex nzuonx
aengx gorngv mbuox aa maa saax
  meih caux yie juangc nziaamv fei maiv zeiz
 se gorngv yiem naaiv mingh meih maiv duqv div yo aapc zoux yie nyei jun baeng nyei baeng bieiv
 tov tin hungh hniev hniev nyei dingc yie nyei zuiz
ndaawitv nyei waac baeng duqv yu ndaa nyei zuangx mienh dongh diuc hnyouv
 ninh mbuo ziouc paaiv mienh mingh mbuox hungh diex
tov hungh diex caux hungh diex nyei yietc zungv jien nzuonx daaih
hungh diex ziouc nzuonx taux jor ndaen ndaaih
 yu ndaa mienh mingh taux gin gaan
 zipv hungh diex jiex jor ndaen ndaaih
yiem mbaa hu lim nyei mben yaa min mienh
 gelaa nyei dorn
 si me i
 caux jienv yu ndaa mienh siepv siepv nyei njiec daaih zipv ndaawitv hungh
aengx maaih yietc cin dauh mben yaa min mienh caux jienv ninh daaih
 aengx maaih saulo nyei biauv nyei bou
 si mbaa
 caux ninh nyei ziepc hmz dauh dorn
 nyic ziepc dauh bou
 ninh mbuo ziouc siepv siepv nyei mingh taux jor ndaen ndaaih doix hungh diex yiem nyei dorngx
ninh mbuo ziouc yiem jauv bouc jiex mingh zipv hungh diex yaac ei jienv hungh diex nyei hnyouv zoux
 hungh diex jang jang oix jiex ndaaih nyei ziangh hoc
 gelaa nyei dorn
 si me i
 puoqv njiec hungh diex nyei nza hmien
gorngv
yie nyei ziouv aac
 tov maiv dungx longc yie nyei zuiz
 yie nyei ziouv
 hungh diex
 cuotv ye lu saa lem wuov hnoi yie zoux nyei zuiz
 tov maiv dungx jangx
 tov hungh diex maiv dungx hietv hnyouv
weic zuqc yie
 meih nyei bou
 hiuv duqv yie zoux dorngc zuiz
 weic naaiv yiem yosepv nyei zeiv fun yie ih hnoi zoux da yietv dauh daaih zipv yie nyei ziouv
 hungh diex
wuov zanc se lu yaa nyei dorn
 aa mbi qai
 gorngv
si me i zioux ziouv  longc youh orn daaih nyei mienh
 maiv horpc zuqc daix daic fai
ndaawitv dau
se lu yaa nyei i dauh dorn aah
 yie caux meih mbuo maaih haaix nyungc guen zuqc fai
 ih hnoi meih mbuo duqv zoux yie nyei win wangv
 ih hnoi yiem i saa laa en horpc zuqc maaih haaix dauh zuqc daix daic fai
 yie ih hnoi maiv hiuv duqv yie zoux i saa laa en nyei hungh fai
hungh diex gorngv mbuox si me i
meih maiv zuqc daic
 hungh diex ziouc caux ninh houv waac laengz
saulo nyei fun
 me fi mbo setv
 yaac daaih zipv hungh diex
 yiem hungh diex cuotv ye lu saa lem taux baengh orn nyei nzuonx daaih wuov hnoi
 me fi mbo setv maiv nzaaux zaux
 maiv teix siaam
 maiv nzox lui houx
me fi mbo setv daaih taux ye lu saa lem zipv hungh diex wuov zanc
 hungh diex naaic ninh
me fi mbo setv aac
 meih weic haaix diuc maiv caux yie mingh
me fi mbo setv gorngv
o yie nyei ziouv
 hungh diex aac
 yie nyei bou nduov yie
 yie
 meih nyei bou
 mbuox ninh
  buic lorh bun yie geh
 weic bun yie geh jienv caux hungh diex mingh
  weic zuqc yie
 meih nyei bou
 zaux mbai nyei
yie nyei bou gorngv jaav mbuox hungh diex
 mv baac yie nyei ziouv
 hungh diex
 se hnangv tin hungh nyei fin mienh
 hungh diex buatc haaix nyungc horpc hnyouv
 hungh diex gunv hnangv naaic zoux bun yie
yie nyei ong nyei zeiv fun zic duqv yie nyei ziouv
 hungh diex
 daix hnangv
 mv baac meih bun yie
 meih nyei bou
 juangc meih nyei dieh nyanc hnaangx
 yie maiv maaih haaix nyungc leiz aengx tengx hungh diex tov haaix nyungc
hungh diex gorngv
meih gorngv mbuoqc naaiv gaux aqv
 yie dingc bun meih caux si mbaa bun nqoi saulo nyei ndau aqv
me fi mbo setv gorngv mbuox hungh diex
sueih si mbaa longc nzengc aqv
 yie duqv yie nyei ziouv
 hungh diex
 baengh orn nyei nzuonx taux hungh dinc weic yie se gaux aqv
gi le aatc mienh
 mbaa sin lai
 yiem lo ge lim njiec daaih caux hungh diex mingh taux jor ndaen
 oix fungx hungh diex njiec ndaaih
mbaa sin lai gox haic
 hnyangx jeiv duqv betv ziepc hnyangx
 hungh diex yiem maa haa naa im wuov zanc
 mbaa sin lai dorh nyanc hopv daaih bun hungh diex weic zuqc mbaa sin lai butv zoih haic
hungh diex gorngv mbuox mbaa sin lai
caux yie jiex mingh aengx caux yie yiem ye lu saa lem yie ziouc ziux goux meih
mv baac mbaa sin lai mbuox hungh diex
yie corc haih ziangh duqv mbu ziex hnyangx weic bun yie haih duqv caux hungh diex yiem ye lu saa lem fai
yie ih zanc duqv betv ziepc hnyangx aqv
 yie haih bun duqv nqoi haaix nyungc se yaauc fai maiv yaauc
 yie haih seix cuotv haaix nyungc nyanc hopv kuv fai maiv kuv
 yie corc haih muangx duqv haiz m jangc m sieqv baaux nzung nyei fai
 hnangv naaic yie
 meih nyei bou
 weic haaix diuc oix zuqc bun yie nyei ziouv
 hungh diex
 jaa la nyauv
 meih nyei bou
 kungx fungx hungh diex jiex jor ndaen ndaaih mingh douc jauv maiv go
 hungh diex weic haaix diuc oix bun zingh nyeic yie ndongc naaiv hlo
tov bun yie
 meih nyei bou
 nzuonx yiem ganh nyei zingh guei seix
 zangx jienv yie nyei diex maac nyei zouv ga hlen
 mv baac naaiv maaih hungh nyei bou
 kim haam
 gunv bun ninh caux yie nyei ziouv
 hungh diex
 jiex mingh
 ziux hungh diex buatc haaix nyungc horpc
 gunv hnangv wuov nor tengx ninh
hungh diex gorngv
gunv bun kim haam caux yie jiex
 ziux meih buatc horpc
 yie ziouc hnangv wuov nor tengx ninh
 meih oix yie hnangv haaix nor zoux weic meih
 yie ziouc hnangv wuov nor zoux
zuangx mienh ziouc jiex jor ndaen ndaaih
 hungh diex yaac caux jienv jiex
 hungh diex zom mbaa sin lai yaac buang waac bun ninh
 nqa haav mbaa sin lai nzuonx ninh ganh nyei biauv mi aqv
hungh diex aengx jiex mingh taux gin gaan
 kim haam yaac gan ninh jiex
 yu ndaa nyei zuangx mienh caux yietc buonc i saa laa en mienh fungx hungh diex jiex
nqa haav i saa laa en nyei zuangx mienh daaih buangh hungh diex
 gorngv mbuox ninh
yie mbuo nyei gorx youz
 yu ndaa mienh
 weic haaix diuc bingx jienv dorh hungh diex caux hungh diex nyei biauv zong mienh caux gan hungh diex nyei yietc zungv mienh jiex jor ndaen ndaaih
yu ndaa nyei zuangx mienh dau i saa laa en mienh
weic zuqc hungh diex se caux yie mbuo cien
 meih mbuo weic haaix diuc laaix naaiv deix sic qiex jiez
 yie mbuo duqv bangc hungh diex nyanc fai
 hungh diex bun haaix nyungc zingh nyeic yie mbuo nyei fai
i saa laa en mienh dau yu ndaa mienh
yie mbuo caux hungh diex maaih ziepc gouv nyei buonc
 yie mbuo maaih leiz duqv ndaawitv gauh camv meih mbuo
 wuov nyungc meih mbuo weic haaix diuc mangc piex yie mbuo
 yie mbuo gorngv ndaangc oix dorh yie mbuo nyei hungh diex nzuonx maiv zeiz
 mv baac yu ndaa mienh nyei waac gauh ngaengc i saa laa en mienh nyei
