maaih i dauh douc waac mienh
 hakv gai
 caux itc ndo nyei dorn
 se kaa li yaa
 ninh mbuo dengv i saa laa en mienh nyei tin hungh nyei mengh douc waac mbuox yiem yu ndaa deic bung caux ye lu saa lem zingh nyei yiutai mienh
se an ti en nyei dorn
 se lupv mbaa mben
 caux yo saa ndakc nyei dorn
 ye su aa
 haiz liuz ninh mbuo nyei waac
 ziouc dongz buoz siang ceix jiez tin hungh nyei biauv yiem ye lu saa lem zingh
 tin hungh nyei douc waac mienh yaac yiem wuov tengx ninh mbuo
wuov zanc yiem yu fe ditc ndaaih mba hnoi ndortv maengx nyei saengv ziouv
 tatv te nai
 caux qetaa mbo se nai
 aengx caux jienv ninh mbuo nyei guanh
 mingh ye lu saa lem zingh lorz ninh mbuo naaic gaax
haaix dauh bun meih mbuo maaih leiz ceix naaiv norm zaangc tin hungh nyei biauv aengx siang liepc jiez
ninh mbuo aengx naaic
zoux naaiv norm biauv wuov dauh mienh nyei mbuox heuc haaix nyungc
mv baac tin hungh nyei m zing mangc jienv yiutai mienh nyei mienh gox
 tatv te nai saengv ziouv caux ninh daaih nyei mienh maiv heuc ninh mbuo dingh gong
 zuov fungx sou mbuox tong ndaa li atc hungh aengx zuov hungh diex wuih sou nzuonx
yu fe ditc ndaaih mba hnoi ndortv maengx nyei tatv te nai saengv ziouv caux qetaa mbo se nai
 aengx caux ninh nyei guanh
 dongh mba hnoi ndortv maengx wuov bung ndaaih nyei jien fouv
 fungx naaiv zeiv fienx mingh mbuox ndaa li atc hungh
ninh mbuo fiev nyei waac hnangv naaiv nor gorngv
 bun taux ndaa li atc hungh diex
 tov bun hungh diex duqv baengh orn
hungh diex horpc zuqc hiuv duqv
 yie mbuo mingh taux yu ndaa deic
 mingh taux zaangc hlo haic nyei tin hungh nyei biauv
 ih zanc mienh longc domh la bieiv benv ceix jienv faaux
 aengx longc ndiangx benv nqenx jienv njongc
 naaiv deix gong ninh mbuo zoux duqv jienh yaac zoux duqv siepv
yie mbuo ziouc naaic wuov deix mienh gox
haaix dauh bun meih mbuo maaih leiz ceix naaiv norm zaangc tin hungh nyei biauv aengx liepc jiez daaih
yie mbuo yaac naaic ninh mbuo nyei mbuox cingx daaih haih fiev ninh mbuo nyei bieiv zeiv nyei mbuox bun hungh diex hiuv
ninh mbuo hnangv naaiv nor dau yie mbuo
yie mbuo zoux lungh ndau nyei tin hungh nyei bou
 yie mbuo aengx ceix zaangc tin hungh nyei biauv
 dongh zinh ndaangc camv hnyangx aqv
 maaih dauh i saa laa en mienh nyei domh hungh diex ceix ziangx wuov norm biauv
laaix yie mbuo nyei ong taaix cuoqv lungh zaangc nyei tin hungh qiex jiez
 ninh ziouc bun ninh mbuo zuqc yiem ken ndie mienh
 mbaa mbi lon guoqv
 ne mbu katv netv saa hungh nyei buoz ndiev
 ne mbu katv netv saa hungh zoux waaic naaiv norm biauv aengx zorqv baeqc fingx guaatv taux mbaa mbi lon
nqa haav yiem sailatv zoux mbaa mbi lon guoqv nyei hungh daauh hnyangx
 ninh njiec lingc aengx ceix naaiv norm zaangc tin hungh nyei biauv
ninh zungv tuix nzuonx zinh ndaangc ne mbu katv netv saa yiem ye lu saa lem zingh
 zaangc tin hungh nyei biauv
 caangv cuotv daaih an jienv mbaa mbi lon nyei miuc biauv wuov deix jiem nyaanh nyei jaa sic
sailatv hungh ziouc zorqv naaiv deix ga naaiv jiu bun dongh ninh orn zoux yu ndaa nyei saengv ziouv wuov dauh setv mbatc saa
hungh diex yaac mbuox ninh
  dorh naaiv deix jaa sic nzuonx ye lu saa lem zingh
 zaangc tin hungh nyei biauv
 aengx yiem loz dorngx ganh siang ceix wuov norm biauv jiez daaih
setv mbatc saa ziouc daaih naaiv ye lu saa lem liepc zaangc tin hungh nyei biauv nyei gorn ndoqv
 yiem wuov zanc zoux jienv daaih taux ih zanc yaac zoux maiv ziangx
hnangv naaic
 se gorngv hungh diex buatc horpc nyei nor
 tov paaiv mienh zaah yiem mbaa mbi lon zingh siou jienv nyei hungh daan mangc gaax sailatv hungh za gengh cuotv sou heuc yiem ye lu saa lem siang ceix naaiv norm zaangc tin hungh nyei biauv jiez daaih zeiz fai maiv zeiz
 naaiv deix jauv ziux hungh diex buatc horpc zuqc zoux nor
 tov bun waac daaih bun yie mbuo hiuv
