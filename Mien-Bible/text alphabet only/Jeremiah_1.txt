naaiv se ye le mi nyei waac
 ye le mi se mben yaa min deic
 aa naa totv mungv nyei yietc dauh sai mienh
 hin ki yaa
 nyei dorn
yiem yu ndaa nyei hungh
 aamon nyei dorn
 yo si yaa
 zoux hungh ziepc faam hnyangx wuov hnyangx
 ye le mi duqv zipv ziouv  nyei waac
ninh yaac duqv zipv doix yu ndaa nyei hungh
 yo si yaa
 nyei dorn
 ye ho yaa kim gunv nyei ziangh hoc taux yu ndaa nyei hungh
 yo si yaa nyei dorn
 se nde ki yaa
 zoux hungh ziepc yietv wuov hnyangx jomc taux hmz hlaax
 ye lu saa lem mienh zuqc guaatv mingh nyei ziangh hoc
yie duqv zipv ziouv  nyei waac gorngv
yie maiv gaengh zeix meih daaih yiem maa nyei ga sie wuov zanc
 yie hiuv duqv meih
 meih maiv gaengh cuotv seix
 yie yaac ginv ziangx meih
 yie paaiv meih douc waac bun maanc guoqv mienh
yie gorngv
ziouv tin hungh  aah
 yie maiv hiuv duqv hnangv haaix nor gorngv weic zuqc yie se hnyangx jeiv lunx nyei
mv baac ziouv  gorngv mbuox yie
meih maiv dungx gorngv
  yie hnyangx jeiv lunx
  weic zuqc yie paaiv meih mingh lorz haaix dauh
 meih oix zuqc mingh aqv
 yie hatc meih gorngv haaix nyungc
 meih zungv oix zuqc gorngv aqv
meih maiv dungx gamh nziex ninh mbuo
 weic zuqc yie caux meih yiem
 oix njoux meih
 naaiv se ziouv  gorngv nyei waac
ziouv ziouc sung ninh nyei buoz hluo yie nyei nzuih
 ziouv gorngv mbuox yie
yie zorqv yie nyei waac an meih nyei nzuih
mangc maah
 ih hnoi yie orn meih maaih lingc gunv maanc fingx maanc guoqv
 haih baeng cuotv
 haih baaic waaic
 haih mietc
 haih mbienv
 haih liepc jiez
 haih ceix jiez daaih
yie aengx duqv zipv ziouv  nyei waac gorngv
ye le mi aah
 meih mangc buatc haaix nyungc
 yie gorngv
yie buatc diuh an man ndiangx nyei biaav
ziouv  gorngv mbuox yie
meih buatc duqv horpc nyei
 weic zuqc yie mangc jienv yie nyei waac
 oix bun yie nyei waac cuotv daaih zien
yie aengx duqv zipv ziouv nyei waac da nyeic nzunc gorngv
meih mangc buatc haaix nyungc
 yie gorngv
yie buatc maaih norm caeng mbueix jienv yiem baqv bung huin daaih
ziouv gorngv mbuox yie
maaih ciouv nyei zeqc naanc oix yiem baqv bung cuotv daaih taux naaiv norm deic bung nyei yietc zungv baeqc fingx
ziouv gorngv
mangc maah
 yie oix heuc baqv bung guoqv nyei maanc fingx
ninh mbuo ziouc daaih
 fingx fingx oix liepc ninh mbuo nyei hungh weic yiem ye lu saa lem nyei zingh gaengh ndaangc
 ninh mbuo ziouc weih gormx zingh laatc mborqv aengx mborqv yu ndaa nyei norm norm zingh
yie oix gorngv cuotv waac dingc yie nyei baeqc fingx nyei zuiz laaix ninh mbuo zoux nyei yietc zungv orqv sic guangc yie
 weic zuqc ninh mbuo buov hung bun nyiec nyei zienh
 yaac gueic njiec baaix ninh mbuo ganh nyei buoz zoux daaih nyei miuc fangx
 mv baac ye le mi aac
 meih oix zuqc jiez daaih mbenc ziangx gorngv nzengc yie paaiv meih gorngv nyei yietc zungv waac
 maiv dungx laaix ninh mbuo gamh nziex
 maiv zei aeqv
 nzauh heix yie bun meih yiem ninh mbuo nyei nza hmien gamh nziex
mangc maah
 yie ih hnoi bun meih hnangv norm wuonv haic nyei zingh
 hnangv norm hlieqv ndiouh
 hnangv dongh siqv laatc
 weic ngaengc jienv wuov norm deic bung nzengc
 se yu ndaa nyei hungh caux zoux hlo nyei mienh
 sai mienh
 liemh deic bung nyei baeqc fingx
ninh mbuo ziouc oix caux meih mborqv jaax mv baac maiv hingh meih
 weic zuqc yie caux meih yiem
 oix njoux meih
 naaiv se ziouv gorngv nyei waac
