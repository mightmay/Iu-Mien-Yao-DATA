weic saa lo morn hungh longc i yipv deic bung nyei hungh
 faalo
 nyei sieqv zoux auv
 saa lo morn caux faalo ziouc maaih jiu tong
 saa lo morn dorh naaiv dauh sieqv daaih yiem jienv ndaawitv nyei zingh zuov ninh zoux ziangx ninh ganh nyei hungh dinc caux zaangc ziouv  nyei biauv
 yaac zoux ziangx ye lu saa lem nyei zingh laatc
wuov zanc baeqc fingx corc yiem hlang nyei dorngx fongc horc ziec weic zuqc maiv gaengh zoux biauv weic ziouv  nyei mengh
saa lo morn hnamv ziouv yaac ei jienv ninh nyei die
 ndaawitv
 nyei lingc zoux
 cuotv liuz ninh yiem hlang nyei dorngx fongc horc ziec yaac buov hung
hungh diex mingh gi mbe on
 oix yiem wuov fongc horc ziec weic zuqc wuov norm hlang nyei dorngx maaih mengh dauh gauh hlo jiex
 saa lo morn ziouc fongc horc yietc cin dauh saeng kuv an wuov norm ziec dorngh buov ziec
yiem gi mbe on maaih muonz saa lo morn mbeix buatc ziouv  daaih caux ninh gorngv waac
 tin hungh gorngv
meih oix yie ceix haaix nyungc bun meih
 gunv tov aqv
saa lo morn gorngv
meih bun cing meih za gengh hnamv haic meih nyei bou
 yie nyei die
 ndaawitv
 weic zuqc ninh yiem meih nyei nza hmien ziepc zuoqv nyei
 hnyouv zingx nyei
 maaih hnyouv zoux horpc bun meih
 meih corc hnamv haic ninh yaac zanc zanc hnamv cingx daaih bun ninh maaih dorn ih hnoi zueiz jienv ninh nyei weic
o ziouv
  yie nyei tin hungh aac
 ih zanc meih bun meih nyei bou zoux hungh div yie nyei die
 ndaawitv
 maiv gunv yie zoux fu jueiv yaac maiv hiuv duqv hnangv haaix nor bieqc cuotv
meih nyei bou yiem meih ginv daaih nyei baeqc fingx mbu ndongx
 se yietc fingx hlo nyei
 zungv maiv haih funx
 maiv haih saauv maiv nzengc
weic naaiv tov ceix bun meih nyei bou maaih cong mengh haih hiuv duqv longx
 haih hiuv duqv ciouv
 weic bun yie haih gunv duqv meih ndongc naaiv camv nyei baeqc fingx
saa lo morn hnangv naaiv nor tov se horpc ziouv nyei hnyouv
tin hungh ziouc gorngv mbuox ninh
weic zuqc meih hnangv naaiv nor tov
 maiv zeiz weic ganh tov maengc ndaauv fai butv zoih fai oix mietc win wangv nyei maengc
 mv baac meih tov cong mengh weic bun meih haih samx duqv cuotv haaix nyungc horpc nyei
 baengh fim nyei
yie ziouc ei meih tov nyei zoux
 yie ceix cong mengh bun meih maaih banh zeic hiuv duqv horpc
 jiex daaih nyei ziangh hoc maiv maaih haaix dauh hnangv meih
 nqa haav hingv yaac maiv maaih haaix dauh hnangv meih
liemh meih maiv tov nyei
 yie yaac oix ceix bun meih
 yie bun meih butv zoih
 bun mienh taaih weic yiem meih nyei seix zeiv maiv maaih ganh dauh hungh diex ndongc meih
se gorngv meih gan longx yie
 muangx yie nyei leiz latc caux lingc hnangv meih nyei die
 ndaawitv nor
 yie ziouc bun meih ziangh duqv siouc nyuonh ndaauv
saa lo morn nyie daaih ziouc hiuv duqv ninh mbeix buatc
 ninh nzuonx ye lu saa lem mingh souv jienv ziouv  nyei laengz ngaengc waac faang nza hmien maengx fongc horc buov ziec caux ziec weic jiu tong nyei ga naaiv
 aengx weic ninh nyei zuangx jien mbenc hnaangx hlo nyei
maaih hnoi maaih i dauh maaic buonv sin nyei m sieqv dorn daaih lorz hungh diex yaac souv jienv ninh nyei nza hmien
maaih dauh gorngv
yie nyei ziouv aac
 naaiv dauh m sieqv dorn caux yie juangc norm biauv yiem
 ninh caux yie yiem biauv wuov zanc yie yungz duqv dauh gu nguaaz
yie yungz liuz
 nqa haav buo hnoi ninh yaac yungz duqv dauh
 yie mbuo ganh yiem hnangv
 cuotv liuz yie mbuo i dauh
 maiv maaih haaix dauh caux yie mbuo yiem biauv
lungh muonz zanc naaiv dauh m sieqv dorn nyei gu nguaaz daic
 weic zuqc ninh ngatv zuqc daic mi aqv
ndaamv muonz yie
 meih nyei bou
 bueix m njormh wuov zanc
 ninh jiez sin daaih
 ninh yiem yie nyei sin hlen hlorpv jienv yie nyei dorn mingh an jienv ninh nyei ga hlen
 aengx zorqv ninh nyei gu nguaaz daic an jienv yie nyei ga hlen
da nyeic ndorm yie nyie daaih oix bun gu nguaaz hopv nyorx
 buatc gu nguaaz daic mi aqv
 lungh za gengh njang
 yie longx longx nyei mangc
 buatc maiv zeiz yie yungz nyei dorn
wuov dauh m sieqv dorn gorngv
maiv zeiz lorqc
 nangh wuov dauh se yie nyei dorn
 daic wuov dauh se meih nyei
 mv baac da yietv dauh gorngv
maiv zeiz
 daic wuov dauh se meih nyei
 nangh wuov dauh se yie nyei
 ninh mbuo ziouc yiem hungh diex nyei nza hmien hnangv naaiv nor nzaeng
hungh diex gorngv
yietc dauh gorngv
  nangh naaiv dauh dorn se yie nyei
 daic wuov dauh se meih nyei
  wuov dauh gorngv
  maiv zeiz
 daic wuov dauh se meih nyei
 nangh wuov dauh se yie nyei
hungh diex ziouc gorngv
zorqv zung nzuqc ndaauv daaih bun yie
 mienh ziouc dorh nzuqc ndaauv daaih bun hungh diex
hungh diex ziouc paaiv mienh
zorqv nangh naaiv dauh gu nguaaz piqv zoux i maengx
 zorqv maengx bun naaiv dauh m sieqv dorn
 aengx zorqv maengx bun wuov dauh
nangh wuov dauh gu nguaaz nyei maa weic ninh nyei gu nguaaz hnyouv mun haic ziouc gorngv
yie nyei ziouv aah
 tov zorqv gu nguaaz nangh bun wuov dauh m sieqv dorn maah
 maiv dungx daix ninh aqv
 mv baac wuov dauh m sieqv dorn gorngv
maiv dungx bun yie yaac maiv dungx bun ninh
 zorqv daaih piqv zoux i maengx
hungh diex gorngv
zorqv gu nguaaz nangh bun da yietv dauh m sieqv dorn
 maiv dungx daix
 dongh naaiv dauh zoux cien maa
i saa laa en nyei zuangx mienh haiz hungh diex hnangv naaiv nor dunx sic
 ninh mbuo ziouc mbuoqc horngh haic
 weic zuqc ninh mbuo buatc ninh maaih tin hungh ceix bun nyei cong mengh baengh fim nyei dunx sic
