yosepv haiz nyienz maiv jienv
 wuom mueic oix cuotv haic aqv
 ziouc beqv souv ninh nyei ga hlen nyei mienh
meih mbuo yietc zungv cuotv mingh maah
 yosepv bun ninh nyei muoz doic hiuv duqv ninh wuov zanc
 maiv maaih yietc dauh ga hlen mienh yiem
yosepv qaqv nyiemv mbui nyei
 i yipv mienh ziouc haiz mi aqv
 aengx sing mingh taux hungh dinc wuov
yosepv mbuox ninh nyei muoz doic
yie se yosepv
 yie nyei die corc yiem nyei fai
 ninh nyei muoz doic haiz ninh hnangv naaiv nor gorngv
 ninh mbuo hnyouv waaic nzengc
 zungv maiv haih dau
yosepv ziouc mbuox ninh mbuo
tov meih mbuo daaih fatv deix maah
 ninh mbuo ziouc mingh fatv
 yosepv gorngv
yie se meih mbuo nyei youz
 yosepv
 dongh gorx mbuo maaic mingh i yipv deic bung wuov dauh
meih mbuo maiv dungx hnyouv mun
 winx ganh zoux dorngc laaix maaic yie daaih naaiv
 se tin hungh paaiv yie daaih ndaangc meih mbuo weic njoux mienh camv nyei maengc
deic bung ngorc duqv i hnyangx aqv
 corc aengx maaih biaa hnyangx maiv haih zuangx
 maiv haih siou
tin hungh paaiv yie daaih ndaangc meih mbuo
 weic meih mbuo liouh deix mienh yiem naaiv lungh ndiev
 yaac longc naaiv nyungc domh za eix njoux gorx mbuo cuotv
hnangv naaiv se maiv zeiz gorx mbuo bun yie daaih naaiv
 se tin hungh ganh paaiv yie daaih
 ninh bun yie hnangv faalo hungh nyei die
 zoux ninh nyei biauv zong nyei ziouv
 yaac gunv nzengc i yipv deic bung
ih zanc gaanv nzuonx mingh mbuox yie nyei die
 ninh nyei dorn
 yosepv
 hnangv naaiv nor gorngv
  tin hungh bun yie zoux i yipv deic bung nyei ziouv
 die oix zuqc siepv siepv nyei daaih yie naaiv
 maiv dungx ngaih
die haih yiem naaiv
 gosen deic
 nitv fatv deix yie
 die ganh caux die nyei dorn jueiv fun faqv
 ngongh guanh
 ba gi yungh guanh
 yungh guanh
 liemh yietc zungv maaih nyei ga naaiv
hnangv naaiv yie haih goux die
 weic zuqc aengx maaih biaa hnyangx domh ngorc
 maiv zeiz nor aeqv
 die caux die nyei biauv zong mienh caux die maaih nyei yietc zungv ndortv naanc kouv
yosepv aengx gorngv
meih mbuo dauh dauh gorx aengx caux yie nyei youz
 mben yaa min
 zieqv duqv ih zanc caux meih mbuo gorngv waac se yie
 yosepv
gorngv mbuox die
 yie yiem i yipv deic bung duqv nyei yietc zungv njang laangc
 gorngv nzengc meih mbuo buatc nyei jauv louc bun die muangx
 yaac oix zuqc gaanv jienv dorh yie nyei die daaih naaiv
yosepv qam jienv ninh nyei youz
 mben yaa min
 nyiemv
 mben yaa min yaac qam jienv ninh nyei gorx nyiemv
yosepv aengx zom ninh nyei dauh dauh gorx aengx nyiemv
 nqa haav ninh nyei muoz doic caux ninh gorngv waac
yosepv nyei muoz doic daaih nyei fienx sing taux hungh dinc
 faalo hungh caux ninh nyei zuangx jien a hneiv haic aqv
faalo hungh gorngv mbuox yosepv
mbuox meih nyei muoz doic
  oix zuqc hnangv naaiv nor zoux
 zorqv ga naaiv bun meih mbuo nyei lorh tor jienv nzuonx kaa naa an deic bung
bienh meih mbuo nyei die caux meih mbuo nyei hmuangv doic daaih yie naaiv
 yie oix bun i yipv deic bung gauh longx jiex nyei ga naaiv ninh mbuo
 naaiv norm deic bung maaih haaix nyungc longx jiex ninh mbuo duqv nyanc aqv
meih yaac oix zuqc mbuox ninh mbuo
  meih mbuo oix zuqc hnangv naaiv nor zoux
 dorh i yipv deic bung nyei ngongh cie mingh bienh meih mbuo nyei fu jueiv caux meih mbuo nyei auv
 yaac oix zuqc dorh meih mbuo nyei die daaih
meih mbuo maiv dungx korv fiqv meih mbuo nyei ga naaiv weic zuqc i yipv deic bung maaih gauh longx jiex nyei ga naaiv se benx meih mbuo nyei
i saa laa en nyei dorn mbuo ziouc ei jienv zoux
 yosepv yaac ei jienv faalo hungh paaiv nyei waac bun ngongh cie ninh mbuo
 yaac bun jienv ndaamv jauv nyei bienh fuix
ninh nyei gorx mbuo
 ninh bun yietc dauh yietc yiemc lui houx yienc
 mv baac mben yaa min ninh bun i joih cietv lungz nyaanh caux biaa yiemc lui houx
yosepv fungx ziepc dauh lorh tor jienv i yipv deic bung longx jiex nyei ga naaiv mingh bun ninh nyei die
 aengx fungx ziepc dauh lorh nyeiz tor mbiauh caux njuov caux bun ninh nyei die yiem ndaamv jauv nyanc nyei bienh fuix
yosepv ziouc fungx ninh nyei muoz doic cuotv jauv nzuonx
 oix mingh wuov zanc ninh gorngv
ndaamv jauv meih mbuo maiv dungx da hauv ox
wuov deix muoz doic ziouc yiem i yipv deic bung nzuonx taux kaa naa an deic bung
 ninh mbuo nyei die wuov
ninh mbuo mbuox ninh mbuo nyei die
aa die aah
 yosepv corc yiem nyei aex
 ih zanc ninh gunv nzengc yietc norm i yipv deic bung
 yaakopv mouh mengh mouh baeqc nyei
 maiv sienx ninh mbuo nyei waac
ninh nyei dorn mbuo gorngv nzengc yosepv nyei waac bun ninh muangx
 yaakopv yaac buatc yosepv bun daaih zipv ninh mingh i yipv wuov deix ngongh cie
 ninh nyei hnyouv ziouc fingv daaih aqv
i saa laa en gorngv
buangv hnyouv aqv
 yie nyei dorn
 yosepv
 yiem nyei
 yie maiv gaengh daic
 yie oix mingh buatc yietc mueic ninh
