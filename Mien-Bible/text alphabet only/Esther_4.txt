mo nde kai hiuv duqv cuotv daaih naaiv deix yietc zungv sic ziouc betv ninh nyei lui houx
 zuqv jienv la maah ndie cou
 aengx zorqv saaiv hiaamx jienv m nqorngv
 yangh susaax zingh nyei hei horngc
 bungx sing bungx qiex nyei nyiemv duqv hnyouv mun haic
ninh mingh taux hungh dinc nyei laatc gaengh mv baac maiv bieqc laatc gu nyuoz
 weic zuqc haaix dauh zuqv jienv la maah ndie cou maiv maaih leiz bieqc
yiem norm norm saengv
 da faanh hungh nyei lingc zunh taux haaix norm dorngx
 yiutai mienh nzauh duqv kouv haic
 mbiouh mbiouh nyei nyiemv
 ninh mbuo yaac zei maiv nyanc haaix nyungc
 mienh camv nyei zuqv jienv la maah ndie cou bueix jienv saaiv ndui
fu sux e se te nyei m sieqv bou caux jien dorh mo nde kai zoux nyei sic daaih mbuox e se te
 e se te gengh
 nzauh haic
 ninh fungx lui houx mingh bun mo nde kai weic bun ninh yienc nqoi la maah ndie cou
 mv baac mo nde kai maiv kangv zipv
e se te ziouc heuc dauh dongh hungh diex paaiv daaih fu sux e se te nyei jien
 mbuox heuc haataakv
 daaih mbuox ninh mingh lorz mo nde kai muangx gaax ninh nyei sic hnangv haaix nor
 oix hiuv duqv mo nde kai weic haaix diuc hnangv naaic nor zoux
haataakv ziouc cuotv taux zingh nyei domh zuangx zaamc yiem hungh dinc nyei laatc gaengh ndaangc lorz mo nde kai
mo nde kai zueih yietv zueih nyeic nyei gorngv nzengc ninh buangh nyei sic
 yaac gorngv haamaan laengz nyaanh mbu ziex fungx bieqc hungh diex nyei nyaanh lamz
 weic daix nzengc yiutai mienh
mo nde kai aengx zorqv zeiv ceu daaih nyei sou
 dongh yiem susaax zingh zunh cuotv oix mietc yiutai mienh nyei lingc
 jiu bun haataakv
 heuc ninh bun e se te mangc aengx gorngv mengh bun ninh muangx
 mo nde kai yaac mbuox haataakv kuinx e se te mingh taux hungh diex nyei nza hmien tov ninh korv lienh
 jouh hungh diex tengx caux hungh maac juangc fingx nyei mienh
haataakv nzuonx mingh aengx zorqv mo nde kai nyei waac mbuox nzengc e se te
e se te ziouc paaiv haataakv dorh naaiv deix waac mingh mbuox mo nde kai
ninh gorngv
hungh diex nyei zuangx jien caux yiem hungh diex gunv norm norm saengv nyei baeqc fingx
 maiv gunv m jangc m sieqv
 da faanh maiv zeiz hungh diex heuc bieqc hungh dinc gu nyuoz nyei ting mingh buangh hungh diex
 se mienh ganh bieqc nor
 maaih nduqc diuh lingc hnangv
 oix zuqc zorqv wuov laanh mienh daix guangc
 kungx maaih yietc nyungc za eix haih bun duqv maengc cuotv hnangv
 se hungh diex sung ninh nyei jiem biaav zipv wuov laanh mienh
 mv baac yie aeqv
 duqv faah ziepc hnoi hungh diex maiv heuc yie bieqc mingh buangh
mienh dorh e se te nyei waac mingh mbuox mo nde kai
mo nde kai ziouc bun naaiv deix waac nzuonx mingh mbuox e se te
maiv dungx hnamv weic meih yiem naaiv hungh dinc
 beiv meih caux yiutai mienh yietc zungv
 se meih ganh gauh haih biaux duqv ndutv
ih zanc se gorngv doix naaiv deix ziangh hoc meih sekv sekv nyei yiem
 zungv haih maaih za eix yiem ganh norm dorngx daaih tengx yiutai mienh duqv njoux
 mv baac meih ganh caux meih nyei die nyei muoz doic oix zuqc mietc nzengc
 maiv maaih haaix dauh hiuv duqv mv baac nziex meih duqv zoux hungh maac se weic cuotv naaiv deix sic nyei ziangh hoc
e se te bun mienh mingh wuih mo nde kai nyei waac gorngv
gunv mingh lorz da faanh yiem susaax zingh nyei yiutai mienh gapv zunv weic yie zei maiv nyanc haaix nyungc
 buo hnoi buo muonz maiv dungx nyanc
 maiv dungx hopv haaix nyungc
 yie caux yie nyei m sieqv bou yaac oix hnangv meih mbuo nor zei
 nqa haav yie ziouc bieqc mingh lorz hungh diex maiv gunv se dorngc leiz
 se gorngv yie zuqc daic
 cinh ninh daic aqv
mo nde kai ziouc mingh aqv
 yaac ei jienv e se te paaiv nyei yietc zungv waac zoux
