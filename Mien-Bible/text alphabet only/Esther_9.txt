ziepc nyeic hlaax
 aa ndaa hlaax
 ziepc faam wuov hnoi
 dongh oix zuqc ziux hungh diex nyei lingc zoux wuov norm hnoi
 yiutai mienh nyei win wangv laaic ninh mbuo duqv hingh jiex yiutai mienh
 daaux nzuonx yiutai mienh hingh jiex nzorng ninh mbuo wuov deix mienh
yiem aa haa su e latv hungh gunv nyei norm norm saengv norm norm zingh
 yiutai mienh gapv zunv mborqv oix daaih hoic ninh mbuo wuov deix win wangv
 fingx fingx mienh haiz gamh nziex haic ninh mbuo
 maiv maaih haaix dauh haih noic duqv ninh mbuo
yaac maaih norm norm saengv zoux hlo nyei zuangx mienh
 saengv ziouv caux domh jien fiuv jien caux hungh diex nyei mbenc sic mienh tengx yiutai mienh
 weic zuqc ninh mbuo gamh nziex mo nde kai
mo nde kai yiem hungh dinc zoux hlo
 ninh nyei mengh dauh sing buangv norm norm saengv
 ninh nyei hatc maaz yaac gunv zoux gunv hlo
yiutai mienh longc nzuqc ndaauv daix nzengc mietc nzengc ninh mbuo nyei win wangv
 yaac sueih eix zoux bun nzorng ninh mbuo wuov deix
yiem susaax zingh
 yiutai mienh daix daic hmz baeqv dauh mienh
ninh mbuo yaac daix baan qan ndaa taa
 ndaanfon
 atc baa taa
bo laa taa
 aa ndan yaa
 aa li ndaa taa
baan matv taa
 aa li saix
 aa li ndai caux wai saa taa
naaiv deix ziepc dauh se ham me ndaa taa nyei fun
 dongh yiutai mienh nyei win wangv
 haamaan
 nyei dorn
 mv baac yiutai mienh maiv luv ga naaiv
dongh wuov hnoi yiem susaax zingh zuqc daix daic nyei mienh nyei soux mouc maaih mienh mingh mbuox hungh diex
hungh diex gorngv mbuox e se te hungh maac
yiem susaax domh zingh
 yiutai mienh daix hmz baeqv dauh mienh
 liemh haamaan nyei ziepc dauh dorn yaac zuqc daix daic
 yiem yie gunv nyei norm norm saengv maiv hiuv duqv ninh mbuo hnangv haaix nor
 ih zanc meih oix tov haaix nyungc
 yie oix bun meih
 meih jouh haaix nyungc
 meih ziouc duqv aqv
e se te hungh maac dau
se gorngv buatc horpc hungh diex nyei hnyouv nor
 tov bun yiem susaax zingh nyei yiutai mienh njang hnoi aengx ziux ih hnoi nyei lingc zoux
 yaac tov bun mienh zorqv haamaan nyei ziepc dauh dorn nyei sei ndiux jienv ndiux jaang nyei dorngx
hungh diex ziouc njiec lingc heuc yiem susaax zingh hnangv naaiv nor zoux
 mienh ziouc zorqv haamaan nyei ziepc dauh dorn ndiux jienv
aa ndaa hlaax ziepc feix wuov hnoi
 yiem susaax zingh nyei yiutai mienh gapv zunv yiem zingh gu nyuoz daix faam baeqv dauh
 mv baac ninh mbuo maiv luv ga naaiv
aengx yiem hungh gunv nyei norm norm saengv zengc njiec nyei yiutai mienh gapv zunv beu ganh nyei maengc
 ziouc hingh jiex ninh mbuo nyei win wangv
 duqv baengh orn
 ninh mbuo daix siec waanc biaa cin dauh nzorng ninh mbuo wuov deix mienh
 mv baac maiv luv ga naaiv
naaiv deix sic cuotv doix aa ndaa hlaax
 ziepc faam wuov hnoi
 ziepc feix wuov hnoi yiutai mienh hitv kuonx
 zoux jorm mbenc nyanc mbenc hopv
 njien youh nauc nyitc
mv baac yiem susaax zingh nyei yiutai mienh doix ziepc faam caux ziepc feix wuov deix i hnoi gapv zunv daix win wangv
 ziepc hmz wuov hnoi ninh mbuo hitv gong
 zoux jorm mbenc nyanc mbenc hopv
 njien youh nauc nyitc
weic naaiv yiem fiuv laangz nyei yiutai mienh longc aa ndaa hlaax
 ziepc feix wuov hnoi
 zoux jorm mbenc nyanc mbenc hopv
 njien youh nauc nyitc
 laanh yaac fungx zingh nyeic bun laanh
mo nde kai faaux jienv naaiv deix sic yaac fungx fienx mingh bun yiem gormx aa haa su e latv hungh gunv nyei norm norm saengv nyei yiutai mienh
 maiv gunv go fai fatv
heuc ninh mbuo hnyangx hnyangx oix zuqc longc aa ndaa hlaax
 ziepc feix ziepc hmz wuov deix i hnoi
 benx jiex zipv nyei hnoi
naaiv deix i hnoi se houc yiutai mienh hingh jiex win wangv duqv baengh orn nyei hnoi
 naaiv norm hlaax ninh mbuo nyei you nzauh goiv benx njien youh
 nzauh nyiemv goiv benx orn lorqc
 oix zuqc longc naaiv norm hnoi mbenc nyanc mbenc hopv
 njien youh nauc nyitc
 laanh fungx zingh nyeic bun laanh
 yaac fungx zingh nyeic bun mienh jomc mienh
yiutai mienh ziouc laengz ei jienv mo nde kai fiev nyei waac zoux
 hnangv ninh mbuo jiez gorn zoux nor
weic zuqc aagakc mienh
 ham me ndaa taa nyei dorn
 yiutai mienh nyei win wangv
 haamaan
 daav orqv nyei za eix daix yiutai mienh
 ninh guaengx bu aa
 se hnangv jouh guaax nor
 weic lorz hnoi daix nzengc
 mietc nzengc ninh mbuo
naaiv deix sic douc taux hungh diex
 hungh diex ziouc njiec lingc fiev jienv bun haamaan daav orqv nyei za eix ndortv zuqc ninh ganh
 bun ninh caux ninh nyei dorn mbuo zuqc ndiux jienv ndiux jaang nyei dorngx
weic naaiv yiutai mienh gan bu aa wuov joux waac heuc wuov deix hnoi zoux bulim zipv
 weic mo nde kai fiev naaiv zeiv fienx nyei waac yaac weic m zing buatc nyei
 caux ninh mbuo ganh buangh jiex nyei sic
yiutai mienh cingx weic ninh mbuo ganh caux hoz doic zeiv fun caux bieqc benx ninh mbuo nyei mienh wuov deix
 liepc diuh leiz longc naaiv deix i norm hnoi
 hnyangx hnyangx ziux dingc daaih nyei ziangh hoc ei jienv leiz nyeic zoux
 maiv bun guangc
norm norm saengv
 norm norm zingh nyei buonc buonc yiutai mienh
 doic jiex doic oix zuqc jangx jienv yaac ei jienv naaiv deix i norm hnoi jiex zipv
 naaiv norm bulim zipv yiem yiutai mienh mbu ndongx maiv horpc zuqc guangc
 ninh mbuo nyei zeiv fun yaac maiv dungx la kuqv
aa mbi haa in nyei sieqv
 e se te hungh maac
 caux yiutai mienh
 mo nde kai
 longc nzengc hatc maaz fiev naaiv da nyeic zeiv fienx gorngv duqv jienv nyei taux jiex bulim zipv
naaiv zeiv fienx fungx mingh bun aa haa su e latv hungh gunv nyei guoqv gu nyuoz nyei yietc baeqv nyic ziepc cietv norm saengv nyei yietc zungv yiutai mienh
 buang waac bun ninh mbuo baengh orn
 orn lorqc nyei yiem
fienx yaac heuc ninh mbuo ziux dingc daaih nyei ziangh hoc jiex bulim zipv nyei hnoi
 hnangv yiutai mienh
 mo nde kai
 caux e se te hungh maac paaiv ninh mbuo zoux
 yaac ziux ninh mbuo weic ganh caux ninh mbuo nyei zeiv fun liepc daaih nyei leiz nyeic zei maiv nyanc haaix nyungc caux nzauh nyiemv
e se te hungh maac nyei lingc dingc ziangx jiex bulim zipv nyei yietc nyeic yaac fiev jienv sou daan
