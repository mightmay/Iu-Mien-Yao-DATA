zinh ndaangc e faa im gorngv waac
 mienh sin zinx
 ninh yiem i saa laa en duqv mienh taaih
 mv baac laaix ninh zaangc mbaa an zienh ninh baamz zuiz ziouc daic mi aqv
ih zanc ninh mbuo gunv zoux gunv baamz zuiz camv jienv faaux
 yaac longc nyaanh ziux ganh nyei cong mengh dox miuc fangx
 yietc zungv miuc fangx se zaangc mienh zoux nyei gong
 ninh mbuo gorngv
fongc horc ziec bun naaiv deix maah
 mienh ziouc zom ngongh dorn
weic naaiv ninh mbuo ziouc hnangv lungh ndorm nziouv nyei mouc
 fai hnangv mbiungc suiv nziouv nyei nqaai mi aqv
 yaac hnangv yiem mborqv mbiauh ciangv nyei cuqv maux zuqc nziaaux buonc nzaanx mingh
 fai hnangv douz sioux cuotv fong muonh
yiem i yipv cuotv daaih yie se ziouv
 meih mbuo nyei tin hungh
 cuotv liuz yie
 meih mbuo maiv hiuv ganh dauh tin hungh
 cuotv liuz yie yaac maiv maaih ganh dauh njoux ziouv
se yie yiem deic bung huaang
 yiem haanz nyei deic bung yie goux meih mbuo
naaiv deix baeqc fingx ziux yie ceix nyei nyanc hopv duqv nyanc beuv
 ninh mbuo beuv
 ninh mbuo ziouc hnyouv maux
 yaac la kuqv yie mi aqv
yie ziouc doix ninh mbuo hnangv dauh sienh
 yaac hnangv dauh nda maauh mbeux yiem jauv hlen zuov jienv
yie oix caa jienv ninh mbuo hnangv zuqc guangc dorn nyei jiepv nyeiz
 yie oix betv tong ninh mbuo nyei la kuotv
 yiem wuov yie ziouc hnangv sienh naqv ninh mbuo
 yaac hnangv hieh zoih betv ninh mbuo
i saa laa en aah
 yie oix mietc meih
 haaix dauh haih tengx meih
dongh meih gorngv
  tov liepc hungh diex caux jien bun yie
  ih zanc meih nyei hungh caux yiem meih mbuo nyei yietc zungv zingh nyei jien yiem haaix
 bun ninh mbuo yiem meih nyei zingh njoux meih maah
yie qiex jiez jienv zorqv hungh bun meih
 aengx nouz jienv zorqv hungh mingh
e faa im nyei zuiz nipc fiev jienv aqv
 ninh nyei zuiz yaac siou jienv
ninh hiuv duqv ninh nyei maa mun gu nguaaz oix yungz ninh
 mv baac ninh se maiv cong mengh nyei dorn
 weic zuqc taux yungz nyei ziangh hoc ninh maiv kangv cuotv seix
yie horpc zuqc zuoqc ninh mbuo leih ndutv yiemh gen nyei qaqv fai
 yie horpc zuqc zuoqc ninh mbuo biaux ndutv zuqc daic nyei qaqv fai
 o zuqc daic nyei qaqv aah
 meih nyei zeqc naanc yiem haaix
 o yiemh gen aah
 meih baaic mietc nyei qaqv yiem haaix
yiem yie nyei nza hmien se hnangv buang jienv
 maiv maaih yietc deix korv lienh mienh nyei jauv
maiv gunv ninh yiem gorx youz mbu ndongx hiaangx
 dong bung maengx nyei nziaaux
 se ziouv nyei nziaaux
 oix daaih
 oix yiem deic bung huaang cuotv daaih
 ninh nyei wuom zingv oix nqaai mingh
 ninh nyei wuom nyuonh yaac mborngx nqaai nyei
 ninh siou zinh zoih nyei dorngx oix zuqc win wangv luv nzengc
 zorqv nzengc yietc zungv jaaix nyei ga naaiv
saa maa lie mienh oix zuqc weic ganh nyei zuiz ndaam dorng
 weic zuqc ninh mbuo ngaengc ninh mbuo nyei tin hungh
 ninh mbuo zungv oix zuqc nzuqc ndaauv daix
 ninh mbuo nyei fu jueiv faix zuqc zong njiec ndau daic
 maaih jienv sin nyei m sieqv dorn nyei ga sie yaac zuqc betv tong
