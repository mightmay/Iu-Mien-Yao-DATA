weic naaiv
 mbuo gauh oix zuqc muangx longx mbuo haiz jiex nyei zien leiz
 maiv zei aeqv
 nziex mbuo haih leih zien leiz go
fin mienh douc wuov deix waac se zien nyei
 haaix dauh baamz
 maiv ei jienv naaiv deix waac zoux
 wuov dauh ziouc puix ninh zoux nyei zuqc winh bun ninh
wuov nyungc
 se gorngv mbuo maiv muangx tin hungh hlo haic nyei za eix njoux mbuo
 mbuo hnangv haaix nor haih biaux duqv ndutv maiv zuqc dingc zuiz
 tin hungh nyei za eix njoux mienh
 ziouv ganh gorngv ndaangc
 muangx haiz nyei mienh yaac biux mengh se za gengh zien nyei
tin hungh ganh yaac zoux zorng zengx
 ninh zoux jangx hoc caux mbuoqc horngh
 hnamv maiv mengh baeqc nyei sic camv nyei
 yaac zorqv yiem singx lingh daaih nyei zingh nyeic
 ei ninh ganh nyei za eix ceix bun mienh
tin hungh maiv zeiz paaiv fin mienh gunv oix daaih wuov norm siang lungh ndiev
 dongh yie mbuo gorngv wuov norm lungh ndiev
mv baac
 yiem ging sou maaih norm dorngx maaih dauh gorngv
meih funx baamh mienh benx haaix nyungc cingx jangx taux ninh
 funx seix zaangc mienh benx haaix nyungc cingx daaih goux ninh
meih bun ninh maaih douc zoux gauh aiv deix fin mienh
 aengx taaih ninh
 bun ninh maaih njang laangc weic zoux hungh ningv
zungv orn ninh gunv maanc muotc
 tin hungh orn ninh gunv maanc muotc bun cing maiv maaih haaix nyungc tin hungh maiv bun ninh gunv
 mv baac ih zanc mbuo maiv gaengh buatc ninh gunv maanc muotc
daaux nzuonx mbuo buatc yesu
 dongh maaih douc zuqc zoux gauh aiv deix fin mienh
 duqv tin hungh nyei en weic maanc mienh daic
 weic zuqc ninh siouc kouv taux daic
 mbuo ih zanc buatc tin hungh taaih ninh
 bun ninh maaih njang laangc dorngx hungh ningv
tin hungh zeix maanc muotc yaac zeix daaih weic ninh ganh
 hnangv naaic tin hungh bun yesu siouc kouv weic bun ninh dunh yunh nzoih se zoux duqv horpc nyei
 tin hungh hnangv naaiv zoux weic dorh mienh camv daaih zipv ninh nyei njang laangc weic zuqc yesu zoux bieiv dorh ninh mbuo duqv njoux
ninh nzaaux nzengc mienh nyei zuiz
 bun ninh mbuo cing nzengc daaih
 liemh ninh ganh caux duqv ninh nzaaux cing nzengc wuov deix yietc zungv juangc dauh die
 weic naaiv yesu maiv nyaiv heuc ninh mbuo zoux gorx youz
ninh gorngv mbuox tin hungh
yie oix zunh meih nyei mengh mbuox yie nyei gorx youz
 ninh mbuo gapv zunv nyei ziangh hoc yie oix yiem ninh mbuo gapv zunv nyei wuic mbu ndongx ceng meih
yesu yaac gorngv
yie oix sienx kaux tin hungh
 aengx gorngv
mangc maah
 yie caux tin hungh ceix bun yie naaiv deix naamh nyouz yiem naaiv
ninh heuc naamh nyouz wuov deix
 se maaih orv maaih nziaamv nyei mienh
 yesu ganh yaac benx baamh mienh
 maaih orv maaih nziaamv fih hnangv nyei
 hnangv naaic
 weic ninh daic mingh ninh haih mietc nzengc maaih lingc bun mienh zuqc daic wuov dauh
 se mienv nyei hungh
yaac bungx nqoi ziangh seix zuqc zoux nouh weic gamh nziex haih daic nyei mienh
hnangv naaic
 buatc duqv mengh nyei
 ninh tengx nyei se maiv zeiz fin mienh
 ninh tengx nyei se apc laa ham nyei zeiv fun
weic naaiv ninh oix zuqc yiem maanc sic hnangv nzengc ninh nyei gorx youz
 weic duqv zoux ninh mbuo nyei domh sai mienh
 maaih hnyouv korv lienh mienh yaac ziepc zuoqv nyei fu sux tin hungh
 ziouc duqv tengx baeqc fingx fiqv zuiz
weic ninh ganh zuqc seix jiex yaac zuqc siouc kouv
 ninh cingx daaih haih tengx zuqc seix nyei mienh
