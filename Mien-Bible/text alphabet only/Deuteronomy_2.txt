yiem gau
 mbuo ziouc daaux sin nzuonx deic bung huaang
 yangh mingh koiv siqv wuov diuh jauv hnangv ziouv  mbuox yie zoux nor
 mbuo longc ziangh hoc ndaauv nyei youh jienv gan se i mbong mingh
zoux gau
 ziouv  mbuox yie
meih mbuo youh mingh youh daaih yiem naaiv mbong zaangc nyei dorngx lauh aqv
 gaux aqv
 daaux sin yangh baqv bung maengx mingh aqv
oix zuqc mbuox baeqc fingx
  meih mbuo nyei gorx youz
 esaau nyei zeiv fun
 yiem se i deic
 meih mbuo yaac oix zuqc yangh ninh mbuo nyei gapv jaaix jiex
 ninh mbuo oix gamh nziex meih mbuo
 mv baac meih mbuo zungv oix zuqc faix fim
maiv dungx caux ninh mbuo mborqv jaax
 ninh mbuo nyei ndau
 liemh yietc norm zaux benv caaiv nyei dorngx
 yie yaac maiv bun meih mbuo
 weic zuqc yie zorqv se i mbong jiu bun esaau mi aqv
meih mbuo oix zuqc longc nyaanh tengx ninh mbuo maaiz ga naaiv nyanc
 yaac longc nyaanh tengx ninh mbuo maaiz wuom hopv
ziouv
  meih mbuo nyei tin hungh
 ceix fuqv meih mbuo longc buoz zoux nyei nyungc nyungc gong
 meih mbuo jiex domh deic bung huaang ninh yaac goux jienv meih mbuo
 naaiv deix feix ziepc hnyangx gu nyuoz
 ziouv
 meih mbuo nyei tin hungh
 caux meih mbuo yiem
 meih mbuo yaac maiv caa haaix nyungc
mbuo ziouc jiex mbuo nyei gorx youz
 esaau nyei zeiv fun
 yiem nyei dorngx
 yiem se i mbong wuov
 aengx cuotv aa laa mbaa deic bung huaang nyei jauv
 dongh yiem elatv caux e si on ge mbe faaux wuov diuh jauv
 hungx jienv mo apc deic bung huaang mingh
ziouv aengx mbuox yie
maiv dungx cuoqv mo apc mienh yaac maiv dungx caux ninh mbuo mborqv jaax weic zuqc yie maiv bun yietc deix ninh mbuo nyei ndau meih mbuo
 yie zorqv aan zingh bun lotv nyei zeiv fun
 benx ninh mbuo nyei buonc mi aqv
zinh ndaangc maaih emim mienh yiem wuov norm dorngx
 se yietc fingx camv nyei mienh
 youc hlo youc hlang hnangv aanaakv mienh
naaiv deix emim mienh yaac hnangv aanaakv mienh nor
 mienh funx ninh mbuo zoux le faa im mienh
 mv baac mo apc mienh heuc ninh mbuo zoux emim mienh
zinh ndaangc holi mienh yiem se i deic mv baac esaau nyei zeiv fun zunc ninh mbuo cuotv
 mietc jienv ninh mbuo mingh ziouc yiem jienv ninh mbuo nyei deic bung hnangv i saa laa en mienh yiem ziouv  jiu bun ninh mbuo nyei deic bung wuov nor
ziouv gorngv
oix zuqc cuotv jauv jiex zeletv horngz
 yie mbuo ziouc jiex zeletv horngz mi aqv
yiem mbuo cuotv kaa ndetc mbaanie taux jiex liuz zeletv horngz longc ziangh hoc faah ziepc betv hnyangx
 zuov yiem ciangv haih zoux duqv baeng mborqv jaax wuov doic mienh daic nzengc ziux ziouv houv nyei waac
se ziouv  ganh zoux bun naaiv deix yiem ciangv nyei mienh taux ninh mbuo zuqc mietc nzengc
hnangv naaic
 zuov yiem zuangx mienh gu nyuoz haih zoux duqv baeng naaiv deix mienh daic nzengc
nqa haav ziouv  gorngv mbuox yie
ih hnoi meih mbuo oix zuqc yangh aan zingh jiex mo apc nyei gapv jaaix
meih mbuo jiex taux ammon mienh nyei deic maiv dungx cuoqv ninh mbuo yaac maiv dungx caux ninh mbuo mborqv jaax weic zuqc yie maiv zorqv yietc deix ammon mienh nyei ndau bun meih mbuo
 naaiv norm deic bung yie jiu bun lotv nyei zeiv fun benx ninh mbuo nyei buonc mi aqv
naaiv norm deic bung se funx benx le faa im mienh nyei deic bung weic zuqc zinh ndaangc ninh mbuo yiem jiex
 mv baac ammon mienh heuc ninh mbuo zoux samx sum mim mienh
ninh mbuo zoux yietc fingx camv nyei
 youc hlo youc hlang hnangv aanaakv mienh nor
 mv baac ziouv  yiem ammon mienh nyei wuov ndaangc maengx mietc naaiv deix samx sum mim mienh
 ammon mienh ziouc nzaeng ninh mbuo nyei deic bung aengx yiem njiec
ziouv  yaac fih hnangv nyei yiem esaau nyei zeiv fun nyei wuov ndaangc maengx mietc holi mienh
 esaau nyei zeiv fun ziouc nzaeng duqv wuov norm deic bung yiem njiec taux ih jaax hnoi
apc wim mienh yiem naamh bung njiec taux gaasaa zingh mbu ndongx nyei fiuv laangz
 aengx maaih yiem kelitv koiv nzou daaih nyei mienh mietc nzengc ninh mbuo ziouc bieqc mingh yiem jienv
ziouv  aengx mbuox mbuo
oix zuqc cuotv jauv jiex aannon horngz
 yie zorqv aa mo lai mienh
 hetv mbon zingh nyei si honx hungh
 caux ninh nyei deic bung jiu bun meih mbuo
 meih mbuo oix zuqc jiez gorn caux ninh mbuo mborqv jaax
 caangv ninh mbuo nyei deic bung
yiem ih hnoi mingh yie oix bun lungh ndiev maanc fingx gamh nziex haic meih mbuo
 zungv haiz hnyouv waaic nzengc
 mienh yietv haiz gorngv taux meih mbuo nyei jauv louc nor
 ninh mbuo gamh nziex
 sin zinx
 nzauh duqv kouv haic
yiem ke nde motv deic bung huaang yie paaiv mienh mingh hetv mbon zingh nyei si honx hungh
 caux ninh gorngv baengh orn nyei waac
tov bun yie mbuo jiex meih nyei deic bung
 yie mbuo kungx yangh domh jauv jiex hnangv
 maiv mingh zaaix
 maiv mingh mbiaauc
tov maaic ga naaiv bun yie mbuo nyanc
 maaic wuom bun yie mbuo hopv
 longc yie mbuo nyei nyaanh
 yie mbuo kungx tov meih bun yie mbuo yangh jauv jiex hnangv
hnangv yiem se i deic
 esaau nyei zeiv fun caux yiem aan zingh nyei mo apc mienh bun yie mbuo jiex wuov nor
 taux yie jiex jor ndaen ndaaih bieqc ziouv
  yie mbuo nyei tin hungh
 jiu bun yie mbuo nyei deic bung
mv baac hetv mbon zingh nyei si honx hungh maiv kangv bun mbuo yangh ninh nyei deic bung jiex
 weic zuqc ziouv
 meih mbuo nyei tin hungh
 zoux bun si honx hungh nyei hnyouv ngaengc
 maiv kangv muangx
 weic zorqv ninh jiu bun yiem meih mbuo nyei buoz ndiev hnangv ih jaax hnoi nor
wuov zanc ziouv  mbuox yie
mangc maah
 yie zorqv si honx hungh caux ninh nyei deic bung jiu bun meih mbuo
 oix zuqc bieqc mingh gunv aengx yiem njiec benx meih mbuo nzipc nyei buonc
si honx hungh caux ninh nyei zuangx baeng cuotv daaih yiem yaa haatv zingh caux mbuo mborqv jaax
ziouv
 mbuo nyei tin hungh
 zorqv ninh jiu bun yiem mbuo nyei buoz ndiev
 mbuo ziouc mborqv hingh si honx hungh caux ninh nyei zuangx baeng
wuov zanc mbuo caangv nzengc ninh mbuo nyei norm norm zingh mietc nzengc
 liemh ninh mbuo nyei m jangc m sieqv caux fu jueiv
 maiv liouh yietc dauh
mv baac saeng kuv caux yiem norm norm zingh caangv daaih nyei ga naaiv mbuo dorh mingh liouh jienv benx mbuo ganh nyei
yiem aannon horngz ga hlen nyei aa lo e zingh caux yiem aannon horngz gu nyuoz wuov norm zingh mingh taux gi le aatc
 maiv maaih yietc norm zingh laatc hlang jiex ndaangc mbuo mborqv maiv duqv
 ziouv
 mbuo nyei tin hungh
 zorqv naaiv deix yietc zungv zingh jiu bun mbuo
mv baac ziux ziouv
 mbuo nyei tin hungh
 hatc nyei waac
 mbuo maiv mingh fatv ammon mienh nyei gapv jaaix nyei haaix norm dorngx
 se maiv gan yapv mborkc ndaaih hlen nyei yietc zungv ndau caux mbong zaangc dorngx nyei zingh
