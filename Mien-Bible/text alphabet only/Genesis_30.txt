laasen hiuv duqv ninh ganh maiv haih yungz gu nguaaz bun yaakopv
 ninh ziouc mueic jieqv ninh nyei dorc
 ninh gorngv mbuox yaakopv
meih bun yie duqv fu jueiv maah
 maiv zei aeqv
 yie daic aqv
yaakopv qiex jiez haic laasen
 ninh gorngv
yie maiv zeiz tin hungh
 tin hungh ganh bun meih maiv haih maaih gu nguaaz
laasen gorngv
naaiv yie nyei nouh beiz
 mbin haa
 meih gunv caux ninh bueix maah
 ninh haih yungz gu nguaaz bun yie
 yie ziouc laaix ninh duqv dauh gu nguaaz funx yie nyei buonc
laasen ziouc bun ninh nyei nouh beiz
 mbin haa
 ninh nyei nqox longc zoux auv
 yaakopv yaac caux ninh bueix
mbin haa ziouc maaih jienv sin
 yungz duqv dauh dorn bun yaakopv
laasen gorngv
tin hungh siemv liuz dingc bun yie
 yaac haiz yie jouh nyei waac ziouc bun dauh dorn yie
 laasen ziouc tengx wuov dauh dorn cuotv mbuox heuc ndaan
laasen nyei nouh beiz
 mbin haa
 aengx maaih jienv sin
 yungz duqv da nyeic dauh dorn bun yaakopv
laasen gorngv
yie caux yie nyei dorc nzaeng domh jaax yaac nzaeng duqv hingh
 ninh tengx wuov dauh dorn cuotv mbuox heuc napv taa li
le aa hiuv duqv ninh ganh maiv yungz gu nguaaz aqv
 ninh ziouc bun ninh nyei nouh beiz
 sinx baa
 yaakopv longc zoux auv
sinx baa yaac yungz duqv dauh dorn bun yaakopv
le aa gorngv
yie gengh maengc longx
 ninh ziouc tengx wuov dauh dorn cuotv mbuox heuc gaatc
le aa nyei nouh beiz
 sinx baa
 aengx yungz duqv da nyeic dauh dorn bun yaakopv
le aa gorngv
yie njien youh haic aqv
 zuangx m sieqv dorn yaac oix gorngv yie njien youh haic
 ninh ziouc tengx wuov dauh dorn cuotv mbuox heuc aa se
gaatv mbiauh witv nyei ziangh hoc
 lu mben mingh saau wuov ndeic
 buatc zungh ndu ndaa im jieh
 ninh ziouc dorh daaih bun ninh nyei maa le aa
 laasen gorngv mbuox ninh nyei dorc
tov bun deix dorc nyei dorn nyei ndu ndaa im jieh yie maah
le aa dau
yie nyei nqox meih zungv nzaeng mingh aqv
 corc maiv gaengh gaux
 meih aengx oix nzaeng yie nyei dorn nyei ndu ndaa im jieh
 laasen gorngv
meih bun deix meih nyei dorn nyei ndu ndaa im jieh yie nor
 ih muonz yie bun yaakopv caux meih bueix
hmuangx deix
 yaakopv yiem ndeic nzuonx
 le aa mingh zipv
 ninh gorngv
ih muonz meih oix zuqc caux yie bueix
 yie dorh yie nyei dorn nyei ndu ndaa im jieh yienc meih mi aqv
 wuov muonz yaakopv ziouc caux le aa bueix
tin hungh dau le aa jouh ninh nyei waac
 le aa aengx maaih jienv sin
 yungz duqv da hmz dauh dorn bun yaakopv
le aa gorngv
weic zuqc yie bun yie nyei nouh beiz yie nyei nqox longc
 tin hungh bun zingh nyeic yie
 ninh cuotv wuov dauh dorn nyei mbuox heuc itc saax kaa
le aa aengx maaih jienv sin
 yungz duqv da luoqc dauh dorn bun yaakopv
le aa gorngv
tin hungh bun longx haic nyei zingh nyeic yie
 ih zanc yie nyei nqox ndongc haaix yaac oix taaih yie weic zuqc yie yungz duqv juqv dauh dorn bun ninh
 ninh cuotv ninh nyei dorn nyei mbuox heuc se mbu lun
nqa haav le aa aengx yungz duqv dauh sieqv yaac cuotv mbuox heuc ndinaa
zoux gau
 tin hungh jangx taux laasen
 aengx dau ninh jouh nyei waac
 bun ninh haih maaih gu nguaaz
ninh ziouc maaih jienv sin
 yungz duqv dauh dorn
 ninh gorngv
tin hungh bun dauh dorn yie
 tengx yie buang hmien
 maiv zuqc diev nyaiv
tov tin hungh aengx bun dauh dorn yie
 ninh ziouc cuotv mbuox heuc yosepv
laasen duqv liuz yosepv
 nqa haav yaakopv gorngv mbuox ninh nyei ong daa
 laa mbaan
tov bun yie nzuonx yie nyei buonv deic dorngx aqv oc
die hiuv duqv yie daaih tengx meih zoux gong bietv ndutv yie nyei auv jueiv mi aqv
 tov bun yie dorh jienv nzuonx aqv
mv baac laa mbaan gorngv
se gorngv meih buangv hnyouv
 tov aengx caux yie yiem
 yie samx duqv cuotv
 hiuv duqv se weic meih
 ziouv cingx ceix fuqv bun yie
meih nyei gong zinh oix longc mbu ziex gunv gorngv mbuox yie maah
 yie ziouc bun
yaakopv dau ninh nyei ong daa
die hiuv duqv yie zoux nyei gong ndongc haaix longx
 yaac hiuv duqv meih nyei saeng kuv ndongc haaix camv
yie maiv gaengh daaih nyei ziangh hoc
 die maaih deix baav hnangv
 ih zanc maaih camv haic aqv
 yie zoux taux haaix
 ziouv  ceix fuqv bun meih
 mv baac taux haaix zanc yie cingx liepc duqv yie nyei jaa dingh
laa mbaan naaic gaax ninh
wuov nyungc
 yie oix zuqc bun haaix nyungc meih
 yaakopv dau
die maiv zuqc bun haaix nyungc yie
 se gorngv die oix hnangv naaiv nor tengx yie
 yie aengx goux jienv meih nyei ba gi yungh caux yungh guanh mingh
ih hnoi yie oix mingh dimv mangc meih nyei yietc zungv ba gi yungh caux yungh guanh
 da faanh ba gi yungh maaih diemv cou
 diemv muonc nyei
 caux ba gi yungh dorn jieqv
 caux dauh dauh yungh maaih diemv cou fai diemv muonc nyei
 yie longc zoux yie nyei gong zinh
hnangv naaiv nor
 nqa haav hingv yie zoux hnyouv zaqc fai maiv zaqc
 die ziouc hiuv nyei
 haaix zanc mingh mangc yie nyei gong zinh
 buatc haaix dauh yungh maiv ben yaac maiv maaih diemv
 fai buatc haaix dauh ba gi yungh dorn maiv jieqv nor
 ziouc hiuv duqv yie pinx daaih aqv
laa mbaan dau
longx aqv
 hnangv meih gorngv nor zoux
dongh wuov hnoi laa mbaan mingh dimv mangc ninh nyei yungh
 yungh gouv ben nyei
 maaih diemv nyei
 ninh ginv cuotv
 yungh nyeiz maaih diemv cou diemv muonc caux dauh dauh maaih baeqc zorpc jienv
 caux yietc zungv ba gi yungh dorn jieqv ninh yaac ginv cuotv
 naaiv deix yietc zungv ninh jiu bun ninh ganh nyei dorn mbuo goux
yaac horngh jienv mingh leih yaakopv buo hnoi nyei jauv
 yaakopv aeqv
 corc goux jienv laa mbaan zengc njiec nyei ba gi yungh caux yungh guanh
yaakopv mingh jamv borpc laah
 an man caux pa len ndiangx nquaah nyiemz daaih nqenx qongx nqaeqv qongx ndiangx ndopv guangc
 bun ndiangx orv cuotv daaih baeqc nyei
 ben nyei
ninh ziouc dorh naaiv deix zoux ben nyei ndiangx nquaah an jienv saeng kuv nyei nza hmien
 wuom zoh gu nyuoz
 saeng kuv saeng nyei ziangh hoc daaih hopv wuom
ninh mbuo ziouc yiem naaiv deix ndiangx nyei nza hmien maengx daapv zuangv
 ninh mbuo yaac njiec dorn ben nyei
 maaih diemv cou fai diemv muonc nyei
yaakopv zorqv yungh caux ba gi yungh dorn bun nqoi ganh ca lengc an norm dorngx
 ba gi yungh caux yungh ninh bun hungx mingh laa mbaan nyei ba gi yungh jieqv caux ben wuov bung
 ninh hnangv naaiv nor zoux bun ganh nyei ba gi yungh hiaangx
 ninh nyei buonc yungh caux ba gi yungh ganh ca lengc an norm dorngx
 maiv bun zorpc laa mbaan nyei
haaix zanc henv nyei wuov deix saeng kuv daapv zuangv ninh zorqv wuov deix ndiangx nquaah don jienv nza hmien maengx
 wuom zoh gu nyuoz
 ninh mbuo yiem naaiv deix ndiangx nyei ga hlen daapv zuangv
mv baac maiv henv wuov deix daapv zuangv ninh maiv zorqv naaiv deix ndiangx nquaah don nza hmien maengx
 hnangv naaic
 maiv henv wuov deix benx laa mbaan nyei
 henv wuov deix benx nzengc yaakopv nyei
yaakopv gunv zoux gunv butv zoih
 maaih yungh
 maaih ba gi yungh
 maaih nouh gauv nouh beiz
 maaih lorh torh
 maaih lorh
 nyungc nyungc zungv maaih camv
