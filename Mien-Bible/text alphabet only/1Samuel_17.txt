fi li saa die mienh ziouc diuc nzoih ninh mbuo nyei jun baeng yaac gapv zunv yiem yu ndaa deic nyei soko mungv
 ninh mbuo liepc ciangv yiem soko mungv caux aa se kaa zingh mbu ndongx
 efetv ndammim wuov
saulo caux i saa laa en mienh gapv zunv yiem elaa horngz liepc ciangv
 ninh mbuo ziux mborqv jaax nyei yietc nyeic mbaih jienv oix caux fi li saa die mienh mborqv jaax
fi li saa die mienh souv jienv wuov norm zorng
 i saa laa en mienh souv jienv naaiv norm zorng
 mbu ndongx maaih norm horngz nqaeqv jienv
maaih dauh mborqv jaax henv haic nyei mienh
 se gatc mienh
 mbuox heuc go li atc
 yiem fi li saa die mienh nyei ciangv cuotv daaih
 naaiv dauh mienh hlang juqv ndorqc caux yietc naamx
ninh nyei m nqorngv ndongx jienv dongh siqv muoc
 ninh yaac zuqv jienv dongh siqv nyei mborqv jaax lui
 hniev daauh leih maiv go faah ziepc hmz joih
ninh yaac longc dongh siqv daav daaih buang jienv cingh zorng
 mba dauh buix jienv dongh siqv cang nangv
cang baengx ndaauv nyei hnangv ndatv ndie nyei ndiangx nor
 longc hlieqv zaengx jienv dueiv mueiz
 hniev daauh leih maiv go biei joih ziepc feix lungz
 tengx ninh nanv torngv baaih wuov dauh baeng cuotv mingh ndaangc
go li atc souv jienv huin mingh longc qaqv heuc qiex mbui nyei mbuox i saa laa en nyei jun baeng guanh
meih mbuo cuotv daaih mbaih jienv oix mborqv jaax zoux haaix nyungc laeh
 yie maiv zeiz fi li saa die mienh fai
 meih mbuo zoux saulo nyei bou maiv zeiz
 ginv dauh mienh div meih mbuo
 bun ninh njiec daaih caux yie mborqv jaax maah
se gorngv ninh mborqv duqv hingh yaac daix yie daic nor
 yie mbuo ziouc zoux meih mbuo nyei nouh
 mv baac se gorngv yie hingh ninh
 zorqv ninh daix daic
 meih mbuo oix zuqc zoux yie mbuo nyei nouh fu sux yie mbuo
wuov dauh fi li saa die mienh aengx gorngv
ih hnoi yie ndouv i saa laa en nyei jun baeng bun dauh mienh cuotv daaih caux yie mborqv jaax maah
saulo caux i saa laa en nyei zuangx mienh haiz liuz wuov dauh fi li saa die mienh nyei waac
 ninh mbuo gamh nziex gau
 mba nziu oix yuqc nzengc aqv
ndaawitv se yu ndaa deic
 mbetc le hem mungv
 e faa taa mienh
 jetc si nyei dorn
 jetc si maaih hietc dauh dorn
 saulo gunv guoqv nyei ziangh hoc
 jetc si nyei hnyangx jeiv hlang
 gox haic aqv
jetc si nyei buo dauh dorn hlo caux saulo cuotv mingh mborqv jaax mi aqv
 dongh mingh mborqv jaax wuov deix dorn nyei mbuox
 dorn hlo heuc e li apc
 da nyeic dauh aa mbi naa ndapc
 da faam dauh heuc sammaa
ndaawitv benx dorn laai
 wuov deix buo dauh domh gorx gan saulo mingh mi aqv
mv baac ndaawitv mingh mingh nzuonx nzuonx
 yiem deix saulo wuov
 nzuonx deix mbetc le hem tengx ninh nyei die goux ba gi yungh
wuov dauh fi li saa die mienh ndorm ndorm
 muonz muonz cuotv daaih hnangv naaiv souv jienv ndouv i saa laa en mienh buangv feix ziepc hnoi
maaih hnoi jetc si gorngv mbuox ninh nyei dorn
 ndaawitv
zorqv naaiv tongv caauv daaih nyei hmeiv caux ziepc norm njuov
 siepv siepv nyei dorh mingh wuov ciangv bun meih nyei gorx mbuo
yaac zorqv naaiv deix ziepc ndunh nyorx hmei ngaengc dorh mingh bun gunv yietc cin dauh baeng nyei baeng bieiv
 mangc gaax meih nyei gorx mbuo yiem longx nyei fai
 yaac zorqv deix ninh mbuo nyei ga naaiv dorh nzuonx daaih
ninh mbuo caux saulo caux i saa laa en nyei zuangx mienh
 yiem elaa horngz caux fi li saa die mienh mborqv jaax
da nyeic ndorm ndaawitv jiez sin nziouv nyei zorqv ba gi yungh jiu bun ganh dauh mienh goux
 ninh ziouc ziux ninh nyei die paaiv nyei waac dorh nyanc hopv mingh
 ninh daaih taux mborqv jaax ciangv ga hlen
 baeng jang jang cuotv ziux mborqv jaax nyei yietc nyeic mbaih jienv ziouc qaqv heuc oix mborqv jaax
i saa laa en mienh caux fi li saa die mienh ziouc doix hmien mbaih jienv mborqv
 guanh caux guanh mborqv jaax
ndaawitv ziouc zorqv ninh dorh daaih nyei nyanc hopv jiu bun goux ga naaiv nyei mienh liuz
 ziouc tiux jienv mingh mborqv jaax ciangv caux ninh nyei gorx mbuo gorngv wuic buangh waac
ninh mbuo gorngv jienv waac wuov zanc
 gatc mungv nyei fi li saa die mienh
 dongh mborqv jaax henv nyei wuov dauh go li atc
 yiem fi li saa die nyei mborqv jaax ciangv cuotv daaih hnangv yietc gau gorngv nor
 ndaawitv yaac haiz mi aqv
i saa laa en nyei zuangx mienh buatc wuov dauh mienh
 ninh mbuo gamh nziex gau
 ziouc tiux biaux
i saa laa en mienh gorngv
faaux daaih wuov dauh mienh meih buatc nyei fai
 ninh zanc zanc cuotv daaih ndouv i saa laa en mienh
 se gorngv haaix dauh daix duqv ninh daic nor
 hungh diex oix bun zinh nyaanh ninh camv haic
 ninh yaac oix zorqv ninh ganh nyei sieqv bun wuov dauh longc zoux auv
 yaac bun wuov dauh nyei die nyei biauv zong mienh yiem i saa laa en mienh mbu ndongx maiv zuqc cuotv nzou zinh
ndaawitv naaic souv ninh nyei ga hlen wuov deix mienh
se gorngv mienh daix naaiv dauh fi li saa die mienh
 bun i saa laa en mienh maiv zuqc nyaiv
 daix ninh wuov dauh haih duqv haaix nyungc
 naaiv dauh maiv jiex gaatv nyei leiz nyei fi li saa die mienh dongh haaix dauh laeh
 ninh cingx daaih gaamv ndouv ziangh jienv nyei tin hungh nyei jun baeng
baeqc fingx ziouc ziux zinh ndaangc gorngv nyei waac mbuox ninh
haaix dauh haih daix duqv ninh daic ziouc duqv zipv hnangv gorngv jiex nyei waac nor
ndaawitv nyei domh gorx
 e li apc
 haiz ndaawitv caux wuov deix mienh gorngv waac
 e li apc qiex jiez haic ndaawitv ziouc gorngv
meih daaih naaiv zoux haaix nyungc laeh
 meih guangc wuov deix i ziex dauh ba gi yungh wuov deic bung huaang bun haaix dauh tengx goux
 yie hiuv duqv meih zoux maux
 yaac hiuv duqv meih nyei hnyouv ndongc haaix orqv
 meih daaih kungx oix mangc ninh mbuo mborqv jaax hnangv
ndaawitv gorngv
yie zoux haaix nyungc laeh
 yie maiv horpc zuqc gorngv waac fai
ndaawitv ziouc huin hmien mingh caux ganh dauh gorngv
 yaac hnangv zinh ndaangc wuov nzunc naaic
 baeqc fingx yaac hnangv zinh ndaangc wuov nzunc nor dau ninh
maaih mienh haiz ndaawitv gorngv nyei waac ziouc mingh mbuox saulo
 saulo ziouc bun mienh mingh heuc ndaawitv daaih
ndaawitv gorngv mbuox saulo
maiv dungx bun haaix dauh laaix fi li saa die mienh daamv mapv
 yie
 meih nyei bou
 oix mingh caux ninh mborqv jaax
saulo gorngv mbuox ndaawitv
meih maiv haih mingh caux wuov dauh fi li saa die mienh mborqv jaax lorqc
 weic zuqc meih corc benx dorn lunx
 wuov dauh mienh yiem faix nyei ziangh hoc hoqc mborqv jaax daaih taux ih zanc aqv
mv baac ndaawitv gorngv mbuox saulo
 meih nyei bou
 tengx yie nyei die goux yie nyei die nyei ba gi yungh
 haaix zanc maaih sienh fai jiepv daaih ngaatc ba gi yungh dorn tor mingh
yie ziouc zunc zaaic mborqv ninh yaac zorqv yiem ninh nyei nzuih baengx nyei ba gi yungh dorn nzuonx daaih
 se gorngv ninh jiez sin daaih caux yie borngz nor
 yie ziouc nyau jienv ninh nyei jaang ndiev mborqv ninh daic mi aqv
 meih nyei bou
 daix daic sienh caux jiepv mi aqv
 naaiv dauh maiv jiex gaatv nyei leiz nyei fi li saa die mienh yaac oix zuqc hnangv dauh wuov deix hieh zoih nor
 weic zuqc ninh ndouv ziangh jienv nyei tin hungh nyei jun baeng
ndaawitv aengx gorngv
ziouv
 dongh njoux yie biaux ndutv sienh nyei nyiuv caux jiepv nyei nyiuv wuov dauh
 yaac oix njoux yie biaux ndutv naaiv dauh fi li saa die mienh nyei buoz
 saulo gorngv mbuox ndaawitv
gunv mingh aqv
 tov ziouv  caux meih yiem
saulo ziouc zorqv ninh ganh nyei mborqv jaax lui houx tengx ndaawitv zuqv jienv
 tengx ninh ndongx jienv dongh siqv muoc
 yaac zuqv jienv mborqv jaax nyei hlieqv lui
ndaawitv ziouc zorqv ninh nyei nzuqc ndaauv buix jienv mborqv jaax lui houx ga nyiec maengx
 yangh jauv seix mangc gaax
 weic zuqc ninh maiv guenx
 ndaawitv ziouc gorngv mbuox saulo
yie zuqv maiv duqv naaiv deix mborqv jaax nyei ga naaiv
 weic zuqc yie maiv guenx
 ndaawitv ziouc jaiv nzengc wuov deix ga naaiv mi aqv
ninh ziouc nanv jienv ninh nyei biaav mbiaac mingh wuov ndoqv hlen ginv duqv biaa norm hliouv njang nyei la bieiv daaih dapv jienv ninh buix mingh goux ba gi yungh nyei mbuoqc jorngx
 buoz nanv jienv fengx la bieiv nyei ndopv hlaang
 ninh ziouc mingh nitv fatv wuov dauh fi li saa die mienh
wuov dauh fi li saa die mienh maaih nanv torngv baaih nyei mienh yiem ninh nyei wuov ndaangc maengx gunv zoux gunv mingh nitv fatv ndaawitv
wuov dauh fi li saa die mienh mangc buatc ndaawitv ziouc mangc maiv faaux mueic ninh
 weic zuqc ndaawitv hnyangx jeiv lunx
 ndopv nzanc siqv nyei
 hmien fangx ziangh duqv nzueic haic
wuov dauh fi li saa die mienh ziouc naaic ndaawitv
yie zoux juv meih cingx daaih dorh jienv biaav mbiaac daaih mborqv yie fai
 wuov dauh fi li saa die mienh ziouc dengv ninh nyei zienh nyei mbuox zioux ndaawitv
wuov dauh fi li saa die mienh gorngv mbuox ndaawitv
daaih yie naaiv maah
 yie oix zorqv meih nyei orv bun lungh zaangc nyei norqc caux lomc zaangc nyei hieh zoih nyanc
ndaawitv yaac gorngv mbuox wuov dauh fi li saa die mienh
meih nanv nzuqc ndaauv
 nanv cang caux biu nyei cang daaih caux yie mborqv jaax
 mv baac yie dengv nernh jiex nyei ziouv  nyei mbuox daaih
 se i saa laa en jun baeng nyei tin hungh
 dongh meih ndouv wuov dauh
ih hnoi ziouv  oix zorqv meih jiu bun yiem yie nyei buoz ndiev
 yie oix daix meih
 hngaqv ndutv meih nyei m nqorngv
 ih hnoi yie oix zorqv fi li saa die mienh nyei jun baeng nyei sei bun lungh zaangc nyei norqc caux lomc zaangc nyei hieh zoih nyanc
 weic bun lungh ndiev mienh hiuv duqv yiem i saa laa en gu nyuoz maaih dauh tin hungh
gapv zunv yiem naaiv nyei zuangx mienh ziouc hiuv duqv ziouv  maiv zeiz longc nzuqc ndaauv fai cang njoux mienh
 weic zuqc mborqv naaiv nzunc jaax se ziouv nyei sic
 ninh zungv oix zorqv meih mbuo yietc zungv jiu bun yiem yie mbuo nyei buoz ndiev
wuov dauh fi li saa die mienh gunv zoux gunv daaih fatv ndaawitv
 ndaawitv siepv siepv nyei tiux mingh taux mborqv jaax nyei dorngx oix caux ninh mborqv jaax
ndaawitv longc ninh nyei buoz lom bieqc mbuoqc jorngx mingh
 zorqv duqv norm la bieiv cuotv daaih hietv jienv ndopv hlaang fengx mingh mborqv wuov dauh fi li saa die mienh nyei biorngh
 la bieiv bieqc muotv gu nyuoz mingh
 ninh ziouc da nqopv king njiec ndau
hnangv naaic ndaawitv longc diuh ndopv hlaang caux norm la bieiv hingh jiex wuov dauh fi li saa die mienh
 bun ninh da nqopv king njiec ndau daic
 ndaawitv maiv maaih nzuqc ndaauv yiem ninh nyei buoz
ndaawitv tiux mingh souv jienv wuov dauh fi li saa die mienh nyei sin hlen
 ziouc zorqv fi li saa die mienh nyei nzuqc ndaauv yiem paiv baeng cuotv daaih daix daic ninh
 yaac longc wuov zung nzuqc ndaauv hngaqv wuov dauh nyei m nqorngv ndutv
 fi li saa die mienh buatc ninh mbuo mborqv jaax henv nyei baeng daic mi aqv
 ninh mbuo daaux sin tiux biaux
i saa laa en mienh caux yu ndaa mienh ziouc jiez daaih nauc jienv zunc jienv fi li saa die mienh mingh taux gatc zingh caux e ko lon nyei zingh gaengh
 hnangv naaic yiem saa aa laa im mingh taux gatc caux e ko lon wuov diuh jauv kungx maaih zuqc daix daic nyei fi li saa die mienh hnangv
i saa laa en mienh zunc liuz fi li saa die mienh
 ninh mbuo daaux nqaang daaih luv fi li saa die mienh nyei ciangv
ndaawitv dorh jienv wuov dauh fi li saa die mienh nyei m nqorngv daaih taux ye lu saa lem zingh
 mv baac wuov dauh nyei wuoqc ginc ndaawitv an jienv ninh ganh nyei ndopv liuh
saulo buatc ndaawitv cuotv mingh caux wuov dauh fi li saa die mienh mborqv jaax wuov zanc
 ninh naaic ninh nyei domh baeng bieiv
 apc ne
apc ne aac
 naaiv dauh mienh lunx mienh haaix dauh nyei dorn
 apc ne dau
o hungh diex aac
 yie za gengh
 maiv hiuv duqv
hungh diex ziouc gorngv
wuov nyungc
 mingh zaah naaic gaax wuov dauh mienh lunx mienh se haaix dauh nyei dorn
ndaawitv mingh daix liuz fi li saa die mienh nzuonx daaih
 apc ne ziouc dorh ninh mingh yiem saulo nyei nza hmien
 ndaawitv yaac dorh jienv go li atc nyei m nqorngv mingh
saulo naaic ninh
meih naaiv dauh mienh lunx mienh aah
 meih haaix dauh nyei dorn
 ndaawitv dau
yie se meih nyei bou
 mbetc le hem mienh
 jetc si nyei dorn
