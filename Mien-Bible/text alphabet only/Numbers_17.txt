ziouv  gorngv mbuox mose
oix zuqc mbuox i saa laa en mienh ziux ong taaix mbuo liepc daaih nyei fingx
 yietc fingx nyei bieiv zeiv oix zuqc dorh yietc diuh biaav mbiaac daaih
 yietc zungv maaih ziepc nyeic diuh
 gorqv mienh oix zuqc fiev gorqv mienh nyei mbuox yiem gorqv mienh nyei biaav mbiaac
yiem lewi fingx nyei biaav mbiaac oix zuqc fiev aalon nyei mbuox
 fingx fingx oix zuqc weic ong taaix liepc wuov fingx nyei bieiv zeiv maaih yietc diuh biaav mbiaac
dorh naaiv deix biaav mbiaac bieqc wuic buangh nyei ndopv liuh gu nyuoz
 an jienv laengz ngaengc waac faang nza hmien maengx
 dongh yie caux meih mbuo gapv zunv nyei dorngx
yie ginv daaih wuov laanh mienh nyei biaav  mbiaac ziouc cuotv cunx
 hnangv naaic yie ziouc bun i saa laa en mienh ngopv meih mbuo nyei waac sekv mi aqv
 maiv taux yie nyei m normh
mose ziouc mbuox i saa laa en mienh
 ninh mbuo nyei bieiv zeiv ziouc zorqv biaav mbiaac
 ziux ong taaix mbuo liepc nyei fingx
 mouz fingx
 yietc fingx yietc diuh
 yietc zungv maaih ziepc nyeic diuh
 aalon nyei biaav mbiaac yaac dongh wuov deix nyei yietc diuh
mose dorh yietc zungv biaav mbiaac hietv jienv ziouv  nyei nza hmien
 laengz ngaengc waac nyei ndopv liuh gu nyuoz
da nyeic hnoi mose bieqc laengz ngaengc waac nyei ndopv liuh gu nyuoz
 buatc aalon nyei biaav mbiaac
 dongh biux mengh lewi fingx wuov diuh biaav mbiaac
 cuotv cunx
 zungv cuotv biangh nyueiz
 nqoi biangh yaac ziangh an man biouv zuoqc nyei
mose dorh yietc zungv biaav mbiaac yiem ziouv nyei nza hmien cuotv bun i saa laa en nyei zuangx mienh mangc
 ninh mbuo mangc liuz
 gorqv mienh ziouc dorh gorqv mienh nyei mingh mi aqv
ziouv  gorngv mbuox mose
dorh aalon nyei biaav mbiaac nzuonx
 an jienv laengz ngaengc waac faang nyei nza hmien zoux jangx hoc bun wuov deix ngaengc yie nyei mienh
 hnangv naaiv ziouc bun ninh mbuo dingh njiec
 maiv ngopv yie
 ninh mbuo cingx daaih maiv zuqc daic
mose ziouc ziux ziouv  nyei waac zoux nzengc
i saa laa en mienh gorngv mbuox mose
yie mbuo zungv oix zuqc daic aqv
 yie mbuo zuqc mietc nzengc
 oix zuqc mietc nzengc aav loh
haaix dauh liemh mingh nitv fatv ziouv nyei ndopv liuh zungv oix zuqc daic aqv
 yie mbuo yietc zungv oix zuqc daic nzengc fai
