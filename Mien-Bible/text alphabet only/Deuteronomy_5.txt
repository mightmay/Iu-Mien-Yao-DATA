mose heuc i saa laa en nyei zuangx mienh daaih zunv ziouc gorngv
o i saa laa en mienh aac
 muangx longx yie ih hnoi oix gorngv mbuox meih mbuo nyei leiz latc caux leiz
 oix zuqc hoqc linc yaac longc hnyouv ei jienv zoux
ziouv
  mbuo nyei tin hungh
 yiem holepv mbong caux mbuo liepc jiez ngaengc waac
naaiv deix ngaengc waac ziouv  maiv daan caux mbuo nyei ong taaix mbuo liepc hnangv
 yaac caux mbuo
 dongh ih hnoi ziangh jienv yiem naaiv nyei zuangx mienh liepc
ziouv  yiem mbong gu nguaaic
 douz gu nyuoz
 caux meih mbuo hmien doix hmien gorngv waac
wuov zanc yie souv jienv ziouv  caux meih mbuo mbu ndongx
 zunh ziouv  nyei waac bun meih mbuo muangx
 weic zuqc meih mbuo gamh nziex douz ziouc maiv faaux mbong
 ziouv  gorngv
yie se ziouv
  meih mbuo nyei tin hungh
 dongh dorh meih mbuo cuotv i yipv deic bung zoux nouh nyei dorngx
cuotv liuz yie
 maiv dungx zaangc ganh dauh zienh
maiv dungx weic ganh zoux haaix nyungc miuc fangx
 maiv gunv yiem gu nguaaic lungh
 yiem ga ndiev ndau fai yiem ndau ndiev nyei wuom gu nyuoz haaix nyungc nyei fangx
maiv dungx gueic njiec baaix naaiv deix miuc fangx yaac maiv dungx zaangc
 weic zuqc yie
 ziouv
 meih mbuo nyei tin hungh
 nzaeng jienv meih mbuo
 yie oix dingc nzorng yie wuov deix mienh nyei zuiz
 dingc taux ninh mbuo nyei buo biei doic zeiv fun
haaix dauh hnamv yie
 ei jienv yie nyei leiz latc zoux
 yie ziouc hnamv ninh jiex mingh taux yietc cin doic
maiv dungx la guaih longc ziouv
  meih mbuo nyei tin hungh nyei mbuox
 haaix dauh la guaih longc ziouv  nyei mbuox
 ziouv  oix dingc wuov dauh nyei zuiz
oix zuqc ziux ziouv
 meih mbuo nyei tin hungh
 hatc nyei waac siou dingh gong hnoi benx cing nzengc hnoi
maaih juqv hnoi zoux meih mbuo nyei yietc zungv gong
mv baac da cietv hnoi se dingh gong hnoi weic fungx bun ziouv
  meih mbuo nyei tin hungh
 wuov hnoi maiv dungx zoux haaix nyungc gong
 meih mbuo ganh caux meih mbuo nyei naamh nyouz
 meih mbuo nyei nouh gauv nouh beiz
 meih mbuo nyei ngongh
 meih mbuo nyei lorh
 fai meih mbuo nyei haaix nyungc saeng kuv
 fai yiem meih mbuo nyei zingh nyei ganh fingx mienh
 maiv dungx zoux haaix nyungc gong
 weic bun meih mbuo nyei nouh gauv nouh beiz duqv caux meih mbuo fih hnangv nyei hitv kuonx
oix zuqc jangx jienv meih mbuo yiem i yipv deic bung zoux jiex nouh
 ziouv
 meih mbuo nyei tin hungh
 sung henv haic nyei buoz
 longc domh qaqv dorh meih mbuo cuotv daaih
 weic naaiv ziouv
 meih mbuo nyei tin hungh
 hatc meih mbuo siou dingh gong hnoi
oix zuqc tongx nimc meih mbuo nyei diex maac ziux ziouv
  meih mbuo nyei tin hungh
 hatc nyei waac
 weic bun meih mbuo ziangh duqv siouc nyuonh ndaauv yaac duqv longx yiem ziouv
  meih mbuo nyei tin hungh
 jiu bun meih mbuo nyei deic bung
maiv dungx daix mienh
maiv dungx hienx auv hienx nqox
maiv dungx zoux zaqc
maiv dungx zoux jaav zorng zengx hoic mienh
maiv dungx mauv mienh nyei auv
 yaac maiv dungx mueic jieqv mienh nyei biauv fai lingh deic
 ninh nyei nouh gauv nouh beiz
 ninh nyei ngongh fai lorh
 fai ninh maaih nyei haaix nyungc ga naaiv
naaiv deix leiz latc se ziouv yiem mbong gu nguaaic
 yiem douz caux mbuonx caux om jienv hmuangx nyei dorngx gu nyuoz
 longc qiex hlo nyei gorngv mbuox gapv zunv nyei zuangx mienh
 ninh yaac maiv tipv haaix nyungc waac
 nqa haav ninh zorqv naaiv deix leiz latc fiev jienv i kuaaiv la bieiv benv jiu bun yie
meih mbuo haiz gorngv waac nyei qiex yiem hmuangx gu nyuoz cuotv
 yaac buatc douz zieqc jienv mbong nyei ziangh hoc
 meih mbuo fingx fingx nyei bieiv zeiv caux mienh gox daaih lorz yie
ziouc gorngv
mangc maah
 ziouv
  mbuo nyei tin hungh
 hinc ninh nyei njang laangc bun mbuo duqv buatc yaac biux mengh ninh nyei njang laangc caux qaqv
 mbuo haiz ninh nyei qiex yiem douz gu nyuoz gorngv cuotv
 ih hnoi mbuo buatc tin hungh caux mienh gorngv waac
 mienh corc duqv ziangh jienv nyei
mv baac ih zanc mbuo weic haaix diuc oix zuqc daic
 naaiv guaax gamh nziex nyei douz oix buov mietc mbuo
 se gorngv mbuo aengx haiz ziouv
 mbuo nyei tin hungh
 nyei qiex gauh lauh
 mbuo ziouc daic aqv
weic zuqc maaih haaix dauh baamh mienh haiz jiex ziangh jienv nyei tin hungh nyei qiex yiem douz gorngv cuotv hnangv mbuo haiz nor
 corc maaih maengc ziangh jienv nyei fai
mose aac
 tov meih mingh fatv muangx ziouv
  mbuo nyei tin hungh
 gorngv nyei yietc zungv waac
 aengx dorh ziouv
  mbuo nyei tin hungh
 caux meih gorngv wuov deix waac nzuonx daaih mbuox yie mbuo
 yie mbuo ziouc muangx yaac ei jienv zoux
meih mbuo caux yie gorngv waac wuov zanc ziouv  haiz mi aqv
 ziouv  gorngv mbuox yie
yie haiz naaiv deix mienh caux meih gorngv nyei waac
 ninh mbuo gorngv nyei waac se horpc nyei
o feix duqv ninh mbuo zanc zanc maaih hnyouv hnangv naaic nor
 ninh mbuo ziouc taaih yie
 ei jienv yie nyei yietc zungv leiz latc
 weic bun ninh mbuo caux ninh mbuo nyei fu jueiv fun faqv yietc liuz duqv longx
meih oix zuqc mingh mbuox ninh mbuo nzuonx ganh nyei ndopv liuh aqv
mv baac meih ganh caux yie yiem naaiv
 yie oix zorqv yietc zungv leiz latc caux lingc caux leiz jiu bun meih
 meih oix zuqc njaaux ninh mbuo
 bun ninh mbuo yiem yie oix jiu bun ninh mbuo nzipc nyei deic bung ei jienv zoux
i saa laa en mienh aac
 meih mbuo oix zuqc longc hnyouv ei jienv ziouv
  meih mbuo nyei tin hungh
 hatc meih mbuo nyei waac
 yaac maiv dungx bungx ndortv yietc diuh
oix zuqc ei jienv ziouv
 meih mbuo nyei tin hungh
 mbuox nyei naaiv deix diuh diuh leiz zoux
 meih mbuo ziouc duqv ziangh jienv
 duqv longx
 yaac duqv yiem meih mbuo oix nzipc nyei deic bung lauh
