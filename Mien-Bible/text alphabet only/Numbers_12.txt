mose longc kutv mienh sieqv zoux auv
 laaix ninh longc naaiv dauh kutv mienh zoux auv
 miliem caux aalon daanh mose
ninh mbuo i dauh gorngv
ziouv  kungx longc mose douc ninh nyei waac hnangv fai
 ninh maiv zeiz longc yie mbuo douc
 ziouv yaac haiz mi aqv
mose nyiemc ganh zoux faix
 beiv lungh ndiev zuangx mienh
 maiv maaih haaix dauh ndongc ninh nyiemc ganh zoux faix
ziouv liemh zeih gorngv mbuox mose caux aalon caux miliem
meih mbuo buo dauh cuotv mingh taux wuic buangh nyei ndopv liuh wuov
 ninh mbuo buo dauh ziouc mingh aqv
ziouv ziouc yiem mbuonx ndiouh njiec daaih souv jienv wuic buangh ndopv liuh nyei gaengh ndaangc heuc aalon caux miliem
 ninh mbuo i dauh ziouc cuotv daaih
ziouv gorngv
muangx yie nyei waac maah
 se gorngv yiem meih mbuo mbu ndongx maaih dauh douc waac mienh
 yie
 ziouv
  yiem hinc yaangh nyei sic hinc cuotv bun ninh buatc yie
 yie longc mbeix caux ninh gorngv waac
mv baac yie nyei bou
 mose
 maiv zeiz hnangv naaiv nor
 yiem yie nyei zuangx baeqc fingx ninh ziepc zuoqv nyei
yie caux ninh hmien doix hmien gorngv waac
 yaac gorngv mengh nyei
 maiv gorngv waac meiv
 liemh yie nyei mou zeiv ninh yaac duqv buatc
 wuov nyungc meih mbuo weic haaix diuc maiv gamh nziex daanh yie nyei bou
 mose
ziouv  qiex jiez
 haic ninh mbuo
 ziang naaic leih nqoi ninh mbuo mi aqv
mbuonx yiem ndopv liuh faaux wuov zanc
 buatc miliem souv jienv wuov butv gomh huv baengc
 ndopv mbopv baeqc nyei
 hnangv sorng nor
 aalon huin mangc miliem
 buatc ninh butv gomh huv baengc
ziouc gorngv mbuox mose
yie nyei ziouv
 mose aah
 tov maiv dungx dingc yie mbuo zoux hngongx nyei sic
 baamz nyei zuiz
maiv dungx bun miliem hnangv gu nguaaz yiem ga sie daic mingh
 yungz cuotv daaih orv yuqc yietc buonc wuov nor
mose ziouc qaqv tov ziouv
o tin hungh aac
 tov zorc ninh oc
ziouv  gorngv mbuox mose
se gorngv ninh nyei die tuiv wuom nzuih naetv ninh nyei hmien
 ninh zungv oix zuqc diev nyaiv siec hnoi maiv zeiz
 bun ninh zuqc yiem ga nyiec ziqc ndopv liuh ciangv buangv siec hnoi
 nqa haav aengx dorh ninh bieqc daaih duqv nyei
miliem ziouc zuqc yiem ga nyiec ziqc ndopv liuh ciangv buangv siec hnoi
 zuangx mienh yaac maiv suiv mingh haaix
 zuov taux dorh ninh aengx bieqc daaih
nqa haav zuangx mienh cuotv haa se lotv mingh yiem baalaan deic bung huaang liepc ciangv
