gong zoh mbuo caux yiem yu ndie saengv nyei gorx youz haiz gorngv janx yaac zipv tin hungh nyei doz
bide mingh taux ye lu saa lem zingh wuov zanc
 maaih deix sienx yesu nyei yiutai mienh
 dongh oix bun sienx yesu nyei janx jiex gaatv nyei leiz wuov deix
 gorngv bide
ninh mbuo gorngv
meih bieqc janx nyei biauv
 ninh mbuo yaac maiv gaengh jiex gaatv nyei leiz
 meih zungv caux ninh mbuo nyanc hnaangx
bide ziouc yiem gorn zueih yietv zueih nyeic gorngv nzengc naaiv deix jauv louc bun ninh mbuo muangx
ninh gorngv
yie yiem yapv faa mungv daux gaux wuov zanc
 buatc hinc yaangh nyei sic cuotv
 yie buatc maaih nyungc ga naaiv hnangv yietc kuaaiv ndie jangv nyei
 yaac hnangv nanv jienv biei norm gorqv yiem gu nguaaic lungh bungx njiec daaih dingh jienv yie nyei nza hmien
yie mangc longx wuov kuaaiv ndie gu nyuoz buatc maaih saeng kuv
 maaih hieh zoih
 maaih nyorng ndau nyei ga naaiv
 yaac maaih ndaix ndaamv lungh nyei norqc
yie yaac haiz maaih qiex gorngv
  bide aah
 jiez sin daix naaiv deix ga naaiv nyanc aqv
mv baac yie dau gorngv
  ziouv aah
 maiv horpc nyanc saah
 oix zuqc gec nyei caux maaih uix nyei ga naaiv zungv maiv bieqc jiex yie nyei nzuih
mv baac maaih qiex yiem lungh gorngv da nyeic nzunc
  tin hungh bun haaix nyungc cing nzengc
 maiv dungx funx maaih uix
hnangv naaiv nor gorngv buo nzunc liuz
 wuov kuaaiv ga naaiv ziouc siou faaux lungh mi aqv
doix wuov norm ziangh hoc
 yiem si saa li yaa zingh mienh paaiv daaih lorz yie wuov deix buo laanh mienh daaih taux yie hitv wuov norm biauv daaih aqv
singx lingh mbuox yie gan ninh mbuo mingh yaac maiv dungx samh soqv
 naaiv deix juqv dauh gorx youz yaac caux yie mingh bieqc ko ne li atc nyei biauv
ko ne li atc ziouc mbuox yie mbuo ninh hnangv haaix nor buatc dauh fin mienh souv jienv ninh nyei biauv gu nyuoz mbuox ninh
  meih oix zuqc paaiv mienh mingh yapv faa mungv lorz laanh mienh
 mbuox heuc simon bide
 heuc ninh daaih meih naaiv
ninh oix gorngv deix waac mbuox meih
 meih caux meih nyei yietc biauv mienh ziouc weic naaiv deix waac duqv njoux
yie jiez gorn gorngv waac wuov zanc
 singx lingh ziouc njiec daaih yiem ninh mbuo nyei sin
 hnangv zinh ndaangc njiec daaih yiem mbuo wuov nor
yie ziouc jangx zuqc zinh ndaangc ziouv gorngv nyei waac
  yo han longc wuom tengx mienh jiex leiz
 mv baac tin hungh oix longc singx lingh tengx meih mbuo jiex leiz
hnangv naaic
 se gorngv tin hungh ceix zingh nyeic bun wuov deix janx hnangv mbuo sienx ziouv yesu giduc wuov zanc ninh bun mbuo nor
 yie fungc haih laanh tin hungh
zuangx mienh haiz ninh gorngv naaiv deix waac
 ninh mbuo ziouc maiv maaih waac gorngv aqv
 kungx ceng tin hungh hnangv
 ninh mbuo gorngv
hnangv naaiv
 tin hungh yaac bun janx haih goiv hnyouv guangc zuiz duqv ziangh jienv
mienh daix liuz saa te fen
 nqa haav laaix mienh zoux doqc hoic
 sienx yesu nyei mienh ziouc biaux nzaanx nzengc
 maaih deix biaux taux fi ni sie deic bung
 saibatc koiv nzou
 caux an ti okc zingh
 ninh mbuo zunh tin hungh nyei kuv fienx mv baac kungx gorngv bun yiutai mienh muangx hnangv
mv baac maaih deix yiem saibatc koiv nzou caux sailin mungv nyei yiutai mienh mingh an ti okc zingh gorngv ziouv yesu nyei kuv fienx bun janx gikc muangx
tin hungh nyei qaqv tengx ninh mbuo gorngv ziouc maaih mienh camv nyei sienx ziouc huin daaih lorz ziouv yesu
ye lu saa lem zingh nyei jiu baang haiz naaiv deix fienx taux ninh mbuo wuov
 ninh mbuo ziouc paaiv mbaa naa mbatc mingh an ti okc zingh
mingh taux
 buatc tin hungh hnangv naaiv nor ceix en bun naaiv deix mienh
 ninh ziouc a hneiv haic yaac kuinx ninh mbuo liepc dingc hnyouv zanc zanc gan longx ziouv
mbaa naa mbatc zoux dauh kuv mienh
 sienx duqv longx
 yaac maaih singx lingh buangv hnyouv
 ziouc jaa maaih mienh camv nyei sienx ziouv
mbaa naa mbatc ziouc mingh taasatv zingh lorz saulo
lorz buatc
 saulo caux jienv nzuonx an ti okc zingh
 ninh mbuo i dauh yiem wuov yietc hnyangx
 zanc zanc caux jiu baang gapv zunv njaaux mienh camv
 mienh heuc sienx yesu nyei mienh zoux 
giduc mienh
 se yiem an ti okc zingh jiez gorn heuc daaih
wuov deix caamx maaih deix douc waac mienh yiem ye lu saa lem zingh mingh taux an ti okc
maaih dauh naaiv deix mienh
 mbuox heuc aa gaa mbatc
 souv jiez daaih
 singx lingh longc ninh douc waac gorngv lungh ndiev mienh oix zuqc buangh domh huaang domh ngorc
kaa laau ndi atc zoux domh ziuh hungh wuov zanc za gengh buangh naaiv nzunc domh ngorc
hnangv naaic
 sai gorx mbuo caangh laangh dingc ziux gorqv mienh nyei banh zeic cuotv fim tengx yu ndie saengv nyei gorx youz
ninh mbuo ziouc gapv nyaanh daaih jiu bun mbaa naa mbatc caux saulo dorh mingh bun jiu baang nyei mienh gox
