singx lingh mengh mengh nyei gorngv
 nqa haav hingv maaih deix mienh oix guangc ninh mbuo sienx nyei jauv
 muangx mienv nduov ninh mbuo yaac gan mienv njaaux nyei jauv
beih zaqc hnyouv njuotv nyei mienh longc gorngv baeqc nyei waac nduov weic zuqc ninh mbuo nyei laangh fim hnangv buov hlieqv naatv daic mi aqv
ninh mbuo maiv bun mienh dorng jaa
 yaac hatc mienh maaih deix nyanc hopv oix zuqc gec
 mv baac naaiv deix nyanc hopv tin hungh zeix daaih bun sienx nyei caux hiuv duqv zien leiz nyei mienh laengz zingh liuz
 nyanc duqv aqv
weic zuqc tin hungh zeix daaih nyei ga naaiv
 nyungc nyungc se longx nyei
 maiv zuqc nqemh haaix nyungc
 da faanh laengz zingh liuz tin hungh
 nyungc nyungc nyanc duqv nyei
weic zuqc tin hungh nyei waac caux mbuo daux gaux nyei waac bun nyungc nyungc cing nzengc daaih
se gorngv meih zorqv naaiv deix jauv mbuox gorx youz mbuo
 meih ziouc zoux giduc yesu nyei kuv bou
 yaac maaih meih sienx nyei zien leiz caux meih gan nyei kuv doz leiz yungz ganh nyei lingh wuonh
oix zuqc simv nqoi maiv sienx tin hungh wuov deix mienh nyei gouv laic
 yaac oix zuqc hoqc linc gan longx tin hungh
hoqc linc sin zaangc nyei qaqv haih tengx duqv nyungc baav
 mv baac hoqc linc gan longx tin hungh weic nyungc nyungc maaih lamh longc
 yaac tengx naaiv seix caux nqa haav hingv wuov seix
naaiv joux waac za gengh zien nyei
 puix duqv maanc mienh sienx
weic naaiv yie mbuo zoux gong kouv
 diev kouv
 weic zuqc yie mbuo maaih lamh hnamv dorngx yiem ziangh jienv nyei tin hungh
 ninh zoux maanc mienh nyei njoux ziouv
 yaac lengc jeiv nyei zoux sienx ninh wuov deix mienh nyei njoux ziouv
naaiv deix sic meih oix zuqc hatc mienh
 njaaux mienh
maiv dungx bun haaix dauh laaix meih hnyangx jeiv lunx mangc faix meih
 daaux nzuonx oix zuqc zoux nyungc zeiv longx
 bun sienx nyei zuangx mienh zuotc meih gorngv nyei waac caux zoux nyei sic
 meih hnangv haaix nor hnamv mienh
 hnangv haaix nor sienx yesu yaac zoux cing nzengc mienh
oix zuqc longc hnyouv dorng zuangx doqc ging sou
 zunh doz
 njaaux mienh
 yaac zoux jienv mingh zuov yie taux meih naaic
maiv dungx bungx lorx meih zipv daaih nyei zingh nyeic
 dongh zuangx mienh gox maan jienv meih
 yaac maaih mienh douc tin hungh nyei waac wuov zanc meih duqv daaih nyei zingh nyeic
naaiv deix jauv oix zuqc liepc fiem liepc eix jorm hnyouv zoux
 weic bun zuangx mienh buatc meih bieqc bouc
oix zuqc faix fim longx longx nyei goux jienv ganh caux ganh njaaux nyei doz leiz
 meih longc hnyouv zoux nor
 meih ziouc njoux ganh yaac njoux muangx meih nyei waac wuov deix mienh
