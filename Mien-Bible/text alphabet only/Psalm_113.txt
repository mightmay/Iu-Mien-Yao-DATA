oix zuqc ceng ziouv
    o ziouv nyei zuangx bou aah
 oix zuqc ceng
 oix zuqc ceng ziouv  nyei mengh
yiem naaiv mingh oix zuqc ceng ziouv nyei mbuox taux yietc liuz
yiem mba hnoi cuotv taux mba hnoi muotv nyei dorngx horpc zuqc ceng ziouv  nyei mengh
ziouv yiem gauh hlang jiex maanc fingx
 ninh nyei njang laangc gauh hlang jiex lungh
maiv maaih haaix dauh hnangv ziouv
 yie mbuo nyei tin hungh
 dongh zueiz jienv gauh hlang jiex nyei dorngx wuov dauh
ninh mangc njiec aiv nyei dorngx
 mangc lungh caux ga ndiev ndau
ninh bouh mienh jomc mienh cuotv nie mbung
 aengx bouh dangx donx nyei mienh cuotv saaiv ndui
bun ninh mbuo caux zoux hlo nyei mienh yiem
 se caux ninh nyei baeqc fingx zoux hlo nyei mienh
ninh bun maiv haih maaih gu nguaaz nyei m sieqv dorn duqv biauv yiem
 bun ninh duqv fu jueiv ziouc orn lorqc
 oix zuqc ceng ziouv
