yesu aengx longc waac beiv njaaux zuangx mienh
ninh gorngv
tin hungh zoux ziouv gunv mienh se hnangv dauh hungh mbenc ninh nyei dorn nyei cing jaa hnaangx nor
mbenc ziangx
 ninh paaiv ninh nyei bou mingh heuc cingv liuz nyei kaeqv mienh daaih
 mv baac kaeqv mienh maiv oix daaih
hungh diex aengx paaiv ganh deix bou mingh mbuox wuov deix kaeqv mienh
  yie nyei cing jaa hnaangx mbenc ziangx aqv
 ngongh gouv caux ngongh dorn junc hliangv ziangx
 nyungc nyungc mbenc nzoih
 gunv daaih nyanc hnaangx aqv
mv baac cingv liuz nyei kaeqv mienh maiv guen maiv sic nyei
 gorqv mienh mingh zoux gorqv mienh nyei gong
 maaih dauh mingh ndeic
 maaih dauh mingh zoux saeng eix
zengc wuov deix zorqv hungh paaiv mingh nyei bou zoux doqc yaac daix daic
hungh diex qiex jiez
 haic
 ziouc paaiv ninh nyei baeng mingh mietc nzengc wuov deix daix mienh nyei mienh
 aengx buov qui ninh mbuo nyei zingh
nqa haav hungh diex aengx mbuox ninh nyei bou mbuo
  cing jaa hnaangx mbenc ziangx aqv
 yie cingv ndaangc nyei kaeqv mienh maiv puix daaih
meih mbuo ih zanc mingh wuov jaai horngc
 lorz buatc mbu ziex dauh
 oix zuqc heuc daaih bieqc yinh
wuov deix bou ziouc cuotv mingh gan diuh diuh jauv
 buatc mbu ziex dauh
 maiv gunv kuv mienh fai mienh waaic mienh
 yietc zungv heuc daaih
 mienh ziouc buangv nzengc yinh mi aqv
hungh diex bieqc mingh mangc kaeqv mienh ziouc buatc maaih dauh maiv zorng puix mingh yinh nyei lui houx
hungh diex naaic
  youz aac
 meih maiv zorng puix mingh yinh nyei lui houx
 meih hnangv haaix nor duqv bieqc
  wuov dauh mienh yaac maiv maaih waac dau aqv
hungh diex ziouc mbuox bou
  zorqv ninh nyei buoz zaux ndoh jienv dorh ninh mingh guangc ga nyiec
 hmuangx nyei dorngx
 yiem wuov bungx sing bungx qiex nyei nyiemv
 ngaatc jienv nyaah diev
yesu aengx gorngv setv mueiz waac
cingv daaih nyei mienh camv
 mv baac ginv daaih nyei mienh zoqc
maaih deix faa li si mienh cuotv mingh caangh laangh daav za eix oix nduov yesu gorngv dorngc waac
ninh mbuo ziouc paaiv deix ninh mbuo nyei sai gorx caux deix gan helotv hungh wuov jauv mienh mingh lorz yesu
 ninh mbuo gorngv
fin saeng aac
 yie mbuo hiuv duqv meih hnyouv zaqc
 tin hungh nyei jauv meih yaac njaaux duqv zien
 meih yaac maiv mangc haaix dauh nyei hmien weic zuqc meih maiv mangc haaix dauh zoux hlo fai faix
wuov nyungc
 tov mbuox yie mbuo
 meih hnangv haaix nor hnamv
 mbuo cuotv nzou zinh bun lomaa nyei domh ziuh hungh
 sisaa
 se dorngc mbuo nyei leiz fai
mv baac yesu hiuv duqv ninh mbuo nyei za eix se waaic haic ziouc gorngv
meih mbuo naaic deix beih zaqc hnyouv njuotv nyei mienh aah
 meih mbuo weic haaix diuc oix nduov yie gorngv dorngc
zorqv norm cuotv nzou nyei nyaanh bun yie mangc gaax
 ninh mbuo ziouc zorqv norm nyaanh bun ninh
yesu naaic gaax ninh mbuo
naaiv haaix dauh nyei fangx caux haaix dauh nyei mbuox
ninh mbuo dau
sisaa nyei
 yesu ziouc mbuox ninh mbuo
hnangv naaic
 haaix nyungc sisaa hungh nyei
 oix zuqc bun sisaa hungh
 haaix nyungc tin hungh nyei
 oix zuqc bun tin hungh
ninh mbuo haiz liuz naaiv deix waac ziouc mbuoqc horngh haic yaac leih nqoi ninh mingh mi aqv
dongh wuov hnoi maaih deix saa ndu si mienh daaih lorz yesu
saa ndu si wuov jauv mienh gorngv mienh daic mingh maiv haih nangh daaih
ninh mbuo naaic yesu
fin saeng aac
 mose gorngv
  se gorngv maaih laanh mienh maiv gaengh maaih fu jueiv mv baac ninh daic mi aqv
 ninh nyei youz oix zuqc longc nyaam guaav zoux auv weic duqv fu jueiv funx gorx nyei buonc
yie mbuo naaiv
 zinh ndaangc maaih siec muoz dorn
 dorn hlo dorng jienv jaa
 maiv gaengh maaih fu jueiv
 ninh daic mi aqv
 youz ziouc longc ninh nyei nyaam guaav
da naix caux lauv saan
 aengx mingh taux lauv cic
 yietc zungv longc jiex nzengc
 yaac fih hnangv nyei
 maiv maaih fu jueiv
 ziang naaic daic nzengc mi aqv
nqa haav wuov dauh m sieqv dorn yaac daic mi aqv
hnangv naaic
 mienh daic mingh
 taux nangh daaih wuov hnoi
 wuov dauh auv funx benx haaix dauh nyei auv
 weic zuqc ninh mbuo yietc zungv longc jiex nyei
yesu dau ninh mbuo
meih mbuo dorngc nzengc aqv
 weic zuqc meih mbuo maiv hiuv duqv ging sou
 yaac maiv hiuv duqv tin hungh nyei qaqv
daic mingh nyei mienh nangh daaih wuov zanc
 ninh mbuo ziouc hnangv yiem tin dorngh nyei fin mienh nor
 maiv longc auv longc nqox
gorngv mienh daic mingh aengx nangh daaih wuov diuc jauv
 tin hungh mbuox meih mbuo wuov deix waac meih mbuo maiv doqc jiex fai
tin hungh gorngv
  yie se apc laa ham nyei tin hungh
 i sakc nyei tin hungh caux yaakopv nyei tin hungh
  ninh maiv zeiz daic mingh nyei mienh nyei tin hungh
 ninh se mienh nangh mienh nyei tin hungh
zuangx mienh haiz yesu hnangv naaiv nor njaaux
 ninh mbuo gengh
 mbuoqc horngh haic
faa li si mienh haiz gorngv yesu zoux bun saa ndu si mienh maiv maaih waac dau
 ninh mbuo ziouc gapv zunv daaih
ninh mbuo nyei guanh maaih dauh njaaux leiz nyei fin saeng oix nduov yesu gorngv dorngc waac
ninh ziouc naaic gaax
fin saeng aac
 yietc zungv leiz latc
 haaix diuh gauh longc jienv jiex
yesu dau
+ oix zuqc longc nzengc hnyouv
 longc nzengc za eix
 longc nzengc cong mengh hnamv ziouv
 meih nyei tin hungh
naaiv se hlo jiex
 gauh longc jienv jiex nyei leiz aqv
da nyeic diuh yaac fih hnangv nyei
  oix zuqc hnamv mienh hnangv hnamv ganh nor
mose nyei leiz latc caux zuangx douc waac mienh njaaux nyei yietc zungv waac longc naaiv deix i diuh leiz zoux gorn
faa li si mienh corc yiem zunv wuov zanc
 yesu naaic ninh mbuo
meih mbuo hnangv haaix nor hnamv
 giduc zoux haaix dauh nyei zeiv fun
 ninh mbuo dau
giduc zoux ndaawitv hungh nyei zeiv fun
yesu aengx naaic ninh mbuo
wuov nyungc
 singx lingh weic haaix diuc bun ndaawitv heuc giduc zoux  ziouv 
 ndaawitv gorngv
ziouv gorngv mbuox yie nyei ziouv
 zueiz jienv yie nyei mbiaauc maengx bung
 zuov yie bun meih nyei win wangv njiec meih nyei zaux ndiev
se gorngv ndaawitv heuc ninh zoux  ziouv
  giduc hnangv haaix nor haih zoux ndaawitv nyei zeiv fun
maiv maaih haaix dauh haih dau yietc joux yesu
 yiem naaic hnoi daaih
 maiv maaih haaix dauh gaamv naaic haaix nyungc ninh aqv
