yiem meih mbuo gu nyuoz haaix nyungc bun meih mbuo nzaeng jaax mborqv jaax
 se laaix meih mbuo nyei hnyouv maaih hanc nyei sic cingx hoic meih mbuo mborqv jaax maiv zeiz
meih mbuo hanc oix duqv ga naaiv yaac maiv haih duqv ziouc daix mienh
 mauv mienh nyei ga naaiv mv baac maiv haih duqv ziouc nzaeng jaax mborqv jaax
 meih mbuo oix longc nyei meih mbuo maiv maaih weic zuqc meih mbuo maiv tov tin hungh
meih mbuo tov liuz yaac maiv duqv weic zuqc meih mbuo tov dorngc
 kungx oix longc dorh mingh zoux henh mbienx hnangv
maaih hieh hnyouv nyei mienh aah
 meih mbuo maiv hiuv duqv fai
 caux baamh gen zoux doic se caux tin hungh daav win
 haaix dauh dingc caux baamh gen zoux doic
 wuov dauh benx tin hungh nyei win wangv aqv
meih mbuo hnamv daaih naaiv deix ging sou nyei waac maiv maaih eix leiz fai
 ging sou gorngv
tin hungh bun yiem mbuo nyei hnyouv wuov dauh singx lingh nzaeng jienv oix gunv mbuo
mv baac ninh yaac jaa ceix en gauh camv
 weic naaiv ging sou gorngv
tin hungh ngaengc jienv ceng hlo nyei mienh
 mv baac ninh ceix en bun nyiemc ganh zoux faix nyei mienh
hnangv naaic oix zuqc mbuoqc tin hungh gunv
 oix zuqc ngaengc jienv mienv nyei hungh
 saadaan
 ninh ziouc biaux meih mbuo aqv
oix zuqc mingh nitv jienv tin hungh
 tin hungh ziouc daaih nitv jienv meih mbuo
 zuiz mienh aah
 oix zuqc nzaaux nzengc buoz
 i diuc hnyouv nyei mienh aah
 oix zuqc nzaaux meih mbuo nyei hnyouv cing nzengc daaih
oix zuqc nzauh haic
 bungx sing bungx qiex nyei nyiemv
 meih mbuo kuh jatv
 oix zuqc goiv daaih nyiemv
 meih mbuo njien youh
 orn lorqc
 oix zuqc goiv daaih benx you nzauh
oix zuqc yiem ziouv nyei nza hmien nyiemc ganh zoux faix
 ninh ziouc taaih meih mbuo faaux
gorx youz aac
 laanh maiv dungx daanh laanh
 haaix dauh daanh ninh nyei gorx youz fai dingc gorx youz maaih zuiz
 wuov dauh yaac fih hnangv nyei daanh leiz latc yaac dingc leiz latc se maiv horpc
 se gorngv meih dingc leiz latc se maiv horpc
 meih ziouc maiv zeiz ei leiz latc nyei mienh
 meih zoux dingc leiz latc nyei mienh
kungx maaih nduqc dauh liepc jiez leiz latc yaac zoux siemv zuiz jien
 se dongh tin hungh
 dongh haih njoux mienh yaac haih mietc mienh wuov dauh
 wuov nyungc meih ganh ni
 meih zoux haaix dauh cingx daaih haih dingc meih gorx youz nyei zuiz
gorngv naaiv deix waac nyei mienh muangx yie maah
 meih mbuo gorngv
ih hnoi fai njang hnoi yie mbuo oix mingh naaiv norm zingh fai wuov norm zingh
 yiem wuov zoux yietc hnyangx nyei saeng eix duqv leic
mv baac meih mbuo liemh maiv hiuv duqv njang hnoi meih mbuo nyei maengc oix hnangv haaix nor
 meih mbuo se hnangv diqv dien mouc nor
 cuotv dangh hnangv aengx mitc mi aqv
meih mbuo horpc zuqc gorngv
se gorngv ziouv nyei za eix
 yie mbuo haih ziangh jienv zoux naaiv nyungc
 zoux wuov nyungc
mv baac meih mbuo ceng hlo
 bungx waac maux
 bungx naaiv nyungc domh waac yietc zungv se orqv haic
hnangv naaic
 haaix dauh hiuv duqv ninh horpc zuqc zoux haaix nyungc kuv sic
 ninh yaac maiv zoux
 wuov dauh ziouc maaih zuiz aqv
