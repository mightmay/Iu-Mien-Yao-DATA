mv baac e li saa gorngv
meih mbuo muangx ziouv nyei waac maah
 ziouv hnangv naaiv nor gorngv
  njang hnoi leih maiv go naaiv norm ziangh hoc
 yiem saa maa lie nyei zingh gaengh
 siec morqv mbuonv maaic duqv nyic zinh lengh nyaanh
 ziepc hmz morqv mbiauh mbaali yaac maaic duqv nyic zinh lengh nyaanh
maaih dauh hungh diex nyei sin hlen baeng gorngv
mangc maah
 ziouv  bun lungh gaengh nqoi nzengc
 zungv maiv haih maaih naaiv nyungc sic saah
 e li saa dau
meih ganh nyei m zing duqv buatc mv baac meih maiv duqv nyanc yietc deix
yiem zingh gaengh ndaangc maaih biei dauh butv gomh huv baengc nyei mienh
 ninh mbuo laanh gorngv mbuox laanh
mbuo weic haaix diuc zueiz jienv naaiv zuov daic
se gorngv mbuo gorngv
  mbuo bieqc zingh maah
  yiem wuov zingh ngorc hnaangx
 mbuo yaac zuqc daic
 se gorngv mbuo zueiz jienv naaiv
 mbuo yaac zuqc daic
 hnangv naaic
 daaih maah
 mbuo mingh silie mienh nyei ciangv
 se gorngv ninh mbuo liouh mbuo nyei maengc ziouc duqv ziangh
 se gorngv ninh mbuo daix mbuo
 mbuo ziouc zuqc daic
taux nziemx yaangh nyei ziangh hoc
 ninh mbuo mingh silie mienh nyei ciangv
 taux ciangv ga hlen
 maiv buatc yietc dauh mienh yiem wuov
weic zuqc ziouv bun silie mienh nyei baeng muangx haiz mborqv jaax nyei maaz cie caux maaz caux domh baeng guanh nyei qiex mbui
 ninh mbuo ziouc laanh mbuox laanh
mangc maah
 i saa laa en nyei hungh cingv hitv tai mienh nyei hungh caux i yipv nyei hungh daaih mborqv mbuo
nziemx yaangh nyei ziangh hoc ninh mbuo ziouc biaux
 guangc jienv ninh mbuo nyei ndopv liuh
 ninh mbuo nyei maaz caux lorh
 ninh mbuo ziang naaic guangc jienv ndopv liuh ciangv biaux mi aqv
wuov deix butv gomh huv baengc nyei mienh mingh taux ciangv ga hlen bieqc norm ndopv liuh
 ninh mbuo youc nyanc youc hopv
 aengx zorqv jiem nyaanh caux lui houx dorh mingh bingx jienv
 ninh mbuo aengx nzuonx daaih bieqc ganh norm ndopv liuh
 zorqv yiem wuov norm nyei ga naaiv fih hnangv nyei dorh mingh bingx
nqa haav ninh mbuo laanh gorngv mbuox laanh
mbuo hnangv naaiv zoux se maiv horpc
 ih hnoi maaih kuv fienx
 se gorngv mbuo maiv mbuox mienh aengx zuov taux lungh njang
 zuiz ziouc ndortv zuqc mbuo aqv
 daaih maah
 mbuo ih zanc mingh mbuox hungh diex nyei jien
ninh mbuo ziouc mingh heuc zuov zingh gaengh nyei mienh yaac mbuox ninh mbuo
yie mbuo bieqc silie mienh nyei ndopv liuh ciangv
 maiv buatc haaix dauh mienh yaac maiv haiz haaix dauh nyei qiex mbui
 kungx maaih maaz caux lorh ndoh jienv wuov
 ndopv liuh yaac hnangv wuov
zuov gaengh nyei mienh ziouc heuc
 yaac maaih mienh mbuox taux hungh dinc
lungh muonz zanc hungh diex jiez sin mbuox ninh nyei jien
yie mbuox meih mbuo
 silie mienh hnangv haaix nor zoux bun mbuo
 ninh mbuo hiuv duqv mbuo ngorc hnaangx
 ninh mbuo ziouc cuotv ciangv bingx jienv ciangv ga hlen
 ninh mbuo hnamv daaih
  ninh mbuo ndongc haaix zungv oix cuotv zingh
  ninh mbuo ziouc liemh nangh nyei zorqv yie mbuo aengx bieqc zingh aqv
maaih dauh ninh nyei jien gorngv mbuox hungh diex
bun deix mienh geh biaa dauh yiem zingh gu nyuoz zengc njiec nyei maaz
 mingh mangc gaax hnangv haaix nor
 se gorngv ninh mbuo zuqc daic
 ninh mbuo ziouc hnangv yiem naaiv zengc njiec nyei i saa laa en mienh daic nor
 se hnangv yiem naaiv zuqc daic mingh nyei i saa laa en mienh
 tov paaiv deix mienh mingh mangc gaax
ninh mbuo ziouc paaiv i norm maaz cie caux maaz mingh zunc silie nyei baeng guanh
 hungh diex jaa waac gorngv
meih mbuo mingh mangc gaax maaih haaix nyungc sic cuotv
ninh mbuo ziouc gan jienv silie baeng mingh taux jor ndaen ndaaih
 ziangh diuh jauv buatc silie mienh gaanv biaux nyei ziangh hoc guangc nyei lui houx caux jaa sic
 naaiv deix douc fienx mienh ziouc nzuonx mingh mbuox hungh diex
zuangx mienh ziouc cuotv mingh luv silie mienh nyei ciangv
 hnangv naaic siec morqv mbuonv maaic duqv nyic zinh lengh nyaanh
 ziepc hmz morqv mbiauh mbaali yaac maaic duqv nyic zinh lengh nyaanh
 hnangv ziouv  gorngv jiex nyei waac nor
hungh diex paaiv yiem ninh nyei sin hlen wuov dauh baeng zuov zingh gaengh
 zuov gaengh nyei ziangh hoc ninh zuqc caaiv daic mi aqv
 hnangv hungh diex mingh tin hungh nyei mienh nyei biauv tin hungh nyei mienh jaa ndaangc gorngv nyei waac nor
sic cuotv daaih hnangv tin hungh nyei mienh gorngv mbuox hungh diex
 ninh gorngv
njang hnoi leih maiv go naaiv norm ziangh hoc
 yiem saa maa lie nyei zingh gaengh
 siec morqv mbiauh maaic duqv nyic zinh lengh nyaanh
 ziepc hmz morqv mbiauh mbaali yaac maaic duqv nyic zinh lengh nyaanh
wuov dauh baeng bieiv zinh ndaangc gorngv mbuox tin hungh nyei mienh 
mangc maah
 maiv gunv ziouv  bun lungh gaengh nqoi nzengc
 zungv maiv haih maaih naaiv nyungc sic saah
 tin hungh nyei mienh dau
meih ganh nyei m zing duqv buatc mv baac meih maiv duqv nyanc yietc deix
za gengh cuotv daaih hnangv naaic nor
 weic zuqc yiem wuov zingh gaengh ninh zuqc zuangx mienh caaiv daic mi aqv
