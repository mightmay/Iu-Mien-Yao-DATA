 baulo
 ziux mbuo nyei njoux ziouv tin hungh caux bun mbuo maaih lamh hnamv nyei giduc yesu nyei lingc zoux giduc yesu nyei gong zoh
yie fiev fienx bun ti mo tai
 dongh weic mbuo sienx ziouv dorngx zoux yie nyei cien dorn wuov dauh
 tov zaangc diex tin hungh
 yaac tov mbuo nyei ziouv giduc yesu korv lienh meih
 ceix en ceix baengh orn bun meih
yie kuinx meih yiem njiec e fe so zingh hnangv zinh ndaangc yie oix mingh maa si ndo nie wuov zanc yie kuinx meih nor
 yiem naaic maaih deix mienh zunh jaav doz leiz
 yie yaac oix meih hatc jienv maiv dungx bun ninh mbuo njaaux
oix zuqc mbuox ninh mbuo guangc
 maiv dungx bun hnyouv nzamc loz hnoi nyei gouv laic caux loz hnoi ong taaix nyei douh zong maiv haih jomc
 doic jiex doic nyei mbuox
 naaiv deix sic kungx zoux gorn bun mienh nzaeng mingh nzaeng daaih hnangv
 maiv tengx mienh sienx longx
 haih hiuv duqv tin hungh nyei za eix
yie hnangv naaiv nor hatc se weic bun meih mbuo laanh hnamv laanh
 laanh hnangv naaiv hnamv laanh oix zuqc longc cing nzengc nyei hnyouv
 longc kuv laangh fim
 yaac zien zien nyei sienx
mv baac maaih deix mienh guangc naaiv deix jauv mingh pien
 kungx nzaeng maiv lamh longc nyei sic hnangv
ninh mbuo oix zoux fin saeng njaaux tin hungh nyei leiz latc mv baac ninh mbuo gorngv nyei waac ninh mbuo ganh maiv mengh baeqc
 ninh mbuo ngaengc jienv gorngv nyei sic ninh mbuo ganh zungv maiv bieqc hnyouv
se gorngv mienh longc duqv horpc nor
 mbuo hiuv duqv leiz latc se longx nyei
mv baac oix zuqc jangx jienv leiz latc se maiv zeiz weic kuv mienh liepc daaih
 leiz latc liepc daaih weic mienh waaic mienh caux maiv muangx leiz nyei mienh
 aengx caux maiv gan tin hungh nyei
 baamz zuiz nyei
 maiv cing nzengc nyei
 caux mangc piex tin hungh nyei
 daix die daix maa nyei
 caux daix mienh nyei mienh
maiv luonx horngc nyei
 m jangc hienx m jangc nyei mienh
 nimc mienh maaic nyei
 caux gorngv baeqc nyei
 zoux jaav zorng zengx nyei
 yaac weic yietc zungv ngaengc zien doz leiz nyei mienh
naaiv zien doz leiz se horpc zuqc ceng nyei tin hungh jiu bun yie zunh wuov nyungc njang laangc nyei kuv fienx
yie laengz zingh mbuo nyei ziouv giduc yesu
 dongh ceix qaqv bun yie wuov dauh
 weic zuqc ninh funx yie ziepc zuoqv nyei ziouc paaiv yie zoux ninh nyei gong
maiv gunv zinh ndaangc yie ki ninh
 zoux doqc gorngv doqc ninh
 tin hungh korv lienh yie weic zuqc wuov zanc yie maiv gaengh sienx giduc
 yie ganh zoux nyei yie yaac maiv hiuv
mbuo nyei ziouv ceix en camv camv nyei ziouc bun yie kaux giduc yesu maaih sienx fim yaac maaih hnamv mienh nyei hnyouv
giduc yesu njiec baamh gen weic njoux zuiz mienh
 naaiv joux waac za gengh zien haic
 puix duqv maanc mienh sienx
 yietc zungv zuiz mienh yie ganh yaac zoux gauh waaic jiex wuov dauh
mv baac tin hungh korv lienh yie
 weic bun giduc yesu yiem yie bun cing ninh maaih nyei yietc zungv noic
 hnangv naaic
 maiv gunv yie zoux gauh waaic jiex nyei zuiz mienh
 naaiv zoux nyungc zeiv bun nqa haav daaih sienx ninh
 duqv yietc liuz nyei maengc nyei mienh
oix zuqc taaih yietc liuz yiem nyei hungh diex
 dongh maiv haih daic
 mbuo mangc maiv buatc nyei nduqc dauh tin hungh
 yaac oix zuqc yietc liuz ceng taux maanc gouv maanc doic
 aamen
yie nyei dorn
 ti mo tai aah
 yie ih zanc heuc meih zoux nyei se ziux zinh ndaangc mienh douc daaih gorngv taux meih wuov deix waac
 weic bun meih longc wuov deix waac zoux wuoqc ginc mborqv longx nyei jaax
oix zuqc zanc zanc sienx longx yaac maaih kuv laangh fim
 maaih deix mienh waaic laangh fim
 ninh mbuo nyei sienx fim ziouc ndortv nzengc mi aqv
naaiv nyungc mienh maaih i dauh
 mbuox heuc hi me ne atc caux aa lekv saan nde
 yie zorqv ninh mbuo jiu bun saadaan mi aqv
 weic njaaux ninh mbuo maiv dungx ki tin hungh
