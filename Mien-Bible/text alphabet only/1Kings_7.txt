saa lo morn longc ziepc faam hnyangx ceix ninh nyei hungh dinc yaac ceix ziangx nzengc
maaih mbuox heuc le mbaa norn gemh wuov norm biauv ninh ceix yietc baeqv ndorqc ndaauv
 hmz ziepc ndorqc jangv
 faah ziepc ndorqc hlang
 maaih biei liouz si ndaa zongh ndiangx nyei ndiouh
 ndiouh dueiv mueiz aengx maaih si ndaa zongh ndiangx nyei haengh
haengh gu nguaaic maengx yaac longc si ndaa zongh ndiangx gomv
 maaih feix ziepc hmz diuh haengh
 yietc liouz maaih ziepc hmz diuh
maaih buo liouz fong muonh nyei qorng
 naaiv bung nyei fong muonh doix wuov bung nyei fong muonh
norm norm gaengh qorng caux fong muonh nyei qorng maaih biei gorqv fih hnangv nzengc
 naaiv bung nyei buo liouz fong muonh yaac doix ziangx wuov bung nyei buo liouz fong muonh
ninh aengx zoux  maaih domh ndiouh nyei biauv
  ndaauv hmz ziepc ndorqc
 jangv faah ziepc ndorqc
 yiem nza hmien maengx gomv jienv aengx maaih ndiouh caengx jienv
 gu nguaaic yaac gomv jienv nzie cuotv daaih
ninh aengx zoux qongx an ninh nyei weic
 benx siemv zuiz dorngx
 ninh longc si ndaa zongh ndiangx weih gu nyuoz maengx gormx nzengc yiem ga ndiev ndau taux gu nguaaic haengh
yiem naaiv qongx nqa haav maengx
 ganh norm laatc gu nyuoz
 ninh ceix ninh ganh yiem nyei hungh dinc yaac caux wuov norm zoux fih hnangv
 saa lo morn yaac weic ninh nyei auv
 faalo nyei sieqv
 ceix norm biauv fih hnangv nyei
naaiv deix biauv yiem ga ndiev ndau taux njongc dueiv
 yiem ga nyiec maengx aengx mingh taux domh laatc
 yietc zungv longc jaaix haic nyei la bieiv zuqc daaih ziux ninh mbuo nyei ciqv cunx
 aengx longc njoux njoux la bieiv gu nyuoz caux ga nyiec maengx
gorn ndoqv longc jaaix haic nyei domh la bieiv hietc ndorqc taux ziepc ndorqc ndaauv zoux daaih
gorn ndoqv gu nguaaic longc jaaix haic nyei domh la bieiv
 se ziux ciqv cunx zuqc daaih nyei la bieiv yaac longc si ndaa zongh ndiangx
weih gormx nyei domh laatc longc buo yiemc zuqc daaih nyei la bieiv caux yietc yiemc si ndaa zongh ndiangx
 weih zaangc ziouv nyei biauv nyei laatc caux bieqc zaangc ziouv  nyei biauv wuov qongx fih hnangv nyei
saa lo morn hungh paaiv mienh mingh tailaqv zingh dorh hilaam daaih
hilaam nyei maa benx napv taa li fingx nyei yietc dauh auv guaav
 hilaam nyei die zoux dongh siqv zaangc
 hilaam za gengh
 maaih cong mengh haic
 maaih banh zeic
 maaih buoz dauh longc dongh siqv zoux nyungc nyungc ga naaiv
 ninh daaih taux saa lo morn hungh wuov yaac tengx ninh zoux ninh nyei yietc zungv gong
hilaam dox i norm domh ndiouh
 i norm zungv hlang ziepc betv ndorqc
 kou gormx ziepc nyeic ndorqc
ninh aengx dox dongh siqv borqv ndiouh dueiv mueiz biaa ndorqc hlang
 da nyeic norm fih hnangv nyei
 biaa ndorqc
ndiouh dueiv mueiz longc limc ciqv daaih hnangv mungz nor
 naetv jienv
 yietc norm ndiouh dueiv mueiz maaih siec norm
naaiv deix dongh siqv limc maaih i liouz ziqc liouh biouv huing gormx weic zorng ndiouh gu nguaaic
 i norm ndiouh zoux fih hnangv nyei
gaengh nza hmien maengx naaiv deix i norm ndiouh dueiv mueiz zoux daaih benx baeqc horqc biangh nyei fangx
 biei ndorqc hlang
ndiouh dueiv mueiz zoux hnangv bienh wuov norm dorngx gu nguaaic
 nitv maaih limc zoux daaih nyei mungz
 maaih nyic baeqv norm ziqc liouh biouv huing gormx zoux i liouz
 wuov norm ndiouh fih hnangv nyei
hilaam zorqv naaiv deix i norm ndiouh liepc jienv zaangc tin hungh nyei biauv nyei gaengh ndaangc
 naamh bung nyei ndiouh ninh cuotv mbuox heuc yaakin
 baqv bung wuov norm ndiouh ninh heuc mbo aatc
ndiouh dueiv mueiz benx baeqc horqc biangh nyei fangx
 hnangv naaic
 zoux domh ndiouh nyei gong zoux ziangx nzengc aqv
hilaam aengx longc dongh siqv dox norm domh bunh junh nyei
 bunh nzuih gu nguaaic naaiv bung taux wuov bung jangv ziepc ndorqc
 bunh yaac hlang biaa ndorqc
 ndorqc huing gormx faah ziepc ndorqc
yiem bunh nzuih ga ndiev maaih ha louh nyei fangx
 yietc ndorqc maaih ziepc norm
 dox wuov zanc
 dox benx i liouz yaac caux domh bunh benx yietc ndunh
domh bunh don jienv ziepc nyeic dauh ngongh gouv
 buo dauh ngongh gouv huin baqv bung
 buo dauh huin fai bung
 buo dauh huin naamh bung
 buo dauh huin dong bung
 domh bunh don ngongh gu nguaaic
 ngongh nyei guh kuotv yietc zungv yiem gu nyuoz maengx
domh bunh yietc buoz zaangv hoz
 bunh nzuih yaac hnangv zaanv nyei nzuih nor
 fangx zeiv yaac hnangv baeqc horqc biangh yaac haih zaangh duqv i cin nyic baeqv tongv wuom
hilaam aengx longc dongh siqv zoux ziepc norm don bunh nyei dieh longz
 norm norm dieh longz jangv biei ndorqc
 ndaauv biei ndorqc
 hlang buo ndorqc
ninh hnangv naaiv nor zoux naaiv deix dieh longz ga hlen benx yietc kuaaiv yietc kuaaiv
 bangc zungh zaqc nyei qorng naetv jienv
naaiv deix yietc kuaaiv
 yietc kuaaiv
 liemh zungh zaqc nyei qorng
 maaih sienh caux ngongh gouv caux ke lu mbim nyei fangx
 yiem naaiv deix sienh caux ngongh gouv gu nguaaic caux ga ndiev maaih ndingh daaih nyei biangh weih gormx
mouz norm dieh longz maaih biei norm dongh siqv yienh caux zaengx yienh nyei guaengv
 norm norm gorqv maaih dorngx sengh bunh
 naaiv deix dorngx yaac maaih biangh ndingh ga hlen
dieh longz gu nguaaic maengx zoux norm kuotv nzuih junh nyei yaac maaih yietc ndorqc ndo
 naaiv norm kuotv junh nyei
 yietc ndorqc bienx ndo
 kuotv ziouc ndorqc bienx ndo
 weih kuotv nzuih ga hlen yaac ndingh jienv biangh nyei
 dieh longz ga hlen nyei yietc kuaaiv
 yietc kuaaiv maaih biei gorqv
 maiv junh
biei norm yienh yiem wuov deix yietc kuaaiv
 yietc kuaaiv ga ndiev maengx
 zaengx yienh nyei guaengv ziangh jienv dieh longz
 norm norm yienh hlang ndorqc bienx
yienh yaac zoux daaih hnangv mborqv jaax nyei cie yienh
 zaengx yienh nyei guaengv caux yienh nyei kuing
 caux caengx yienh nyei diuh diuh ga naaiv caux yienh nyei fim yietc zungv dox daaih
mouz norm dieh longz maaih biei norm sengh dieh nyei ga naaiv
 yietc norm gorqv maaih norm yaac ziangh jienv dieh longz
yiem dieh longz gu nguaaic maaih norm kuing ndaamv ndorqc hlang
 zungh zaqc nyei qorng caux ga hlen nyei yietc kuaaiv yietc kuaaiv naetv jienv dieh gu nguaaic
dieh qorng caux ga hlen nyei wuov deix yietc kuaaiv yietc kuaaiv ndingh jienv ke lu mbim caux sienh caux daau nyei ndiangx ziux maaih dorngx ndingh nyei
 yaac ndingh jienv biangh weih gormx
hilaam hnangv naaiv nor zoux naaiv deix ziepc norm dieh longz
 norm norm ninh mbuo dox daaih fih hnangv nzengc
 fih lomh
 fih ndongc
ninh aengx longc dongh siqv zoux ziepc norm dongh siqv bunh
 norm norm dapv duqv feix ziepc feix tongv wuom
 bunh naaiv bung taux wuov bung biei ndorqc
 ninh zoux ziepc norm bunh weic wuov deix ziepc norm dieh longz
 yietc norm an norm bunh
naaiv deix dieh longz ninh zorqv biaa norm an jienv zaangc ziouv  nyei biauv naamh bung maengx
 biaa norm an baqv bung maengx
 wuov norm domh bunh ninh an naamh bung maengx
 zaangc ziouv  nyei biauv dong bung caux naamh bung mbu ndongx nyei gorqv
hilaam yaac zoux caeng caux ga naaiv cenv caux nzormc yienv
 hnangv naaic hilaam tengx saa lo morn hungh weic zaangc ziouv  nyei biauv zoux ziangx ninh nyei yietc zungv gong
 ninh zoux
i norm domh ndiouh
 domh ndiouh dueiv mueiz
 fangx zeiv hnangv nzormc wuov deix i norm ga naaiv
 i kuaaiv dongh siqv mungz weic zorng yiem domh ndiouh dueiv mueiz hnangv nzormc nyei fangx wuov deix ga naaiv
feix baeqv norm ziqc liouh biouv weic zorng wuov deix i kuaaiv mungz
yietc kuaaiv mungz longc i liouz ziqc liouh biouv zorng yiem domh ndiouh dueiv mueiz hnangv nzormc nyei fangx wuov deix i norm ga naaiv
ziepc norm dieh longz caux dieh longz nyei ziepc norm bunh
domh bunh caux yiem domh bunh ga ndiev wuov deix ziepc nyeic dauh ngongh gouv
caeng caux ga naaiv cenv caux nzormc
 naaiv deix yietc zungv ga naaiv hilaam longc nzaatv daaih njang nyei dongh siqv tengx saa lo morn hungh weic zaangc ziouv  nyei biauv zoux daaih
hungh diex paaiv mienh yiem jor ndaen ndaaih nyei ndau baengh
 se yiem sukc kotv caux saax le taan mbu ndongx maaih ba naih nie nyei dorngx
 dox naaiv deix ga naaiv
saa lo morn maiv heuc mienh nziang naaiv deix haaix nyungc ga naaiv weic zuqc maaih camv haic
 hnangv naaic ziouc maiv funx dongh siqv nyei hniev daauh aqv
saa lo morn aengx zoux yiem zaangc ziouv nyei biauv gu nyuoz nyei yietc zungv jaa dorngx
 ninh zoux buov hung nyei jiem dieh
 an njuov gengx tin hungh nyei jiem dieh
aengx longc zien jiem zoux dang jaax
dang jaax yiem singx dinc gu nyuoz jiex wuov qongx nyei nza hmien
 maaih biaa norm yiem mbiaauc maengx
 biaa norm yiem zaaix maengx
 yaac longc jiem zoux biangh caux dang jaax caux ga naaiv njapv
jiem bienh
 japv dang cov nyei njiuv
 nzormc
 domh ba gen caux hung louh
 yaac zoux wuov ndaangc maengx wuov qongx
 se gauh cing nzengc jiex wuov qongx nyei jiem gaengh sorn
 bieqc zaangc ziouv nyei biauv nyei gaengh sorn yaac longc jiem zoux daaih
saa lo morn hungh zoux ziangx zaangc ziouv nyei biauv nyei yietc zungv gong
 ninh ziouc dorh ninh nyei die
 ndaawitv
 fungx bun ziouv  nyei ga naaiv bieqc daaih
 se jiem
 nyaanh caux jaa dorngx
 ninh yaac an jienv zaangc ziouv nyei biauv siou jaaix nyei ga naaiv nyei dorngx
