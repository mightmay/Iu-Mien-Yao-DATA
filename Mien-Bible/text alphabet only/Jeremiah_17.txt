yu ndaa nyei zuiz longc hlieqv batv
 dueiv mueiz se baeqc nyei
 nzang nyei
 ngaengc jiex nyei la bieiv
 fiev jienv ninh mbuo nyei hnyouv hnangv ndingh la bieiv benv nor
 yaac fiev jienv ziec dorngh nyei jorng
ninh mbuo nyei fu jueiv jangx ninh mbuo nyei ziec dorngh caux aa se laa zienh nyeiz nyei fangx yiem diuh diuh ndiangx nyiemz ga hlen caux mbong hlang gu nguaaic
caux yiem lomc huaang mbu ndongx nyei mbong
 meih nyei zinh zoih caux yietc zungv jaaix nyei ga naaiv yie jiu bun mienh luv
 laaix yiem gormx meih nyei deic bung meih baamz nyei zuiz
meih oix zuqc bungx guangc yie ceix bun meih nzipc nyei buonc
 yie oix bun meih yiem maiv hiuv nyei deic bung fu sux meih nyei win wangv
 weic zuqc yie qiex jiez hnangv njopc douz nor
 douz yaac oix yietc liuz zieqc jienv
ziouv  hnangv naaiv gorngv
haaix dauh kaux baamh mienh
 yaac bangc orv sin zoux qaqv
 ninh nyei hnyouv yaac leih nqoi ziouv
  naaiv nyungc mienh zuqc zioux aqv
ninh ziouc hnangv yiem deic bung haanz nyei ndiangx dorn fomv maiv buatc haaix nyungc longx nyei jauv taux
 ninh oix zuqc yiem deic bung huaang mborngx nqaai nyei dorngx
 ndau nzaaih
 maiv maaih mienh yiem nyei deic bung
kaux ziouv  nyei mienh
 se za gengh kaux ninh wuov deix
 zungv oix duqv orn lorqc
ninh hnangv ndiangx zuangx jienv ndoqv hlen
 ndiangx nyei nzungh cuotv mingh taux wuom
 yuoqv nyei ziangh hoc ninh maiv gamh nziex
 weic zuqc ninh nyei normh zanc zanc maeng nyei
 haanz nyei hnyangx ninh yaac maiv nzauh
 weic zuqc zanc zanc ziangh biouv maiv dingh
mienh nyei hnyouv gauh guv guaix jiex maanc muotc
 za gengh
 waaic haic
 haaix dauh haih hiuv duqv naaiv nyungc hnyouv
 ziouv
 zaah mienh hnamv nyei jauv
 yaac seix mienh nyei hnyouv
 yie ziux gorqv mienh zoux nyei jauv caux ninh zoux nyei sic winh bun ninh
mienh zoux maiv baengh fim duqv zinh zoih
 se hnangv norqc jieh dorh maiv zeiz ganh buoc nyei jaux zunx nyei dorn daaih zunv
 taux zong nin nyei ziangh hoc
 zinh zoih ziouc leih nqoi ninh
 setv mueiz nyei ziangh hoc ninh bun cing ninh benx hngongx nyei mienh aqv
yie mbuo nyei singx dinc yiem nyei dorngx se njang laangc nyei weic dongh cor wuov liepc yiem hlang nyei dorngx
ziouv aac
 se i saa laa en mienh maaih lamh hnamv wuov dauh
 da faanh guangc meih nyei mienh oix zuqc nyaiv
 leih nqoi meih nyei mienh nyei mbuox zuqc fiev jienv nie mbung
 weic zuqc ninh mbuo guangc ziouv
  dongh zoux ziangh maengc nyei wuom zingv wuov dauh
ziouv  aac
 tov zorc yie
 yie ziouc duqv zorc longx
 tov njoux yie
 yie ziouc duqv njoux
 weic zuqc meih se dongh yie ceng wuov dauh
ninh mbuo gorngv mbuox yie
  ziouv  nyei waac yiem haaix
 tov bun cuotv daaih maah
yie maiv zeiz tov meih bun orqv nyei zeqc naanc cuotv
 yie yaac maiv zeiz oix bun zuqc kouv naanc nyei hnoi taux
 meih ganh hiuv nyei
 yie nyei nzuih gorngv cuotv nyei waac yaac yiem meih nyei nza hmien
tov maiv dungx zoux haaix nyungc haeqv yie gamh nziex
 zuqc zeqc naanc nyei hnoi meih zoux yie ndaauh kaux nyei dorngx
tov bun zoux doqc yie wuov deix zuqc baaic hmien
 mv baac maiv dungx bun yie baaic hmien
 tov bun ninh mbuo gamh nziex
 mv baac maiv dungx bun yie gamh nziex
 tov bun ninh mbuo zuqc ciouv nyei zeqc naanc nyei hnoi
 bun ninh zuqc mietc aengx jaa zuqc mietc
ziouv hnangv naaiv gorngv mbuox yie
meih mingh souv jienv baeqc fingx nyei gaengh ndaangc
 dongh yu ndaa hungh bieqc cuotv nyei gaengh
 yaac yiem ye lu saa lem nyei dauh dauh gaengh ndaangc
gorngv mbuox yangh naaiv deix gaengh bieqc nyei mienh
 se yu ndaa nyei hungh caux yu ndaa nyei zuangx mienh caux yiem ye lu saa lem nyei yietc zungv mienh oix zuqc muangx ziouv  nyei waac
ziouv hnangv naaiv gorngv
  meih mbuo oix zuqc faix fim weic ganh nyei maengc
 dingh gong hnoi maiv dungx bienh haaix nyungc ga naaiv fai dorh bieqc ye lu saa lem nyei gaengh
dingh gong hnoi yaac maiv dungx bienh haaix nyungc ga naaiv cuotv ganh nyei biauv
 fai zoux haaix nyungc gong
 oix zuqc siou dingh gong hnoi benx cing nzengc nyei hnoi
 yaac maiv dungx longc wuov norm hnoi zoux haaix nyungc gong hnangv yie hatc meih mbuo nyei ong taaix nor
mv baac ninh mbuo maiv muangx yie
 maiv baeng m normh muangx
 ninh mbuo ngaengc jienv hnyouv
 ninh mbuo maiv muangx yaac maiv ei jienv njaaux nyei waac
mv baac se gorngv meih mbuo muangx yie
 dingh gong hnoi maiv bienh haaix nyungc bieqc naaiv norm zingh nyei gaengh
 mv baac siou dingh gong hnoi benx cing nzengc hnoi
 yaac maiv longc wuov norm hnoi zoux haaix nyungc gong
wuov zanc ziouc maaih zueiz jienv ndaawitv nyei weic nyei hungh caux ninh mbuo nyei jien bieqc naaiv norm zingh nyei gaengh
 ninh mbuo zueiz jienv maaz cie fai geh maaz
 se ninh mbuo ganh
 caux ninh mbuo nyei jien
 caux yu ndaa nyei mienh
 caux yiem ye lu saa lem nyei mienh
 naaiv norm zingh ziouc yietc liuz maaih mienh yiem
baeqc fingx oix yiem yu ndaa nyei zingh caux weih gormx ye lu saa lem nyei dorngx daaih
 ninh mbuo yaac yiem mben yaa min deic caux mbong juoqv caux mbong aiv dorngx caux negepc deic daaih
 yaac dorh jienv fongc horc buov ziec nyei ga naaiv caux ziec weic jiu tong nyei ga naaiv
 ziec nyei laangh ziqc caux hung yaac dorh fongc horc ziec weic laengz zingh nyei ga naaiv taux ziouv  nyei biauv
mv baac se gorngv meih mbuo maiv muangx yie
 maiv siou dingh gong hnoi benx cing nzengc hnoi
 yaac bienh ga naaiv doix dingh gong hnoi bieqc ye lu saa lem nyei gaengh
 yie ziouc yiem gaengh diemv douz
 douz ziouc buov qui ye lu saa lem nyei hungh dinc
 yaac maiv maaih haaix dauh mborqv duqv daic
