oix zuqc ceng ziouv
    baaux nzung ceng yie mbuo nyei tin hungh se za gengh longx haic
 ceng ninh se za gengh horpc yaac puix haic
ziouv ceix ye lu saa lem jiez daaih
 ninh siou zunv zuqc guaatv mingh nzaanx nzengc nyei i saa laa en mienh
zuqc hnyouv mun kouv nyei mienh ninh zorc longx yaac beu jienv ninh mbuo zuqc mun nyei dorngx
ninh dingc ziangx hleix nyei soux mouc
 tengx norm norm hleix cuotv mbuox
yie mbuo nyei ziouv za gengh hlo haic
 maaih domh qaqv
 ninh nyei cong mengh jiex ndaangc haih ndorqc duqv taux
ziouv bouh zuqc zeix nyei mienh faaux
 zorqv orqv mienh zoi njiec ndau
oix zuqc dor ziec
 baaux nzung ceng ziouv
 longc daanh baah patv nzung bun yie mbuo nyei tin hungh
ninh longc mbuonx om jienv lungh
 ninh liuc leiz mbiungc duih njiec ndau
 bun miev cuotv yiem mbong gu nguaaic
ninh ceix nyanc hopv bun saeng kuv
 caux heuc jienv nyei norqc aa dorn
ninh a hneiv nyei se maiv zeiz maaz nyei qaqv
 yaac maiv zeiz a hneiv baamh mienh nyei zaux
ziouv a hneiv nyei se taaih ninh nyei mienh
 dongh kaux ninh ziepc zuoqv hnamv mienh nyei hnyouv wuov deix
o ye lu saa lem aah
 oix zuqc ceng ziouv
  o si on aah
 oix zuqc ceng meih nyei tin hungh
ninh bun meih nyei zingh laatc nyei gaengh sorn wuonv
 ceix fuqv bun yiem meih gu nyuoz nyei naamh nyouz
ninh bun meih nyei gapv jaaix gu nyuoz taaix baengh
 bun gauh longx jiex nyei mbiauh meih mbuo duqv nyanc beuv
ninh bun ninh nyei lingc cuotv mingh gormx lungh ndiev
 ninh nyei waac mingh siepv nyei
ninh bun sorng hnangv ba gi yungh biei
 bun mbiungc suiv gitv daaih nzaanx mingh hnangv saaiv nor
ninh bun duih borqc njiec hnangv la bieiv muonc nor
 ninh bun nziaaux namx buonc daaih
 haaix dauh haih diev duqv
ninh yietv gorngv cuotv waac
 naaiv deix yuqc nzengc
 ninh bun ninh nyei nziaaux buonc daaih
 wuom ziouc liouc
ninh zorqv ninh nyei waac bun yaakopv
 ninh nyei leiz nyeic caux leiz jiu bun i saa laa en
ninh maiv hnangv naaiv zoux weic ganh fingx mienh
 ninh mbuo maiv hiuv duqv ninh nyei leiz
 oix zuqc ceng ziouv
