daaih maah
 mbuo oix zuqc daaih baaux nzung ceng ziouv
  mbuo njien youh nyei heuc jienv ceng njoux yie mbuo nyei la bieiv
mbuo oix zuqc daaih yiem ninh nyei nza hmien dor ziec ninh
 yaac oix zuqc njien youh nyei heuc jienv baaux nzung ceng ninh
weic zuqc ziouv se hlo haic nyei tin hungh
 yaac zoux domh hungh diex
 gauh hlo jiex maanc zienh
ndau ndiev ndo jiex nyei dorngx yiem ninh nyei buoz gu nyuoz
 hlang jiex nyei mbong yaac benx ninh nyei
koiv benx ninh nyei
 weic zuqc ninh ganh zeix daaih
 ninh nyei buoz zeix cuotv ndau beih
daaih maah
 mbuo oix zuqc puoqv njiec baaix ninh
 mbuo oix zuqc gueic njiec zeix mbuo daaih wuov dauh ziouv  nyei nza hmien
weic zuqc ninh benx mbuo nyei tin hungh
 mbuo se ninh nyei miev ciangv nyei baeqc fingx
 yiem ninh nyei buoz ndiev nyei ba gi yungh
 tov meih mbuo ih hnoi muangx ninh nyei qiex
maiv dungx zoux hnyouv ngaengc hnangv zinh ndaangc yiem me li mbaa
 yaac hnangv yiem deic bung huaang
 matv saax
 wuov hnoi nor
wuov zanc meih mbuo nyei ong taaix seix yie yaac cuoqv yie
 maiv gunv ninh mbuo buatc yie zoux nyei sic
feix ziepc hnyangx gu nyuoz yie nouz haic naaic doic mienh
 yie gorngv
ninh mbuo benx yietc fingx hnyouv maiv zingx nyei mienh
 ninh mbuo yaac maiv bieqc hnyouv yie nyei jauv
weic naaiv yie qiex jiez ziouc houv jienv gorngv
ninh mbuo yietc liuz maiv duqv bieqc yie nyei hitv kuonx dorngx
