mben satv saa hungh mbenc donx nyanc hopv hlo
 nyei
 bun yietc cin dauh ninh nyei zoux hlo nyei mienh nyanc
 ninh yaac caux ninh mbuo doix hmien hopv a ngunc diuv
mben satv saa hopv diuv nyei ziangh hoc ninh paaiv mienh mingh zorqv dongh ninh nyei die
 ne mbu katv netv saa
 yiem ye lu saa lem
 zaangc tin hungh nyei biauv
 caangv daaih nyei jiem nyaanh jaa dorngx weic bun hungh diex caux ninh nyei zoux hlo nyei mienh
 ninh nyei auv mbuo
 caux ninh nyei jaav zeih auv longc hopv diuv
ninh mbuo ziouc dorh yiem ye lu saa lem nyei singx dinc
 zaangc tin hungh nyei biauv
 caangv daaih nyei jiem nyaanh jaa dorngx
  hungh diex caux zoux hlo nyei mienh
 hungh nyei auv caux jaav zeih auv ziouc longc naaiv deix jaa dorngx hopv diuv
ninh mbuo yietc binc hopv diuv
 yietc binc ceng longc jiem nyaanh
 dongh siqv
 hlieqv
 ndiangx caux la bieiv zoux daaih nyei zienh
liemh zeih maaih baamh mienh nyei buoz ndoqv hinc cuotv yiem hungh dinc gu nyuoz
 dang jaax wuov ndaangc maengx nyei njongc
  fiev nzaangc
 hungh diex mangc jienv wuov jieqv buoz fiev nzaangc
ninh nyei hmien mbienc nzengc mi aqv
 gamh nziex haic
 cingh mborqc nqaapv jaax
 zaux mau nzengc
hungh diex heuc zoux faatv nyei mienh
 samx hleix nyei mienh
  caux gaanv hei mienh daaih ziouc mbuox mbaa mbi lon nyei naaiv deix yietc zungv guai qaauv mienh
haaix dauh doqc fiev jienv naaiv deix nzaangc aengx porv bun yie muangx
 yie ziouc bun wuov dauh zuqv setv luoqc nyei lui ndaauv aengx bun ninh nyei jaang dangh jienv jiem limc
 yie yaac oix orn ninh yiem yie nyei guoqv zoux da faam wuov dauh
hungh diex nyei yietc zungv guai qaauv mienh ziouc bieqc daaih mv baac ninh mbuo maiv haih doqc naaiv deix nzaangc yaac maiv haih porv eix leiz
mben satv saa hungh gauh fatv gamh nziex
 hmien zungv tuix setv
 mbienc nzengc mi aqv
 ninh nyei zoux hlo nyei mienh yietc zungv hnamv maiv mengh baeqc
hungh maac  haiz hungh diex caux ninh zoux hlo nyei mienh gorngv waac nyei qiex
 ninh ziouc bieqc mbenc nyanc hopv hlo wuov qongx biauv
 hungh maac gorngv
o hungh diex aah
 tov bun hungh diex ziangh duqv maanc fuix
 maiv dungx gamh nziex
 maiv dungx bun hmien mbienc
yiem meih nyei guoqv maaih dauh mienh maaih singx zienh bun daaih nyei cong mengh yiem ninh nyei hnyouv
 yiem meih nyei die nyei seix zeiv naaiv dauh mienh maaih hnyouv zoih longx
 maaih wuonh zaang caux cong mengh hnangv zienh nyei cong mengh nor
 meih nyei die
 ne mbu katv netv saa hungh
 se hungh nyei die
 liepc ninh zoux huaax nyinz
 zoux faatv
 samx hleix caux gaanv hei nyei mienh nyei bieiv
naaiv dauh mienh
 ndaa ni en
 dongh hungh diex heuc mben te satv saa
 maaih hnyouv zoih longx
 maaih wuonh zaang
 maaih cong mengh
 maaih banh zeic porv mbeix
 haih cai duqv cuotv waac ormv yaac haih jaiv kuonx hnyouv nyei sic
 heuc ndaa ni en daaih
 ninh ziouc porv mengh fiev jienv naaiv deix waac nyei eix leiz
ninh mbuo ziouc dorh ndaa ni en daaih yiem hungh diex nyei nza hmien
 hungh diex naaic ndaa ni en
meih se dongh yiem yu ndaa zuqc guaatv daaih
 se yie nyei die
 hungh diex
 yiem yu ndaa dorh daaih wuov dauh ndaa ni en fai
yie haiz gorngv meih maaih singx zienh bun daaih nyei cong mengh  yiem meih gu nyuoz
 meih maaih hnyouv zoih longx
 maaih wuonh zaang
 maaih cong mengh longx haic
ih zanc mienh dorh guai qaauv mienh caux zoux faatv nyei mienh daaih doqc naaiv deix nzaangc aengx porv eix leiz bun yie
 mv baac ninh mbuo maiv haih porv aqv
yie haiz gorngv meih haih porv mengh yaac haih jaiv kuonx hnyouv nyei sic
 se gorngv meih haih doqc naaiv deix nzaangc aengx porv nzaangc nyei eix leiz
 meih ziouc duqv zuqv lui ndaauv luoqc
 jaang yaac duqv dangh jienv jiem limc
 yiem guoqv gu nyuoz meih yaac duqv zoux da faam wuov dauh
ndaa ni en ziouc dau hungh diex
meih nyei zingh nyeic gunv liouh meih ganh fai zorqv meih nyei zingh nyeic bun ganh dauh
 mv baac yie oix weic hungh diex doqc naaiv deix nzaangc aengx porv nzaangc nyei eix leiz
o hungh diex aah
 yiem hlang jiex nyei tin hungh ceix hlo haic nyei guoqv bun meih nyei die
 ne mbu katv netv saa
 zoux hungh yaac bun ninh zoux hlo
 maaih njang laangc caux haangh daauh
weic zuqc tin hungh bun ninh zoux hlo
 maanc guoqv
 maanc fingx
 maanc nyungc waac nyei mienh yiem ninh nyei nza hmien gamh nziex
 sin zinx
 hungh diex oix daix haaix dauh ninh ziouc daix
 oix liouh haaix dauh ninh ziouc liouh aqv
 ninh oix liepc haaix dauh zoux hlo ninh ziouc zoux aqv
 oix zatv haaix dauh njiec aiv ninh ziouc zoux aqv
mv baac ninh nyei hnyouv maux jienv faaux
 hnyouv ngaengc
 zoux duqv maux
 ninh ziouc zuqc tuix cuotv ninh nyei hungh weic caux zoux hungh nyei njang laangc
ninh yiem baamh mienh mbu ndongx zuqc zunc cuotv
 ninh nyei hnyouv yaac hnangv hieh zoih nyei hnyouv
 ninh caux hieh lorh yiem
 nyanc miev hnangv ngongh nor
 ninh nyei sin yaac zuqc lungh nyei mbiungc suiv pinx ndorn nzengc
 zuov taux ninh hiuv duqv yiem hlang jiex nyei tin hungh gunv baamh mienh nyei guoqv yaac sueih eix liepc ninh ginv daaih nyei mienh gunv
o mben satv saa aac
 meih zoux ninh nyei dorn
 maiv gunv meih hiuv duqv naaiv deix yietc zungv sic
 meih yaac maiv zatv ganh nyei hnyouv njiec
daaux nzuonx
 meih taaih ganh zoux hlo
 ngaengc yiem lungh zaangc nyei ziouv
 meih heuc mienh mingh zorqv naaiv deix jaa dorngx yiem ninh nyei singx dinc daaih yiem meih nyei nza hmien
 meih caux meih nyei zoux hlo nyei mienh
 meih nyei auv caux jaav zeih auv longc hopv diuv
 meih aengx ceng wuov deix longc jiem longc nyaanh
 longc dongh siqv
 longc hlieqv
 longc ndiangx
 longc la bieiv zoux daaih nyei zienh
 naaiv deix zienh mangc maiv buatc
 muangx maiv haiz
 yaac maiv haih bieqc hnyouv
 mv baac meih maiv taaih tin hungh
 dongh bun meih tauv nyei qiex caux meih nyei yietc zungv jauv louc yiem ninh nyei buoz zaangv or wuov dauh
weic naaiv tin hungh bun jieqv buoz hinc cuotv daaih fiev naaiv deix nzaangc
naaiv deix nzaangc hnangv naaiv nor fiev
   mene
 mene
 teken
 baasin
naaiv deix waac nyei eix leiz se hnangv naaiv
   mene    se tin hungh saauv meih nyei guoqv nyei hnyangx daauh buangv ziouc taux setv mueiz aqv
teken    se meih zuqc yiem tin baengh nziangx nziang
 buatc meih caa deix
baasin    se meih nyei guoqv bun nqoi benx mi ndie mienh caux besie mienh nyei
mben satv saa ziouc paaiv waac
 mienh zorqv lui ndaauv luoqc bun ndaa ni en zuqv jienv
 yaac zorqv jiem limc dangh jienv ninh nyei jaang
 mienh aengx zunh gorngv
 yiem guoqv gu nyuoz ndaa ni en duqv zoux da faam wuov dauh
dongh wuov muonz mbaa mbi lon nyei hungh
 mben satv saa
 zuqc daix
mi ndie mienh nyei hungh
 ndaa li atc
 duqv caangv deic bung mi aqv
 wuov zanc ninh duqv luoqc ziepc nyeic hnyangx
