weic bun mbuo zoux bungx nqoi nyei mienh
 giduc tengx mbuo duqv bungx nqoi mi aqv
 oix zuqc liepc duqv wuonv zoux bungx nqoi nyei mienh
 maiv dungx aengx zoux nzunc nouh
muangx longx oc
 yie
 baulo
 mbuox meih mbuo
 se gorngv meih mbuo gan jiex gaatv nyei leiz
 se hnangv giduc maiv lamh longc
 tengx maiv duqv yietc deix meih mbuo
yie aengx mbuox dauh dauh gan jiex gaatv nyei leiz nyei mienh
 ndongc haaix zungv oix zuqc ei nzengc leiz latc nyei diuh diuh leiz
meih mbuo oix gan leiz latc duqv caux tin hungh horpc hnyouv nyei mienh aah
 meih mbuo leih ndutv giduc mi aqv
 bungx ndortv tin hungh nyei en
mv baac mbuo maaih lamh hnamv oix duqv caux tin hungh horpc hnyouv
 mbuo ziouc longc sienx fim kaux singx lingh jorm hnyouv nyei zuov
weic zuqc mbuo caux giduc yesu juangc maengc ziangh
 jiex gaatv nyei leiz fai maiv jiex gaatv nyei leiz maiv tengx haaix nyungc
 longc jienv nyei maaih nduqc nyungc hnangv
 se oix zuqc maaih sienx fim biux mengh cuotv daaih bun laanh hnamv laanh
zinh ndaangc meih mbuo sienx duqv longx
 haaix dauh dangv jienv meih mbuo
 nduov meih mbuo maiv gan zien leiz
nduov meih mbuo se maiv zeiz tin hungh
 weic zuqc ninh heuc meih mbuo daaih
maaih waac gorngv
diqv dien bingv zoux bun ziangh ndunh njuov butv nzengc
mv baac yie kaux ziouv sienx dingc meih mbuo caux yie maiv oix maaih ganh nyungc hnyouv
 jiuv lunc meih mbuo wuov dauh
 maiv gunv dongh haaix dauh
 zungv oix zuqc tin hungh dingc zuiz
gorx youz aac
 se gorngv yie corc zunh mbuox mienh oix zuqc jiex gaatv nyei leiz nor
 yie weic haaix diuc corc zuqc mienh zoux doqc yie
 se gorngv yie hnangv naaic zunh nor
 yie zunh yesu yiem ziepc nzaangc jaax daic nyei leiz ziouc maiv maaih haaix nyungc bun mienh nqemh aqv
feix duqv jiuv lunc meih mbuo wuov deix mienh maiv daan jiex gaatv hnangv
 zungv im nzengc ninh mbuo ganh aqv
zuangx gorx youz aac
 tin hungh heuc meih mbuo daaih zoux bungx nqoi nyei mienh
 meih mbuo duqv bungx nqoi mv baac maiv dungx weic naaiv sueih ganh ei ganh nyei hnyouv hanc zoux
 daaux nzuonx oix zuqc laanh hnamv laanh ziouc laanh fu sux laanh
weic zuqc leiz latc yietc zungv nzutv zunv juangc diuh
 se 
oix zuqc hnamv mienh hnangv hnamv ganh nor
se gorngv meih mbuo zoux hnangv hieh zoih
 laanh ngaatc laanh
 laanh naqv laanh
 oix zuqc faix fim
 nziex meih mbuo laanh zoux bun laanh zutc nzengc
yie gorngv nyei eix leiz se hnangv naaiv
 oix zuqc bun singx lingh dorh meih mbuo
 maiv dungx ei ganh nyei hnyouv hanc zoux
mienh nyei hnyouv hanc zoux nyei se maiv doix singx lingh oix zoux nyei
 singx lingh oix zoux nyei yaac maiv doix mienh nyei hnyouv hanc zoux
 naaiv deix i nyungc zoux win wangv cingx daaih meih mbuo oix zoux nyei
 maiv haih zoux
mv baac se gorngv singx lingh dorh meih mbuo
 meih mbuo ziouc maiv yiem leiz latc ga ndiev
mienh ei ganh nyei hnyouv hanc zoux se buatc duqv mengh nyei hnangv naaiv
 zoux buangh liouh nyei sic
 zoux maiv cing nzengc
 zoux maiv luonx horngc nyei sic
baaix miuc fangx
 bungx faatv
 laanh nzorng laanh benx win wangv
 nzaeng jaax mborqv jaax
 mueic jieqv
 qiex jiez
 nzaeng zoux hlo
 bun nqoi zoux ziex guanh
hanc mienh
 diuv nquin
 gapv zunv zoux waaic sic lo haaix
 naaiv deix waac yie gorngv mbuox jiex meih mbuo nyei
 ih zanc yie aengx gorngv nzunc
 haaix dauh zoux naaiv nyungc sic
 maiv haih duqv tin hungh zoux ziouv gunv ninh mbuo
mv baac singx lingh bun nyei se
 bun mienh maaih hnyouv hnamv mienh
 bun mienh maaih njien youh
 maaih baengh orn
 maaih noic
 maaih hnyouv korv lienh mienh
 zoux longx nyei sic
 maaih ziepc zuoqv nyei hnyouv
zoux hnyouv suonc
 haih gunv duqv ganh
 naaiv deix yietc zungv jauv leiz latc maiv haangh
za gengh zoux giduc yesu nyei mienh wuov deix
 zorqv ninh mbuo baamh mienh nyei eix
 dongh ninh mbuo nyei hnyouv oix zoux nyei caux hnyouv hanc zoux nyei yietc zungv ding liuz ziepc nzaangc jaax mi aqv
mbuo kaux singx lingh ziangh jienv
 ziouc oix zuqc bun singx lingh dorh mbuo
maiv dungx taaih ganh hlo
 laanh cuoqv laanh
 laanh hanc laanh
