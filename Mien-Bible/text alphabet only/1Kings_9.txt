saa lo morn ceix ziangx zaangc ziouv  nyei biauv caux hungh dinc
 yaac zoux ziangx ninh maaih hnyouv zoux nyei yietc zungv
nqa haav ziouv  aengx hinc bun ninh buatc da nyeic nzunc
 hnangv zinh ndaangc yiem gi mbe on hinc cuotv bun ninh buatc nor
ziouv  gorngv mbuox ninh
yie haiz meih daux gaux jouh yie nyei waac mi aqv
 yie zorqv meih ceix naaiv norm biauv benx cing nzengc nyei dorngx
 yaac bun yie nyei mengh yietc liuz yiem naaic
 yie nyei m zing mangc jienv
 yie nyei hnyouv yaac yiem naaic taux maanc gouv maanc doic
meih ganh aeqv
 se gorngv meih hnyouv zingx
 ziepc zuoqv nyei gan longx yie
 hnangv meih nyei die
 ndaawitv nor
 meih yaac ei nzengc yie paaiv nyei yietc zungv waac
 yaac gan longx yie nyei lingc caux leiz latc
yie ziouc liepc wuonv meih nyei hungh weic bun meih nyei zeiv fun yietc liuz gunv i saa laa en mienh
 hnangv yie laengz bun meih nyei die
 ndaawitv nor
 wuov zanc yie gorngv
  meih nyei zeiv fun yietc liuz duqv nzipc meih nyei hungh weic
 maiv dangx
mv baac se gorngv meih fai meih nyei zeiv fun guangc
 maiv gan yie yaac maiv ei yie paaiv bun meih mbuo nyei lingc caux leiz latc
 mingh fu sux zaangc ganh dauh zienh nor
yie ziouc zorqv i saa laa en mienh pai guangc
 maiv bun yiem yie jiu bun ninh mbuo wuov norm deic bung
 liemh weih yie nyei mengh yie bun cing nzengc naaiv norm biauv
 yie oix guangc maiv mangc
 yie yaac oix bun i saa laa en mienh yiem maanc fingx mbu ndongx zuqc mienh zoux gouv gorngv
 zuqc mienh jatv
 zuqc mienh huotv
naaiv norm biauv oix mbaang njiec benx ga naaiv ndui
 jiex jauv nyei mienh ziouc mbuoqc horngh haic yaac jatv jienv gorngv
  ziouv  weic haaix diuc hnangv naaiv nor zoux bun naaiv norm biauv caux naaiv norm deic bung
mienh ziouc dau
  weic zuqc ninh mbuo guangc ziouv
  ninh mbuo nyei tin hungh
 dongh dorh ninh mbuo nyei ong taaix cuotv i yipv deic bung wuov dauh ziouv
  mingh buoqc zaangc
 fu sux baaix nyiec nyei zienh
 ziouv  cingx bun ninh mbuo zuqc naaiv deix zeqc naanc
saa lo morn longc nyic ziepc hnyangx ceix zaangc ziouv nyei biauv caux hungh dinc
ninh ziouc zorqv nyic ziepc norm gaa li li nyei zingh bun tailaqv nyei hungh
 hilaam
 weic zuqc hilaam bun si ndaa zongh ndiangx caux zongh ndiangx caux jiem ziux saa lo morn hungh qiemx longc nyei
mv baac hilaam yiem tailaqv cuotv mingh mangc saa lo morn bun ninh wuov deix zingh
 ninh maiv buangv hnyouv wuov deix zingh aqv
ninh ziouc gorngv
youz aac
 meih bun yie naaiv deix zingh benx haaix nyungc zingh laeh
 ninh ziouc cuotv naaiv deix zingh nyei mbuox heuc kaa mbun deic
 naaiv deix zingh yaac hnangv wuov nor heuc taux ih jaax hnoi
hilaam fungx bun saa lo morn nyei jiem yietc zungv maaih i cin feix baeqv cietv ziepc luoqc joih
daaux naaiv mingh gorngv saa lo morn hungh aapv mienh zoux gong nyei jauv
 ninh aapv mienh ceix zaangc ziouv  nyei biauv caux hungh dinc caux minlo caux ye lu saa lem nyei zingh laatc caux haaso caux me gitc ndo caux gese
i yipv nyei faalo hungh daaih mborqv yaac caangv duqv gese zingh
 ninh longc douz buov yaac daix nzengc yiem zingh gu nyuoz nyei kaa naa an mienh
 nqa haav bungx ninh nyei sieqv bun saa lo morn longc zoux auv wuov zanc
 ninh zorqv naaiv norm zingh zoux zingh nyeic bun ninh nyei sieqv
saa lo morn ziouc siang ceix jiez gese
 ninh yaac ceix wuov ndiev wuov norm mbetc holon
liemh mbaa aa latv caux yiem yu ndaa deic bung huaang nyei taamaa zingh
ninh mbuo yaac ceix ninh siou ga naaiv nyei zingh caux siou mborqv jaax nyei maaz cie nyei zingh yaac weic ninh nyei maaz
 caux ninh maaih hnyouv yiem ye lu saa lem caux le mbaa norn caux ninh gunv gormx nyei guoqv ceix nyei nyungc nyungc
zengc njiec nyei aa mo lai mienh
 hitv tai mienh
 be litv si mienh
 hiwai mienh caux ye mbutc mienh
 dongh maiv zeiz i saa laa en mienh
se dongh i saa laa en mienh maiv haih mietc maiv nzengc wuov deix mienh nyei zeiv fun
 saa lo morn aapv zoux nouh hnangv ih jaax hnoi
mv baac saa lo morn maiv bun i saa laa en mienh zuqc zoux nouh
 ninh mbuo zoux ninh nyei baeng
 ninh nyei jien caux baeng bieiv caux zaangv maaz cie nyei domh baeng bieiv caux geh maaz baeng
maaih hmz baeqv hmz ziepc dauh domh jien gunv gong mienh zoux saa lo morn nyei nyungc nyungc gong
faalo nyei sieqv yiem ndaawitv nyei zingh faaux daaih yiem saa lo morn weic ninh ceix wuov norm hungh dinc
 nqa haav saa lo morn ceix minlo
saa lo morn yietc hnyangx buo nzunc yiem ninh ceix wuov norm ziec dorngh fongc horc buov ziec nyei ga naaiv caux ziec weic jiu tong nyei ga naaiv
 ninh yaac yiem ziouv  nyei nza hmien buov hung
 hnangv naaic ninh ceix zaangc ziouv  nyei biauv nyei gong zoux ziangx nzengc
saa lo morn hungh yaac yiem e si on ge mbe
 e ndom deic
 koiv siqv ga hlen
 nitv elatv gapv nzangv
hilaam paaiv deix ninh ganh nyei nzangv nouh
 dongh guenx koiv nyei mienh
 mingh caux saa lo morn nyei nzangv nouh zoux gong
ninh mbuo nzaeng nzangv mingh taux ofi
 dorh hietc cin juov baeqv cietv ziepc luoqc joih jiem nzuonx saa lo morn hungh wuov
