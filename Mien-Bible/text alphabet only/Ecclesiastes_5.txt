meih mingh zaangc tin hungh nyei biauv oix zuqc faix fim
 mingh fatv muangx se gauh longx mienh hngongx mienh fongc horc ziec
 ninh mbuo zungv maiv hiuv ninh mbuo zoux nyei orqv sic
yiem tin hungh nyei nza hmien maiv dungx zoux hnyouv beqv
 maiv dungx zoux nzuih siepv gorngv haaix nyungc
 tin hungh yiem gu nguaaic lungh
 meih yiem ga ndiev ndau
 weic naaiv meih oix zuqc gorngv waac zoqc nyei
yietc zei hnamv camv
 yietc zei haih mbeix mbeix
 yietc zei gorngv waac camv
 yietc zei haih gorngv cuotv hngongx nyei waac
meih laengz ngaengc waac bun tin hungh maiv dungx ngaih
 oix zuqc siepv siepv nyei jaauv sung
 ninh maiv a hneiv mienh hngongx mienh
 oix zuqc jaauv sung meih laengz nyei ngaengc waac
meih maiv laengz waac se gauh longx laengz liuz yaac maiv jaauv
maiv dungx bun meih nyei nzuih zoux gorn dorh meih baamz zuiz
 yaac maiv dungx dorng jienv sai mienh gorngv
yie laengz nyei waac yie houv dorngc mi aqv
 weic haaix diuc bun tin hungh qiex jiez meih gorngv nyei waac ziouc mietc nzengc meih nyei buoz zoux nyei gong
mbeix mbeix camv
 gorngv waac camv se hnamv maiv mengh baeqc nyei sic
 mv baac oix zuqc gamh nziex
 taaih tin hungh
se gorngv yiem haaix norm saengv buatc mienh jomc mienh zuqc zeix
 liemh baengh fim caux zoux horpc nyei jauv zuqc caangv mingh
 maiv dungx mbuoqc horngh
 weic zuqc yietc dauh jien maaih dauh gauh hlo bungx m zing mangc
 aengx maaih dauh gauh hlo jiex bungx m zing mangc ninh mbuo i dauh
ndau beih cuotv nyei nyungc nyungc se weic zuangx mienh
 hungh diex ganh yaac bangc ndeic duqv longx
hnamv nyaanh nyei mienh
 nyaanh yietc liuz maiv gaux
 hnamv zinh zoih nyei mienh
 leic zinh yietc liuz maiv buangv hnyouv
 naaiv yaac kungx morngh
ga naaiv jaa camv
 longc nyei mienh yaac jaa camv
 ga naaiv nyei ziouv duqv haaix nyungc maaih lamh longc
 cuotv liuz bun m zing mangc hnangv
laauh luic nyei gong mienh maiv gunv ninh duqv nyanc camv fai zoqc
 ninh bueix m njormh kuv nyei
 mv baac butv zoih mienh maaih ga naaiv camv ziouc bun ninh bueix maiv njormh
yiem naaiv seix zaangc yie buatc maaih yietc nyungc hienv haic nyei sic
 maaih mienh siou zinh zoih camv taux zungv hoic zuqc ganh
ninh zoux saeng eix
 ninh nyei zinh zoih ndortv nzengc
 ninh maaih dauh dorn
 yaac maiv maaih yietc nyungc liouh ninh nyei dorn
mienh cuotv seix njang sin nyei daaih
 yaac hnangv wuov nor njang sin nyei guei seix
 ninh laauh luic zoux gong
 ninh nyei buoz yaac maiv haih dorh haaix nyungc mingh
naaiv yaac benx yietc nyungc hienv haic nyei sic
 mienh hnangv haaix nor cuotv seix
 ninh hnangv wuov nor guei seix
 ninh kungx weic nziaaux laauh luic hnangv
 ninh ziouc duqv haaix nyungc
yiem seix zaangc nyei hnoi nyieqc ninh kungx yiem hmuangx
 maaih kuonx hnyouv nyei sic camv
 maaih zeqc naanc hoic
 yaac maaih qiex jiez nyei jauv
yie buatc horpc nyei
 longx nyei se mienh yiem seix zaangc
 dongh tin hungh ceix bun nyei hnoi nyieqc nangv nyei
 oix zuqc nyanc yaac hopv yaac a hneiv ninh laauh luic zoux nyei gong
 weic zuqc naaiv benx ninh nyei buonc
aengx maaih nyungc
 se gorngv tin hungh bun mienh butv zoih
 benx nyei
 yaac bun ninh a hneiv longc
 zipv benx ninh nyei buonc
 a hneiv ninh laauh luic zoux nyei gong
 naaiv se tin hungh nyei zingh nyeic
ninh maiv zuqc hnamv camv taux ganh ziangh nyei hnoi nyieqc
 weic zuqc tin hungh bun ninh nyei hnyouv njien youh
