o ziouv aac
 yie longc nzengc hnyouv dor ziec meih
 yie dorng jienv zuangx zienh nyei nza hmien baaux nzung ceng meih
yie hungx jienv meih nyei singx dinc baaix
 yaac dor ziec meih
 weic meih se ziepc zuoqv nyei yaac ziepc zuoqv hnamv meih nyei mienh
 weic zuqc meih taaih meih nyei mengh caux meih nyei waac gauh hlo jiex maanc muotc
yie heuc meih wuov hnoi meih dau yie
 meih longc meih nyei qaqv bun yie nyei hnyouv henv jiez daaih
o ziouv aac
 lungh ndiev nyei zuangx hungh oix ceng meih
 weic zuqc ninh mbuo haiz meih nyei nzuih gorngv nyei waac
ninh mbuo oix baaux nzung ceng ziouv zoux nyei jauv
 weic zuqc ziouv nyei njang laangc gengh hlo haic
maiv gunv ziouv  yiem hlang
 ninh ziux goux haac dangv nyei mienh
 mv baac ninh yiem go nyei dorngx mangc duqv hiuv zoux maux nyei mienh
maiv gunv yie yiem naanc zingh gu nyuoz
 meih beu yie nyei maengc
 yie nyei win wangv qiex jiez
 meih sung meih nyei buoz cuotv mborqv hingh
 meih nyei mbiaauc jieqv buoz njoux yie
ziouv  oix zoux ziangx nyungc nyungc ziux ninh weic yie maaih nyei za eix
 o ziouv aac
 meih ziepc zuoqv hnamv mienh taux yietc liuz
 tov meih maiv dungx guangc meih nyei buoz zoux nyei gong
