yiem ye ho yaa kim zoux yu ndaa nyei hungh da faam hnyangx wuov hnyangx
 mbaa mbi lon nyei hungh
 ne mbu katv netv saa
 daaih weih jienv oix mborqv ye lu saa lem
ziouv zorqv yu ndaa nyei hungh
 ye ho yaa kim
 jiu bun yiem ne mbu katv netv saa nyei buoz ndiev yaac bun ne mbu katv netv saa zorqv duqv deix zaangc tin hungh nyei biauv nyei jaa dorngx
 naaiv deix ga naaiv ninh dorh nzuonx sinaa deic
 ninh nyei zienh nyei biauv
 an jienv ninh nyei zienh nyei biauv
 siou jaaix nyei ga naaiv nyei dorngx
hungh diex ziouc heuc yiem hungh dinc zoux hlo jiex nyei domh jien
 atc be natv
 ginv cuotv deix i saa laa en mienh nyei mienh lunx mienh
 se ginv cuotv maaih hungh douh nyei caux zaangc horngh mienh nyei dorn
naaiv deix mienh lunx mienh nyei sin zaangc oix zuqc maiv maaih dorngx nqemh yaac nzueic nyei
 ninh mbuo oix zuqc maaih banh zeic hoqc nyungc nyungc
 maaih wuonh zaang
 maaih cong mengh huv duqv jangv nyei
 maaih banh zeic yiem hungh dinc fu sux
 oix zuqc njaaux ninh mbuo hiuv duqv ken ndie mienh nyei nzaangc caux waac
hungh diex yaac paaiv ziangx bun ninh mbuo hnoi hnoi duqv buonc hungh diex nyanc gauh longx jiex nyei ga naaiv caux ninh hopv nyei a ngunc diuv
 ninh mbuo oix zuqc hoqc buangv buo hnyangx
 nqa haav bun ninh mbuo bieqc mingh zoux hungh diex nyei gong
yiem naaiv deix mienh mbu ndongx maaih yu ndaa fingx
 ndaa ni en
 han nan yaa
 mi saa en caux aa saa li yaa
wuov dauh hlo jiex nyei domh jien cuotv siang mbuox bun ninh mbuo
 ndaa ni en ninh heuc mben te satv saa
 haa nan yaa ninh heuc satv lakv
 mi saa en ninh heuc mesaakv
 aengx maaih aa saa li yaa ninh cuotv mbuox heuc aa mbetc ne go
mv baac ndaa ni en dingc hnyouv maiv nyanc hungh diex gauh longx jiex nyei ga naaiv yaac maiv hopv hungh diex nyei a ngunc diuv bun ganh maaih uix
 ninh ziouc tov wuov dauh domh jien nqoi nzuih bun ninh maiv zoux bun ganh maaih uix
tin hungh ziouc bun domh jien horpc hnyouv ndaa ni en yaac korv lienh ninh
domh jien gorngv mbuox ndaa ni en
yie gamh nziex yie nyei ziouv
 hungh diex
 ninh paaiv ziangx meih mbuo nyei nyanc hopv
 se gorngv hungh diex buatc meih mbuo nyei hmien mueic maiv nzueic
 maiv ndongc caux meih mbuo hnyangx jeiv fih ndongc wuov deix nyei nor
 meih mbuo ziouc bun yie zuqc hungh diex hngaqv yie nyei m nqorngv ndutv
ndaa ni en ziouc gorngv mbuox domh jien paaiv daaih gunv ndaa ni en
 haa nan yaa
 mi saa en caux aa saa li yaa wuov dauh mienh
tov seix yie mbuo
 meih nyei bou
 ziepc hnoi
 bun yie mbuo kungx nyanc lai
 hopv wuom baeqc hnangv
nqa haav beiv mangc yie mbuo nyei hmien mueic caux nyanc hungh diex ginv daaih kuv nyei wuov deix mienh lunx mienh nyei hmien
 ziouc ziux meih buatc horpc nyei gunv hnangv naaiv nor zoux bun yie mbuo
 meih nyei bou aqv
gunv ninh mbuo wuov dauh jien ziouc laengz nzuih hnangv naaiv nor zoux
 ziouc seix ninh mbuo ziepc hnoi
jiex liuz ziepc hnoi buatc ninh mbuo nyei hmien mueic gauh wangc siangx
 hmien gauh nzueic nyanc hungh diex nyei nyanc hopv wuov deix yietc zungv mienh lunx mienh
gunv ninh mbuo wuov dauh jien ziouc siou nqoi hungh diex paaiv bun ninh mbuo nyei nyanc hopv caux a ngunc diuv aengx bun lai ninh mbuo nyanc
tin hungh bun naaiv deix biei laanh mienh lunx mienh maaih wuonh zaang guai haic
 haih hiuv duqv nyungc nyungc sou nzaangc nyei jauv
 maaih cong mengh haic
 ndaa ni en yaac haih mengh baeqc yietc zungv laauc yaangh nyei sic caux mbeix nyei mbeix
taux hungh diex dingc ziangx dorh naaiv deix mienh lunx mienh bieqc daaih buangh ninh nyei hnoi nyieqc
 zoux hlo jiex wuov dauh domh jien
 atc be natv
 dorh ninh mbuo bieqc daaih yiem ne mbu katv netv saa hungh nyei nza hmien
hungh diex caux ninh mbuo gorngv waac
 buatc yiem naaiv deix mienh lunx mienh mbu ndongx maiv maaih yietc dauh ndongc ndaa ni en
 haa nan yaa
 mi saa en caux aa saa li yaa
 ninh mbuo ziouc duqv yiem hungh diex nyei nza hmien fu sux
maiv gunv hungh diex naaic taux haaix nyungc wuonh zaang caux cong mengh nyei jauv
 beiv yietc zungv yiem guoqv gu nyuoz zoux huaax nyinz caux zoux faatv nyei mienh
 ndaa ni en mbuo gauh longx ziepc gouv
ndaa ni en yiem wuov zoux jienv mingh taux sailatv zoux hungh gunv mbaa mbi lon daauh hnyangx
