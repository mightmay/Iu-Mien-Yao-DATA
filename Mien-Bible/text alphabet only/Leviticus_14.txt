ziouv  gorngv mbuox mose
naaiv se mienh butv gomh huv baengc longx mingh saax uix wuov hnoi oix zuqc gan nyei leiz
 oix zuqc dorh ninh mingh lorz sai mienh
sai mienh oix zuqc cuotv ga nyiec ziqc ndopv liuh ciangv
 yaac oix zuqc zaah mangc ninh
 se gorngv buatc butv gomh huv baengc nyei mienh longx mi aqv
sai mienh ziouc heuc zorqv i norm maiv maaih uix nyei norqc nangh caux si ndaa zongh ndiangx
 ba gi suix siqv caux husopc miev weic oix saax uix wuov dauh
sai mienh heuc ninh zorqv norm norqc yiem zaangh jienv wuom daaih nyei nie mor gu nguaaic daix
ninh aengx zorqv nangh wuov norm norqc caux si ndaa zongh ndiangx
 ba gi suix siqv caux husopc miev
 yietc njiec ziemx zaangh jienv wuom daaih nyei nie mor gu nguaaic daix wuov norm norqc nyei nziaamv
sai mienh oix zuqc fuqv butv liuz gomh huv baengc oix saax uix wuov laanh mienh siec nzunc
 ziouc dingc ninh cing nzengc mi aqv
 sai mienh aengx zorqv nangh wuov norm norqc bungx wuov mboux
duqv saax uix wuov dauh oix zuqc nzox ninh nyei lui houx
 teix nzengc sin zaangc nyei biei caux mba biei
 longc wuom nzaaux liuz sin ziouc maiv maaih uix aqv
 nqa haav bieqc ndopv liuh ciangv duqv nyei mv baac oix zuqc yiem ganh nyei ndopv liuh ga nyiec maengx siec hnoi
taux da cietv hnoi ninh oix zuqc aengx teix mba biei
 teix siaam caux mungh maih biei caux sin zaangc nyei yietc zungv biei
 ninh oix zuqc nzox lui houx
 longc wuom nzaaux sin
 ninh ziouc cing nzengc mi aqv
taux da betv hnoi ninh oix zuqc dorh i dauh ba gi yungh gouv dorn caux yietc dauh doix hnyangx nyei ba gi yungh zeic
 yietc zungv maiv waaic fangx nyei
 yaac oix zuqc dorh juqv morqv bienx mbuonv muonc zorpc jienv ga lanv youh zoux fongc horc ziec nyei laangh ziqc
 yaac oix zuqc dorh yietc gorngc ziepc gouv nyei buo gouv ga lanv youh
tengx ninh saax uix wuov dauh sai mienh ziouc dorh saax uix nyei mienh caux ninh fongc horc ziec nyei ga naaiv taux ziouv  nyei nza hmien
 wuic buangh ndopv liuh nyei gaengh ndaangc
sai mienh ziouc zorqv yietc dauh wuov deix ba gi yungh gouv dorn caux yietc gorngc ziepc gouv nyei buo gouv ga lanv youh ziec weic zoux dorngc nyei zuiz
 ninh oix zuqc zorqv daaih yiem ziouv  nyei nza hmien cunv ging weic zoux cunv ging fongc horc nyei ga naaiv
sai mienh oix zuqc yiem daix ziec weic fiqv zuiz caux buov ziec nyei ga naaiv wuov norm cing nzengc dorngx daix
 weic zuqc ziec fiqv zoux dorngc zuiz nyei ga naaiv caux ziec weic fiqv zuiz nyei ga naaiv fih hnangv nyei benx sai mienh nyei nzengc
 se cing nzengc jiex nyei ga naaiv
sai mienh ziouc zorqv deix ziec weic zoux dorngc zuiz wuov dauh saeng kuv nziaamv guoqv saax uix naaiv dauh mienh nyei mbiaauc bung m normh biouv caux mbiaauc jieqv buoz ndoqv nyeiz caux mbiaauc jieqv zaux ndoqv nyeiz
sai mienh yaac oix zuqc zorqv deix wuov gorngc ziepc gouv nyei buo gouv ga lanv youh dox ganh nyei zaaix jieqv buoz zaangv
yaac longc mbiaauc jieqv buoz ndoqv ziangv coqv yiem zaaix jieqv buoz zaangv nyei youh
 ziouc yiem ziouv nyei nza hmien tiu siec nzunc
ninh oix zuqc aengx zorqv deix yiem zaaix jieqv buoz zaangv zengc njiec nyei youh guoqv jienv oix saax uix wuov dauh mienh nyei mbiaauc bung m normh biouv
 caux mbiaauc jieqv buoz ndoqv nyeiz
 caux mbiaauc jieqv zaux ndoqv nyeiz
 se yiem guoqv liuz ziec weic fiqv zoux dorngc zuiz wuov dauh saeng kuv nyei nziaamv gu nguaaic
sai mienh nyei buoz zaangv zengc njiec nyei youh oix zuqc nzaatv saax uix wuov laanh mienh nyei m nqorngv ziouc yiem ziouv nyei nza hmien tengx ninh fiqv zuiz
sai mienh aengx zorqv fongc horc weic fiqv zuiz nyei ga naaiv daaih ziec tengx saax uix wuov laanh mienh fiqv zuiz
 nqa haav daix buov ziec nyei saeng kuv
sai mienh ziouc zorqv daaih caux fongc horc ziec nyei laangh ziqc an wuov ziec dorngh tengx ninh fiqv zuiz
 ninh ziouc cing nzengc mi aqv
mv baac se gorngv mienh jomc haic
 maaiz maiv jiez naaiv buoqv ga naaiv
 oix zuqc dorh yietc dauh ba gi yungh gouv cunv ging weic fiqv zoux dorngc nyei zuiz
 yaac oix zuqc dorh i morqv mbuonv muonc zorpc jienv ga lanv youh weic zoux buov ziec nyei laangh ziqc
 aengx dorh yietc gorngc ziepc gouv nyei buo gouv ga lanv youh
caux i norm norqc nqo fai i norm baeqc gopv lunx ziux ninh haih lorz duqv nyei
 longc norm ziec fiqv zuiz
 aengx longc norm buov ziec
taux da betv hnoi oix saax uix wuov laanh mienh oix zuqc dorh naaiv buoqv ga naaiv taux ziouv nyei nza hmien
 wuic buangh ndopv liuh nyei gaengh ndaangc
 jiu bun sai mienh weic tengx ninh saax uix
sai mienh ziouc zorqv ziec weic fiqv zoux dorngc zuiz nyei ba gi yungh dorn
 caux yietc gorngc ziepc gouv nyei buo gouv ga lanv youh
 yiem ziouv nyei nza hmien cunv ging weic zoux cunv ging fongc horc nyei ga naaiv
ninh ziouc daix ziec weic fiqv zoux dorngc zuiz naaiv dauh ba gi yungh dorn
 zorqv deix nziaamv guoqv oix saax uix naaiv dauh mienh nyei mbiaauc bung m normh biouv
 caux mbiaauc jieqv buoz ndoqv nyeiz
 caux mbiaauc jieqv zaux ndoqv nyeiz
sai mienh oix zuqc aengx zorqv deix ga lanv youh dox ganh nyei zaaix jieqv buoz zaangv
aengx longc mbiaauc jieqv buoz ndoqv ziangv coqv yiem zaaix jieqv buoz zaangv nyei youh
 ziouc yiem ziouv  nyei nza hmien tiu siec nzunc
aengx longc deix yiem ninh nyei buoz zaangv zengc njiec nyei youh guoqv jienv mbiaauc bung m normh biouv caux mbiaauc jieqv buoz ndoqv nyeiz caux mbiaauc jieqv zaux ndoqv nyeiz
 se yiem guoqv liuz ziec weic fiqv zuiz wuov dauh saeng kuv nyei nziaamv gu nguaaic
yiem sai mienh nyei buoz zaangv zengc njiec nyei youh nzaatv saax uix wuov laanh mienh nyei m nqorngv
 sai mienh ziouc yiem ziouv  nyei nza hmien tengx ninh fiqv zuiz
sai mienh oix zuqc tengx ninh ziec
 ziux wuov laanh mienh lorz duqv nyei
 norqc nqo fai baeqc gopv lunx
yietc norm ziec weic fiqv zuiz
 yietc norm zoux buov ziec nyei ga naaiv caux fongc horc nyei laangh ziqc yietc njiec buov
 hnangv naaiv zoux
 sai mienh ziouc yiem ziouv nyei nza hmien tengx oix saax uix wuov laanh mienh fiqv zuiz
naaiv se butv liuz gomh huv baengc oix saax uix mv baac maaiz maiv jiez hnangv yietc gau horpc zuqc maaiz daaih fongc horc ziec nyei leiz
ziouv gorngv mbuox mose caux aalon
meih mbuo bieqc kaa naa an deic bung
 dongh yie oix jiu benx meih mbuo nzipc nyei buonc deic bung
 se gorngv yie bun haaix norm biauv jiex mbuov
biauv ziouv oix zuqc mingh mbuox sai mienh
  yie buatc hnangv yie nyei biauv cuotv nyungc baengc nor
sai mienh ziouc heuc ninh mbuo bienh yiem biauv gu nyuoz nyei nyungc nyungc ga naaiv cuotv nzengc ninh cingx daaih bieqc mingh zaah mangc biauv jiex mbuov nyei dorngx
 nzauh heix oix zuqc dingc naaiv deix ga naaiv maaih uix
 nqa haav sai mienh bieqc mingh zaah mangc biauv
ninh zaah mangc yiem njongc wuov deix jiex mbuov nyei dorngx
 buatc yietc diemv yietc diemv maeng nyei
 siqv nyei
 hnangv bieqc ndo deix nyei nor
 maiv zeiz kungx yiem ga nyiec liangv nyei hnangv
sai mienh ziouc cuotv ga nyiec
 yiem wuov gaengh ndaangc guon jienv gaengh
 maiv bun mienh bieqc siec hnoi
taux da cietv hnoi sai mienh aengx mingh zaah mangc
 buatc jiex mbuov nyei dorngx yiem njongc butv jangv jienv mingh nor
ninh ziouc heuc mienh caeqv cuotv jiex mbuov wuov deix la bieiv dorh mingh guangc ga nyiec ziqc zingh maaih uix nyei dorngx
yaac oix zuqc heuc mienh guaaih nzengc biauv gu nyuoz nyei norm norm dorngx
 guaaih ndutv nyei ga naaiv mbuonv oix zuqc dorh mingh guangc ga nyiec ziqc zingh maaih uix nyei dorngx
ninh mbuo oix zuqc aengx zorqv siang la bieiv dorh mingh div caeqv cuotv wuov deix
 aengx longc siang ba naih nie naic jienv
se gorngv caeqv cuotv wuov deix la bieiv
 guaaih liuz biauv aengx naic jienv
 nqa haav buatc aengx jiex mbuov nor
sai mienh oix zuqc mingh zaah mangc
 se gorngv buatc jiex mbuov jangv jienv mingh
 se buatc doqc nyei nor
 biauv yaac maaih uix aqv
yietc norm biauv oix zuqc caeqv nzengc
 la bieiv
 ndiangx
 nie
 oix zuqc bienh mingh guangc ga nyiec ziqc zingh maaih uix nyei dorngx
dongh guon jienv biauv nyei ziangh hoc
 haaix dauh bieqc
 wuov dauh maaih uix taux hmuangx
haaix dauh yiem wuov norm biauv bueix fai nyanc ga naaiv
 wuov dauh oix zuqc nzox ganh nyei lui houx
mv baac se gorngv naic liuz biauv
 nqa haav sai mienh daaih zaah mangc
 buatc maiv jaa jiex mbuov nor
 ninh ziouc dingc biauv maiv maaih uix
 weic zuqc jiex mbuov nyei jauv baac mi aqv
weic saax naaiv norm biauv nyei uix oix zuqc longc i norm norqc caux si ndaa zongh ndiangx
 ba gi suix siqv caux husopc miev
ninh oix zuqc zorqv norm norqc yiem zaangh jienv wuom daaih nyei nie mor gu nguaaic daix
ninh oix zuqc aengx zorqv nangh wuov norm norqc caux si ndaa zongh ndiangx
 ba gi suix siqv caux husopc miev
 yietc njiec ziemx yiem daix wuov norm norqc nyei nziaamv caux wuom daaih
 ziouc fuqv biauv siec nzunc
ninh ziouc longc norqc nziaamv
 wuom daaih
 norqc nangh
 si ndaa zongh ndiangx
 husopc miev caux ba gi suix siqv saax biauv nyei uix
nangh wuov norm norqc ninh zorqv daaih bungx cuotv ga nyiec ziqc zingh gan mboux mingh
 hnangv naaiv zoux
 ninh saax biauv nyei uix
 biauv ziouc cing nzengc mi aqv
naaiv deix leiz se weic butv gomh huv baengc
 weic butv faang sietv
weic lui houx fai biauv jiex mbuov nyei leiz
weic ndopv omx
 ndopv peux fai ndopv tuix setv hnangv laauz nor
 se weic bun cing haaix nyungc maaih uix
 haaix nyungc maiv maaih uix
naaiv se gomh huv baengc caux biauv jiex mbuov nyei baengc oix zuqc gan nyei leiz
