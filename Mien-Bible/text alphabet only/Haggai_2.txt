dongh wuov hnyangx
 cietv hlaax nyic ziepc yietv wuov hnoi
 ziouv  longc douc waac mienh
 hakv gai
 douc gorngv
oix zuqc naaic yu ndaa deic nyei saengv ziouv
 se se an ti en nyei dorn
 se lupv mbaa mben
 caux ye ho saa ndakc nyei dorn
 yo su waa domh sai mienh
 caux yietc zungv zuqc guaatv mingh nzuonx daaih nyei baeqc fingx
yiem meih mbuo mbu ndongx corc zengc haaix dauh duqv buatc jiex zinh ndaangc wuov norm biauv maaih nyei njang laangc
 ih zanc meih mbuo buatc hnangv haaix nor
 meih mbuo mangc buatc maiv ndongc yietc deix wuov norm fai
ziouv gorngv
  o se lupv mbaa mben aac
 gunv bungx hnyouv
 o ye ho saa ndakc nyei dorn
 yo su waa domh sai mienh aac
 gunv bungx hnyouv
 yiem naaiv deic bung nyei zuangx baeqc fingx aac
 gunv bungx hnyouv aqv
  ziouv hnangv naaiv gorngv
 nernh jiex nyei ziouv  gorngv
  gunv zoux gong weic zuqc yie caux meih mbuo yiem
naaiv se meih mbuo yiem i yipv deic bung cuotv daaih wuov zanc yie caux meih mbuo liepc jiez nyei ngaengc waac
 yie nyei singx lingh yaac yiem meih mbuo mbu ndongx
 maiv dungx gamh nziex
nernh jiex nyei ziouv  hnangv naaiv gorngv
  maiv nangc lauh yie aengx oix nqamv nzunc lungh caux baamh gen
 koiv caux ndau
yie oix nqamv maanc guoqv
 maanc guoqv mienh nyei zinh zoih ziouc bieqc daaih
 yie ziouc bun naaiv norm biauv maaih njang laangc buangv nzengc
  naaiv se nernh jiex nyei ziouv  gorngv nyei waac
nernh jiex nyei ziouv  gorngv
  jiem se yie nyei
 nyaanh yaac yie nyei
nernh jiex nyei ziouv  gorngv
  ih zanc naaiv norm biauv nyei njang laangc oix gauh hlo zinh ndaangc wuov norm nyei njang laangc
 yiem naaiv norm dorngx yie oix ceix baengh orn
  naaiv se nernh jiex nyei ziouv  gorngv
yiem ndaa li atc zoux hungh diex
 da nyeic hnyangx
 juov hlaax
 nyic ziepc feix wuov hnoi
 ziouv longc douc waac mienh
 hakv gai
 douc waac
hakv gai gorngv
nernh jiex nyei ziouv  hnangv naaiv gorngv
  oix zuqc naaic gaax zuangx sai mienh
 leiz latc hnangv haaix nor gorngv
se gorngv maaih dauh mienh longc ninh nyei lui zormx cing nzengc orv
 zormx jienv orv nyei dorngx yaac kuatv zuqc njuov
 fai wuonh zuoqc nyei lai
 fai a ngunc diuv
 fai ga lanv youh
 fai haaix nyungc nyanc hopv
 wuov deix ga naaiv ziouc cing nzengc nyei fai
 sai mienh mbuo dau
maiv cing nzengc
hakv gai aengx gorngv
se gorngv mienh laaix muoqv zuqc janx daic maaih uix
 aengx muoqv zuqc naaiv deix haaix nyungc ga naaiv
 wuov nyungc ga naaiv maaih uix nyei
 sai mienh dau
maaih uix nyei
hakv gai ziouc gorngv
ziouv  gorngv
  yiem yie nyei nza hmien naaiv deix mienh caux naaiv deix baeqc fingx m daaih hnangv naaic
 ninh mbuo zoux cuotv nyei nyungc nyungc ga naaiv caux ninh mbuo yiem ziec dorngh ziec nyei nyungc nyungc zungv maaih uix
+ ih zanc meih mbuo hnamv mangc gaax
 yiem ih hnoi mingh oix hnangv haaix nor
 hnamv mangc gaax
 zaangc ziouv nyei biauv maiv gaengh maaih yietc kuaaiv la bieiv lapv kuaaiv
 meih mbuo hnangv haaix nor
maaih haaix dauh mienh mingh taux cuqv ndui laaic haih hlaau duqv nyic ziepc tongv mv baac kungx duqv ziepc tongv hnangv
 mingh taux diuv ongx laaic haih duqv hmz ziepc gorngc mv baac kungx duqv nyic ziepc gorngc hnangv
yie bun nziaaux jorm buonc daaih hoic meih mbuo zuangx nyei ga naaiv butv latc douz yaac bun duih borqc mborqv
 mv baac meih mbuo maiv nzuonx daaih lorz yie
  ziouv  hnangv naaiv gorngv
yiem naaiv norm hnoi mingh
 se juov hlaax
 nyic ziepc feix wuov hnoi
 longx longx nyei hnamv taux liepc zaangc ziouv nyei biauv nyei gorn ndoqv nyei hnoi
 hnamv mangc gaax
 yiem naaiv mingh nqa haav oix maaih haaix nyungc cuotv
maiv gunv lamz maiv maaih mbiauh
 a ngunc hmei
 ngongh nyorx ndiangx
 ziqc liouh ndiangx caux ga lanv ndiangx yaac maiv gaengh cuotv biouv
 yiem ih hnoi mingh yie oix ceix fuqv bun meih mbuo
dongh naaiv norm hlaax
 nyic ziepc feix wuov hnoi
 hakv gai duqv zipv ziouv nyei da nyeic nzunc waac gorngv
oix zuqc mbuox yu ndaa nyei saengv ziouv
 se lupv mbaa mben
 yie oix nqamv lungh caux ndau
yie oix mbienv nzengc maanc guoqv nyei weic
 yaac mietc nzengc maanc guoqv nyei qaqv
 oix mbienv nzengc ninh mbuo mborqv jaax nyei maaz cie caux zaangv maaz cie nyei mienh
 maaz caux geh maaz nyei mienh oix zuqc daic
 gorqv mienh yaac zuqc gorqv mienh nyei gorx youz nyei nzuqc ndaauv daix
nernh jiex nyei ziouv  gorngv
  yie nyei bou
 se an ti en nyei dorn
 se lupv mbaa mben aah
 taux wuov hnoi yie oix paaiv meih dengv yie nyei mbuox gunv
   ziouv gorngv
  yie ginv meih daaih
  naaiv se nernh jiex nyei ziouv  gorngv nyei waac
