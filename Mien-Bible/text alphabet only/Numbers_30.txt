mose gorngv mbuox fingx fingx i saa laa en mienh nyei bieiv zeiv
naaiv se ziouv paaiv nyei waac
se gorngv haaix dauh laengz ngaengc waac bun ziouv fai houv ganh zoux yietc nyungc
 ninh yaac maiv dungx bun ninh nyei waac ndortv
 oix zuqc ei nzengc ninh laengz nyei joux joux waac zoux
se gorngv haaix dauh sieqv corc yiem jienv ninh nyei die nyei biauv wuov zanc laengz ngaengc waac bun ziouv fai houv ganh zoux yietc nyungc
ninh nyei die yietv haiz taux ninh laengz nyei fai houv nyei waac yaac maiv gorngv haaix nyungc
 ninh laengz nyei caux houv nyei joux joux waac ziouc yiem jienv aqv
mv baac se gorngv ninh nyei die yietv haiz wuov zanc laanh jienv
 maiv bun ninh zoux
 ninh laengz nyei caux houv nyei waac yietc zungv ziouc baac mi aqv
 ziouv ziouc guangc bun ninh aqv
 weic zuqc ninh nyei die maiv kangv bun ninh ei jienv zoux
se gorngv sieqv maiv gaengh dorng jaa nyei ziangh hoc laengz ngaengc waac
 maiv gunv za gengh laengz fai la guaih laengz
 fai ninh houv ganh zoux yietc nyungc
 nqa haav ninh dorng jaa
ninh nyei nqox haiz ninh hnangv naaiv laengz yaac maiv gorngv haaix nyungc nor
 ninh laengz nyei fai houv nyei waac corc yiem nyei
mv baac se gorngv ninh nyei nqox haiz nyei ziangh hoc laanh jienv
 maiv bun ninh zoux
 ninh laengz nyei fai houv nyei
 maiv gunv za gengh laengz fai la guaih laengz nyei waac
 yietc zungv ziouc baac mi aqv
 ziouv  yaac oix guangc bun ninh
haaix dauh auv guaav fai auv leih laengz ngaengc waac fai houv ganh zoux yietc nyungc
 ninh oix zuqc ei jienv wuov deix waac zoux nzengc
se gorngv maaih jaa nyei m sieqv dorn laengz ngaengc waac fai houv ganh zoux yietc nyungc
ninh nyei nqox haiz yaac maiv gorngv haaix nyungc
 maiv laanh ninh
 ninh laengz nyei caux houv nyei yietc zungv ziouc yiem nyei
mv baac se gorngv nqox yietv haiz ninh hnangv wuov nor laengz yaac laanh jienv
 maiv bun ninh ei jienv zoux
 ninh laengz nyei caux houv nyei ziouc baac mi aqv
 weic zuqc ninh nyei nqox laanh jienv maiv bun ninh zoux
 ziouv ziouc guangc bun ninh mi aqv
maiv gunv auv laengz haaix nyungc fai houv ganh zoux yietc nyungc yaac zeiz
 ninh nyei nqox maaih leiz dingc bun ninh ei jienv zoux fai maiv bun ninh zoux
mv baac se gorngv hnoi jiex hnoi nqox maiv gorngv haaix nyungc
 se funx dingc bun ninh ei ninh laengz nyei waac zoux
 weic zuqc nqox haiz wuov hnoi yaac maiv gorngv haaix nyungc cingx funx ninh dingc bun ninh nyei auv ei jienv zoux
se gorngv nqox haiz liuz mv baac nqa haav cingx daaih laanh jienv
 maiv bun auv ei ninh laengz nyei waac zoux
 nqox ganh oix zuqc ndaam auv nyei zuiz
naaiv se ziouv  jiu bun mose nyei leiz gorngv maiv maaih jaa nyei sieqv corc yiem die nyei biauv fai maaih jaa nyei m sieqv dorn laengz ngaengc waac nyei jauv
