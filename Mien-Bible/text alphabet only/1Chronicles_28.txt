ndaawitv heuc i saa laa en nyei zuangx jien gapv zunv yiem ye lu saa lem
 se heuc fingx fingx nyei bieiv zeiv
 fu sux hungh diex nyei guanh guanh baeng nyei bieiv zeiv
 caux gunv yietc cin dauh baeng
 yietc baeqv dauh baeng nyei bieiv zeiv
 liuc leiz hungh caux hungh dorn nyei jaa dingh caux saeng kuv wuov deix
 caux goux hungh dinc nyei jien caux henv haic nyei jun baeng
 caux daamv hlo nyei jun zeiv mienh
ndaawitv hungh souv jiez sin daaih gorngv
yie nyei gorx youz
 yie nyei baeqc fingx aac
 muangx yie gorngv
 yie maaih hnyouv ceix norm biauv weic an ziouv nyei laengz ngaengc waac faang yaac weic mbuo nyei tin hungh lorngx zaux nyei dorngx
 yie zungv liuc leiz ziangx ceix aqv
mv baac tin hungh gorngv mbuox yie
  meih maiv dungx weic yie nyei mengh liepc norm biauv
 weic zuqc meih zoux baeng yaac bun mienh nyei nziaamv liouc cuotv
mv baac ziouv
  i saa laa en nyei tin hungh
 yiem yie nyei die nyei biauv zong mienh ginv yie cuotv daaih liepc yie zoux hungh yietc liuz gunv i saa laa en
 ninh ginv yu ndaa fingx zoux bieiv
 yaac yiem yu ndaa fingx ginv yie nyei die nyei biauv
 yiem yie nyei die nyei dorn mbuo gu nyuoz ninh a hneiv liepc yie zoux hungh gunv i saa laa en mienh
yiem yie nyei yietc zungv dorn
ziouv yaac bun yie duqv dorn camv nyei
 ninh ginv yie nyei dorn
 saa lo morn
 zoux hungh zueiz ziouv nyei guoqv nyei hungh weic gunv i saa laa en deic bung
ninh gorngv mbuox yie
  meih nyei dorn
 saa lo morn
 oix weic yie ceix norm biauv caux weih biauv nyei laatc
 weic zuqc yie ginv ninh daaih zoux yie nyei dorn
 yie yaac oix zoux ninh nyei die
se gorngv ninh jienh gan longx yie nyei lingc caux leiz hnangv ih zanc nor
 yie ziouc yietc liuz liepc wuonv ninh nyei guoqv
weic naaiv
 dorng jienv ziouv nyei wuic
 yietc zuangx gapv zunv nyei i saa laa en mienh nyei nza hmien
 mbuo nyei tin hungh yaac haiz nyei
 meih mbuo oix zuqc lorz yaac ei jienv ziouv
 meih mbuo nyei tin hungh
 nyei yietc zungv leiz latc
 hnangv naaic meih mbuo haih duqv nzipc naaiv norm longx haic nyei deic bung yaac liouh jienv bun meih mbuo nyei dorn jueiv fun faqv yietc liuz duqv nzipc
yie nyei dorn
 saa lo morn aah
 meih oix zuqc nyiemc meih nyei die nyei tin hungh
 longc nzengc hnyouv yaac buangv eix fu sux ninh
 weic zuqc ziouv zaah mangc zuangx mienh nyei hnyouv yaac mengh baeqc yietc zungv nyei za eix caux hnamv nyei sic
 se gorngv meih lorz ninh
 ninh ziouc bun meih lorz duqv buatc
 se gorngv meih guangc ninh
 ninh ziouc yietc liuz guangc meih aqv
ih zanc muangx longx oc
 ziouv ginv meih daaih liepc norm biauv weic benx singx dinc
 meih oix zuqc henv yaac zoux taux ziangx
ndaawitv zorqv zoux zaangc tin hungh nyei biauv nyei za eix jiu bun ninh nyei dorn
 saa lo morn
 se zorqv zoux nyei biauv
 siou jaaix nyei ga naaiv nyei dorngx
 gu nguaaic wuov nzangh nyei gen caux biauv gu nyuoz nyei qongx qongx caux an ceix en nyei weic wuov qongx nyei nyungc zeiv
ninh yaac zorqv dongh ninh yiem hnyouv hnamv cuotv weic zaangc ziouv  nyei biauv nyei laatc gu nyuoz nyei za eix caux weih gormx biauv nyei qongx qongx caux tin hungh nyei biauv siou jaaix nyei ga naaiv nyei dorngx caux siou mienh fungx bun tin hungh wuov deix ga naaiv nyei dorngx
ndaawitv aengx paaiv ziangx ninh nyei dorn
 guanh guanh sai mienh caux lewi mienh oix zuqc hnangv haaix nor fu sux zoux ziouv nyei biauv nyei gong yaac weic yiem zaangc ziouv nyei biauv gu nyuoz zoux nyei yietc zungv jaa dorngx
ninh aengx mbuox ziangx longc jiem nyei hniev daauh weic zoux yietc nyungc yietc nyungc nyei yietc zungv jiem jaa dorngx
 caux longc nyaanh nyei hniev daauh weic zoux yietc nyungc yietc nyungc nyei yietc zungv nyaanh jaa dorngx
ninh gorngv jiem dang jaax caux jiem dang nyei hniev daauh
 yietc norm dang jaax caux yietc norm dang nyei hniev daauh
 yietc norm nyaanh dang jaax caux yietc norm nyaanh dang
 ziux qiemx zuqc longc fu sux nyei norm norm dang jaax nyei hniev daauh
an njuov gengx tin hungh nyei yietc norm yietc norm jiem dieh nyei hniev daauh caux norm norm nyaanh dieh nyei hniev daauh
norm norm jiem ba gen nyaapv
 jiem bunh caux jiem nzormc nyei zien jiem nyei hniev daauh
 yietc norm yietc norm jiem nzormc nyaanh nzormc nyei hniev daauh
longc zien jiem zoux buov hung dieh nyei hniev daauh
 ninh yaac gorngv longc jiem zoux ke lu mbim nyei jiem cie nyei hniev daauh
 se yang ndaatv yiem ziouv nyei laengz ngaengc waac faang gu nguaaic wuov deix ke lu mbim nyei cie
ndaawitv gorngv
naaiv deix yietc zungv gong nyei za eix fiev jienv nyei
 weic zuqc ziouv nyei buoz tengx yie fiev cuotv daaih
 ninh bun yie bieqc hnyouv ninh nyei za eix zoux nyei yietc nyeic
ndaawitv yaac gorngv mbuox ninh nyei dorn
 saa lo morn
meih oix zuqc henv
 zungx jienv daamv zoux ziangx naaiv deix gong
 maiv dungx gamh nziex
 maiv dungx haeqv ganh suei
 weic zuqc ziouv  tin hungh
 yie nyei tin hungh
 caux meih yiem
 ninh yaac maiv bungx ndortv meih yaac maiv guangc meih taux zoux ziangx zaangc ziouv  nyei biauv nyei gong
maaih yietc guanh yietc guanh sai mienh caux lewi mienh weic zoux zaangc tin hungh nyei biauv nyei nyungc nyungc gong
 maaih mienh caux meih yiem
 dongh maaih buoz dauh zoux nyungc nyungc gong
 yaac buangv hnyouv tengx meih zoux
 zuangx jien caux zuangx baeqc fingx yaac oix ei jienv meih paaiv nyei yietc zungv waac
