yo si yaa faaux weic zoux hungh wuov zanc ninh duqv hietc hnyangx
 ninh yiem ye lu saa lem gunv faah ziepc yietv hnyangx
ziux ziouv  mangc ninh zoux duqv horpc
 yaac gan ninh nyei ong taaix
 ndaawitv
 nyei jauv yangh
 maiv huin mbiaauc yaac maiv huin zaaix
yo si yaa zoux hungh gunv hietc hnyangx wuov hnyangx
 ninh corc lunx nyei ziangh hoc
 ninh jiez gorn lorz ninh nyei ong taaix
 ndaawitv
 nyei tin hungh
 ninh gunv ziepc nyeic hnyangx wuov hnyangx
 ninh jiez gorn fioux yu ndaa caux ye lu saa lem
 ninh mietc nzengc yiem hlang zaangc zienh nyei dorngx
 aa se laa zienh nyeiz nyei fangx
 zuqc daaih caux dox daaih nyei miuc fangx
zuangx mienh yiem ninh nyei nza hmien caeqv waaic nzengc mbaa an zienh nyei ziec dorngh
 hngaqv njiec nzengc yiem wuov deix ziec dorngh gu nguaaic nyei buov hung dieh
 ninh mbuo zorqv aa se laa nyei fangx caux zuqc daaih dox daaih nyei miuc fangx mborqv muonc nzengc morc benx mbuonv hiaamx jienv fongc horc ziec bun wuov deix miuc fangx nyei mienh nyei zouv
ninh yaac zorqv wuov deix zienh nyei sai mienh nyei mbungv an jienv ziec dorngh buov
 ziouc fioux yu ndaa caux ye lu saa lem
ninh yiem maa natv se
 e faa im
 si me on
 liemh mingh taux napv taa li nyei norm norm zingh caux huing gormx baaic waaic nyei dorngx
ninh caeqv nzengc gormx i saa laa en deic bung nyei ziec dorngh
 mborqv muonc aa se laa zienh nyeiz nyei fangx
 zorqv miuc fangx morc benx mbuonv yaac hngaqv yietc zungv buov hung dieh njiec nzengc
 nqa haav ninh nzuonx ye lu saa lem
yo si yaa zoux hungh ziepc betv hnyangx wuov hnyangx
 weic fioux nzengc deic bung caux zaangc tin hungh nyei biauv ninh paaiv aa saa lai yaa nyei dorn
 saafaan
 caux gunv zingh nyei domh jien
 maa aa se aa
 caux yo aa haatc nyei dorn
 yo aa sou biuv
 mingh zorc ziouv
  ninh nyei tin hungh
 nyei biauv
ninh mbuo ziouc mingh lorz hin ki yaa domh sai mienh zorqv zuov gaengh nyei lewi mienh siou daaih nyei yietc zungv nyaanh jiu bun ninh
 naaiv deix nyaanh se yiem maa natv se
 e faa im
 caux yietc zungv zengc njiec nyei i saa laa en mienh caux yu ndaa
 mben yaa min aengx caux ye lu saa lem nyei baeqc fingx siou daaih nyei nyaanh
ninh mbuo aengx zorqv naaiv deix nyaanh jiu bun zorc zaangc ziouv  nyei biauv nyei gunv gong mienh
 naaiv deix gunv gong mienh jiu bun zorc biauv nyei gong mienh zorc longx daaih hnangv loz wuov nor
ninh mbuo aengx jiu bun ndiangx zaangc caux gomv biauv zaangc weic maaiz zuqc daaih nyei la bieiv caux ndiangx zoux haengh
 zoux ndiangx laangh zorc dongh yu ndaa hungh guangc bun ninh waaic nyei dorngx
naaiv deix mienh ziepc zuoqv nyei zoux gong
 gunv gong mienh maaih lewi mienh
 me laa li nyei zeiv fun
 yaa haatc caux o mbaa ndi
 caux ko haatv nyei zeiv fun
 se kaa li yaa caux me sun laam
 maaih haih longc zoux nzung nyei jaa sic nyei yietc zungv lewi mienh
ninh mbuo gunv bienh ga naaiv nyei gong mienh caux gunv zoux nyungc nyungc gong nyei mienh
 aengx maaih deix lewi mienh zoux sou biuv caux jien caux zuov gaengh mienh
ninh mbuo zorqv dongh dorh bieqc zaangc ziouv nyei biauv nyei nyaanh cuotv wuov zanc
 hin ki yaa sai mienh lorz buatc ziouv  nyei leiz latc sou
 dongh tin hungh longc mose jiu bun nyei sou
hin ki yaa gorngv mbuox saafaan sou biuv
yie yiem zaangc ziouv nyei biauv gu nyuoz lorz buatc leiz latc sou
 ninh ziouc jiu bun saafaan mi aqv
saafaan ziouc dorh sou mingh bun hungh diex
 ninh aengx gorngv
hungh diex paaiv bun meih nyei bou zoux nyei gong yietc zungv zoux jienv aqv
ninh mbuo zorqv yiem zaangc ziouv  nyei biauv nyei nyaanh dox cuotv nzengc jiu bun gunv gong mienh caux gong mienh
saafaan sou biuv aengx gorngv mbuox hungh diex
hin ki yaa sai mienh bun njunc sou yie
 saafaan ziouc yiem hungh diex nyei nza hmien doqc
hungh diex haiz leiz latc sou nyei waac
 ninh ziouc betv ninh nyei lui
ninh ziouc paaiv hin ki yaa caux saafaan nyei dorn
 aa hi kam
 caux mikaa nyei dorn
 apc ndon
 caux saafaan sou biuv caux hungh diex nyei bou
 aa saax yaa
mingh tengx yie yaac tengx zengc njiec nyei i saa laa en caux yu ndaa mienh naaic ziouv  taux lorz buatc naaiv njunc sou gu nyuoz nyei waac
 ziouv  za gengh
 qiex jiez haic mbuo
 laaix mbuo nyei ong taaix maiv ei jienv ziouv  nyei waac
 se maiv ziux naaiv njunc sou fiev nyei yietc zungv waac
hin ki yaa aengx caux hungh diex paaiv nyei wuov deix mienh ziouc mingh lorz dauh douc waac mienh m sieqv dorn
 mbuox heuc hun ndaa
 hun ndaa yiem ye lu saa lem da nyeic kang
 ninh zoux hatc laa nyei fun
 tokv haatc nyei dorn
 dongh goux hungh diex nyei lui houx wuov dauh sanlum nyei auv
 ninh mbuo naaic naaiv dauh m sieqv dorn taux naaiv deix sic
hun ndaa gorngv mbuox ninh mbuo
ziouv
  i saa laa en nyei tin hungh
 hnangv naaiv nor gorngv
  oix zuqc mbuox paaiv meih mbuo daaih lorz yie wuov laanh mienh
ziouv
 hnangv naaiv nor gorngv
yie oix bun naaiv norm dorngx caux naaiv norm dorngx nyei baeqc fingx zuqc zeqc naanc
 dongh dorng jienv yu ndaa nyei hungh diex doqc naaiv njunc sou yietc zungv zioux nyei waac
weic zuqc ninh mbuo guangc yie
 buov hung bun nyiec nyei zienh
 ninh mbuo nyei buoz zoux nyei nyungc nyungc cuoqv yie qiex jiez haic
 weic naaiv yie qiex jiez
 haic naaiv norm dorngx
 yie nyei ga qiex zungv maiv haih fiu
oix zuqc mbuox yu ndaa nyei hungh
 dongh paaiv meih mbuo daaih naaic ziouv wuov dauh
ziouv
  i saa laa en nyei tin hungh
 hnangv naaiv nor gorngv taux meih muangx haiz nyei waac
weic zuqc meih haiz ninh gorngv naaiv norm dorngx caux naaiv norm dorngx nyei baeqc fingx wuov zanc
 meih hnyouv mau
 yiem tin hungh nyei nza hmien zatv ganh njiec
 yaac weic zuqc meih zatv ganh njiec betv meih nyei lui houx yaac dorng jienv yie nyiemv
 yie ziouc muangx haiz meih
 naaiv se ziouv gorngv nyei waac
yie oix bun meih guei seix
 duqv baengh orn nyei zangx jienv meih nyei zouv
 meih nyei m zing ziouc maiv buatc yie oix bun naaiv norm dorngx caux naaiv norm dorngx nyei mienh zuqc nyei yietc zungv zeqc naanc
 ninh mbuo ziouc dorh naaiv dauh m sieqv dorn dau nyei waac nzuonx mingh mbuox hungh diex
yo si yaa hungh ziouc heuc yiem yu ndaa caux ye lu saa lem nyei yietc zungv mienh gox gapv zunv daaih
hungh diex caux yu ndaa nyei zuangx mienh caux ye lu saa lem nyei baeqc fingx
 liemh sai mienh
 lewi mienh
 caux yietc zungv baeqc fingx
 maiv gunv hlo faix
 mingh taux zaangc ziouv nyei biauv
 ninh ziouc zorqv yiem zaangc ziouv nyei biauv lorz buatc wuov njunc laengz ngaengc waac nyei sou doqc bun ninh mbuo muangx
hungh diex souv jienv ninh nyei dorngx
 dorng jienv ziouv  liepc ngaengc waac
 ninh laengz oix longc nzengc hnyouv
 longc nzengc za eix ei jienv ziouv  nyei leiz latc caux lingc caux leiz yaac muangx fiev jienv naaiv njunc sou nyei yietc zungv ngaengc waac
nqa haav ninh bun yiem ye lu saa lem caux mben yaa min nyei zuangx mienh laengz ei jienv naaiv deix waac
 ye lu saa lem nyei baeqc fingx ziux tin hungh
 se ninh mbuo nyei ong taaix nyei tin hungh
 nyei ngaengc waac
 hnangv naaiv nor zoux
yo si yaa zorqv yiem i saa laa en mienh nyei dorngx yietc zungv gamh nziev nyei miuc fangx guangc
 yaac bun yiem i saa laa en gu nyuoz nyei yietc zungv mienh fu sux ziouv
  ninh mbuo nyei tin hungh
 da faanh yo si yaa nyei seix zeiv
 ninh mbuo gan jienv ziouv
  ninh mbuo nyei ong taaix nyei tin hungh
