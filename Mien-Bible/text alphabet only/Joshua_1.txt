ziouv nyei bou
 mose
 guei seix liuz
 nqa haav ziouv gorngv mbuox mose nyei borng buoz mienh
 nun nyei dorn
 yo su waa
yie nyei bou
 mose
 guei seix mi aqv
 ih zanc meih oix zuqc jiez daaih
 meih caux naaiv deix yietc zungv baeqc fingx oix zuqc jiex jor ndaen ndaaih
 bieqc yie oix jiu bun ninh mbuo
 se bun i saa laa en mienh
 wuov norm deic bung
da faanh meih mbuo nyei zaux benv caaiv nyei norm norm dorngx
 yie oix jiu bun meih mbuo nzengc
 hnangv yie caux mose laengz jiex wuov nor
meih mbuo nyei gapv jaaix ziouc yiem naamh bung nyei deic bung huaang mingh taux baqv bung le mbaa norn geh
 yaac yiem dong bung yu fe ditc domh ndaaih
 se hitv tai mienh nyei yietc zungv deic bung
 aengx mingh taux mba hnoi ndortv maengx nyei domh koiv
yiem meih nyei seix zeiv maiv maaih haaix dauh haih mborqv duqv hingh meih
 yie hnangv haaix nor caux mose yiem
 yie yaac oix hnangv wuov nor caux meih yiem
 yie zungv maiv leih nqoi meih
 yaac maiv guangc meih
meih oix zuqc henv yaac zungx jienv daamv
 weic zuqc meih zungv oix bun naaiv deix baeqc fingx duqv wuov norm deic bung benx ninh mbuo nzipc nyei buonc
 dongh yie caux ninh mbuo nyei ong taaix houv jienv oix jiu bun ninh mbuo wuov norm deic bung
meih oix zuqc henv yaac zungx jienv domh daamv
 oix zuqc faix fim ei jienv yie nyei bou
 mose
 jiu bun nyei yietc zungv leiz latc
 maiv dungx bungx ndortv yietc diuh
 weic bun meih
 maiv gunv mingh taux haaix
 haih duqv longx
maiv dungx la kuqv zanc zanc doqc naaiv buonv leiz latc sou
 ndorm ndorm muonz muonz oix zuqc fei fangv
 weic bun meih faix fim ei jienv sou fiev nyei yietc zungv waac
 hnangv naaic meih zoux nyei nyungc nyungc ziouc zoux duqv longx yaac zoux duqv dunh yunh
yie hatc liuz meih maiv zeiz
 meih oix zuqc henv yaac zungx jienv daamv
 maiv dungx gamh nziex yaac maiv dungx hnyouv namx
 weic zuqc maiv gunv meih mingh taux haaix
 ziouv
 meih nyei tin hungh
 caux meih yiem
yo su waa ziouc paaiv baeqc fingx nyei yietc zungv bieiv zeiv
 ninh gorngv
meih mbuo oix zuqc mingh gormx ndopv liuh ciangv mbuox baeqc fingx
  oix zuqc mbenc nzoih bienh fuix
 aengx maaih buo hnoi meih mbuo oix zuqc jiex naaiv jor ndaen ndaaih bieqc mingh yiem jienv dongh ziouv
 meih mbuo nyei tin hungh
 jiu bun weic benx meih mbuo nzipc nyei deic bung
yo su waa gorngv mbuox lu mben mienh
 gaatc mienh caux maa natv se ndaamv fingx mienh
oix zuqc jangx jienv ziouv  nyei bou
 mose
 mbuox meih mbuo nyei waac
 ninh gorngv
  ziouv
 meih mbuo nyei tin hungh
 liuc leiz ziangx dorngx bun meih mbuo hitv kuonx yaac jiu naaiv norm deic bung bun meih mbuo
meih mbuo nyei auv
 meih mbuo nyei fu jueiv caux saeng kuv yiem jienv naaiv jor ndaen ndaaih dong bung
 dongh mose paaiv bun meih mbuo nyei deic bung duqv nyei
 mv baac yiem meih mbuo mbu ndongx yietc zungv haih mborqv jaax nyei m jangc dorn oix zuqc dorh jienv wuoqc ginc jiex ndaaih mingh ndaangc tengx meih mbuo nyei gorx youz mborqv jaax
zuov ziouv  bun ninh mbuo hnangv meih mbuo nor
 duqv hitv kuonx yaac duqv nzipc dongh ziouv
 meih mbuo nyei tin hungh
 jiu bun weic benx ninh mbuo nyei buonc deic bung
 nqa haav meih mbuo haih nzuonx daaih yiem meih mbuo ganh nyei deic bung
 dongh ziouv  nyei bou
 mose
 jiu bun meih mbuo yiem jor ndaen ndaaih dong bung maengx
 se yiem mba hnoi cuotv maengx nyei deic bung
ninh mbuo dau yo su waa
meih heuc yie mbuo zoux nyei yietc zungv
 yie mbuo ziouc zoux aqv
 meih paaiv yie mbuo mingh haaix ndau
 yie mbuo ziouc mingh aqv
yie mbuo zinh ndaangc yiem maanc sic hnangv haaix nor muangx mose nyei waac
 ih zanc yaac hnangv wuov nor oix muangx meih nyei waac
 kungx tov ziouv
 meih nyei tin hungh
 caux meih yiem hnangv ninh zinh ndaangc caux mose yiem wuov nor
haaix dauh ngaengc jienv meih hatc nyei waac
 yaac maiv ei jienv meih nyei waac zoux
 maiv gunv meih paaiv ninh zoux haaix nyungc
 wuov dauh zungv oix zuqc daic aqv
 meih kungx oix zuqc henv yaac zungx jienv daamv
