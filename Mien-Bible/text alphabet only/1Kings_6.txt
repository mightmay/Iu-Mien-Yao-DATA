i saa laa en mienh cuotv i yipv deic bung nqa haav feix baeqv betv ziepc hnyangx
 dongh saa lo morn zoux hungh gunv i saa laa en mienh da feix hnyangx wuov hnyangx
 yiem nyeic hlaax
 se sipv hlaax
 ninh jiez gorn ceix zaangc ziouv  nyei biauv aqv
saa lo morn weic ziouv ceix nyei biauv ndaauv luoqc ziepc ndorqc
 jangv nyic ziepc ndorqc
 hlang faah ziepc ndorqc
bieqc biauv nza hmien maengx wuov qongx caux zaangc tin hungh nyei biauv fih ndongc jangv nyic ziepc ndorqc
 yaac cuotv biauv nza hmien maengx ziepc ndorqc
ninh mbuo zoux zaangc tin hungh nyei biauv nyei fong muonh gu nyuoz maengx jangv
 ga nyiec maengx hepc
ninh aengx capv biauv ga nyiec maengx weih gormx
 liemh singx dinc caux gu nyuoz jiex wuov qongx
 ninh yaac nqenx jienv benx yietc qongx yietc qongx
ga ndiev wuov nzangh jangv biaa ndorqc
 mbu ndongx wuov nzangh juqv ndorqc
 gu nguaaic wuov nzangh siec ndorqc
 biauv nyei njongc ga nyiec maengx ninh mbuo zoux dorngx lorngx ndiangx
 bun ndiangx maiv zuqc topv bieqc njongc gu nyuoz
ceix biauv nyei ziangh hoc kungx longc yiem la bieiv lomc zuqc ziangx nyei la bieiv
 hnangv naaic
 ceix nyei ziangh hoc yiem zaangc tin hungh nyei biauv maiv maaih hlieqv zueih fai bouv fai haaix nyungc hlieqv jaa sic nyei qiex mbui
bieqc ga ndiev wuov nzangh nyei gaengh yiem naamh bung maengx
 aengx maaih tei faaux taux da nyeic nzangh
 aengx yiem naaic faaux taux da faam nzangh
saa lo morn ziouc ceix ziangx zaangc ziouv  nyei biauv
 ninh yaac longc si ndaa zongh ndiangx zoux haengh yaac zoux ndiangx benv gomv gu nguaaic
huing jienv biauv ga nyiec wuov deix dorngx ninh zoux yietc nzangh biaa ndorqc hlang
 longc si ndaa zongh ndiangx bangc biauv ga hlen
ziouv  caux saa lo morn gorngv waac
 ninh gorngv
gorngv taux meih ih zanc ceix naaiv norm zaangc ziouv nyei biauv
 se gorngv meih ei jienv yie nyei leiz latc
 gan longx yie nyei diuh diuh leiz
 muangx yie nyei yietc zungv lingc
 yie ziouc ei jienv yie laengz nyei waac zoux ziangx bun meih ziux yie laengz bun meih nyei die
 ndaawitv
yie yaac oix yiem i saa laa en mienh mbu ndongx
 yaac maiv guangc yie nyei baeqc fingx i saa laa en mienh
saa lo morn ziouc ceix zaangc ziouv  nyei biauv yaac ceix ziangx aqv
biauv gu nyuoz maengx ninh longc si ndaa zongh ndiangx benv weih yiem ga ndiev ndau taux gu nguaaic nyei haengh
 ninh yaac longc zongh ndiangx benv dimc ga ndiev ndau
biauv gu nyuoz nqa haav maengx nqenx jienv yietc qongx nyic ziepc ndorqc ndaauv
 se singx dinc gauh cing nzengc jiex wuov qongx
 yaac longc si ndaa zongh ndiangx benv yiem ga ndiev ndau taux gu nguaaic haengh
singx dinc gu nyuoz jiex wuov qongx nyei nza hmien maengx aengx maaih qongx feix ziepc ndorqc ndaauv
biauv gu nyuoz yietc zungv buang jienv si ndaa zongh ndiangx yaac diu jienv ha louh caux nqoi daaih nyei biangh
 yietc zungv benx si ndaa zongh ndiangx nzengc
 mangc maiv buatc yietc deix la bieiv
singx dinc gu nyuoz jiex wuov qongx
 ninh liuc leiz ziangx an ziouv  nyei laengz ngaengc waac faang
singx dinc gu nyuoz jiex wuov qongx nyic ziepc ndorqc ndaauv
 nyic ziepc ndorqc jangv
 nyic ziepc ndorqc hlang
 gu nyuoz maengx njongc buang jienv jiem
 ninh yaac longc si ndaa zongh ndiangx zoux buov hung dieh aengx buang jienv jiem
saa lo morn longc jiem buang jienv singx dinc gu nyuoz nzengc
 aengx longc jiem limc kuangx jienv singx dinc gu nyuoz jiex wuov qongx nyei nza hmien maengx yaac buang jienv jiem
ziangh norm biauv gu nyuoz ninh longc jiem buang gormx nzengc
 singx dinc gu nyuoz jiex wuov qongx nyei buov hung dieh yaac longc jiem buang jienv
ninh longc ga lanv ndiangx zoux i dauh ke lu mbim
 yietc dauh ziepc ndorqc hlang
 an jienv singx dinc gu nyuoz jiex wuov qongx
yietc dauh ke lu mbim nyei yietc bung ndaatv biaa ndorqc ndaauv
 wuov bung yaac biaa ndorqc
 yiem naaiv bung ndaatv dueiv mueiz taux wuov bung ndaatv dueiv mueiz ziepc ndorqc
da nyeic dauh ke lu mbim yaac fih hnangv nyei
 i bung ndaatv maaih ziepc ndorqc
 weic zuqc i dauh ke lu mbim fih lomh fih hnangv nzengc
yietc dauh ke lu mbim ziepc ndorqc hlang
 wuov dauh yaac fih mbaengc
ninh zorqv ke lu mbim an jienv biauv gu nyuoz jiex wuov qongx
 ke lu mbim nyei ndaatv yang jienv
 yietc dauh nyei yietc bung ndaatv yang donx jienv yietc bung njongc
 da nyeic dauh ke lu mbim nyei wuov bung ndaatv yaac donx jienv wuov bung njongc
 i dauh nyei yietc bung ndaatv yang camx jienv jaax wuov qongx mbu ndongx
ninh yaac longc jiem buang jienv ke lu mbim
biauv gu nyuoz caux ga nyiec maengx weih gormx nyei njongc diu jienv ke lu mbim nyei fangx caux daau nyei ndiangx caux nqoi daaih nyei biangh
biauv gu nyuoz jiex wuov qongx caux ga nyiec wuov qongx ninh longc jiem dimc jienv damc ga ndiev nyei ndiangx benv
bieqc singx dinc gu nyuoz jiex wuov qongx nyei gaengh ninh longc ga lanv ndiangx zoux
 gaengh zouc yaac maaih biaa diuh lorngh
ninh longc ga lanv ndiangx zoux i dauh gaengh yaac diu jienv ke lu mbim nyei fangx caux daau nyei ndiangx caux nqoi daaih nyei biangh
 aengx longc jiem buang jienv ke lu mbim caux daau nyei fangx
weic bieqc ga nyiec wuov qongx nyei gaengh zouc longc ga lanv ndiangx zoux daaih yaac maaih biei diuh lorngh
ninh yaac longc zongh ndiangx zoux i dauh gaengh
 yietc dauh gaengh maaih i kuaaiv haih nzipv nyei
 wuov bung gaengh yaac maaih i kuaaiv haih nzipv nyei
gaengh
 ninh yaac diu jienv ke lu mbim nyei fangx caux daau nyei ndiangx caux nqoi daaih nyei biangh yaac longc jiem buang jienv yuonh nyei
ninh zoux zaangc ziouv  nyei biauv nza hmien maengx gu nyuoz wuov kang laatc benx buo yiemc zuqc daaih nyei la bieiv caux yietc yiemc si ndaa zongh ndiangx
saa lo morn zoux hungh da feix hnyangx
 sipv hlaax
 ninh mbuo liepc ziangx zaangc ziouv  nyei biauv nyei gorn ndoqv
taux ziepc yietv wuov hnyangx
 mbun hlaax
 se betv hlaax
 zaangc ziouv  nyei biauv caux biauv nyei nyungc nyungc zoux ziangx ziux dingc daaih nyei yietc nyeic
 saa lo morn longc siec hnyangx zoux ziangx mi aqv
