maaih nzunc maaih siou nzou zinh nyei mienh caux mengh dauh waaic nyei mienh daaih fatv yesu
 oix muangx ninh njaaux leiz
faa li si mienh caux njaaux leiz nyei fin saeng ziouc ngopv yesu
 ninh mbuo gorngv
naaiv laanh mienh a hneiv zipv naaic deix mengh dauh waaic nyei mienh
 corc aengx caux ninh mbuo nyanc hnaangx
yesu ziouc gorngv naaiv diuh waac beiv bun ninh mbuo muangx
se gorngv meih mbuo haaix dauh maaih yietc baeqv dauh ba gi yungh
 maaih dauh dingx laaih mingh
 ninh hnangv haaix nor zoux
 ninh maiv zeiz guangc jienv wuov deix juov ziepc juov dauh yiem wuov miev ciangv
 mingh lorz taux buatc dingx laaih wuov dauh fai
lorz buatc daaih ninh a hneiv haic
 ziouc zorqv yungh daapv jienv mba dauh nzuonx
taux biauv ninh heuc ninh nyei gorx youz caux laangz zaangc mienh daaih
 mbuox ninh mbuo
  oix zuqc lomh nzoih tengx yie a hneiv
 weic zuqc yie nyei ba gi yungh
 dingx laaih mingh wuov dauh
 yie lorz buatc daaih aqv
yie mbuox meih mbuo
 fih hnangv nyei
 maaih laanh mienh goiv hnyouv guangc zuiz nor
 yiem tin dorngh wuov deix a hneiv haic
 zungv gauh a hneiv maaih juov ziepc juov laanh kuv mienh maiv qiemx zuqc goiv hnyouv guangc zuiz
fai se gorngv maaih dauh m sieqv dorn maaih ziepc norm zinh
 dingx laaih yietc norm
 ninh hnangv haaix nor zoux
 ninh maiv zeiz diemv dang daaih ziux jienv
 puotv ninh nyei biauv longx longx nyei lorz norm norm dorngx
 lorz taux buatc fai
lorz buatc daaih
 ninh ziouc heuc mienh muoz doic caux laangz zaangc mienh daaih
 gorngv mbuox ninh mbuo
  lomh nzoih tengx yie a hneiv oc
 weic zuqc yie nyei zinh
 dingx laaih wuov norm
 yie lorz buatc daaih aqv
yie mbuox meih mbuo
 se gorngv maaih dauh zuiz mienh goiv hnyouv guangc zuiz
 tin hungh nyei fin mienh fih hnangv nyei a hneiv haic aqv
yesu aengx gorngv
maaih laanh mienh maaih i dauh dorn
dorn faix gorngv mbuox ninh nyei die
  aa die aah
 die paaiv bun yie nyei buonc jaa dingh tov ih zanc bun yie oc
  ninh nyei die ziouc zorqv ninh nyei jaa dingh ga naaiv daaih bun nqoi ninh mbuo i muoz mi aqv
nqa haav i ziex hnoi hnangv
 dorn faix ziouc zorqv ninh nyei buonc maaic benx nyaanh daaih gapv zunv dorh jienv cuotv deic bung go go nyei mingh
 taux norm deic bung
 ninh yiem wuov la guaih zaaux nzengc ninh nyei nyaanh
zaaux nzengc nyaanh wuov zanc yaac doix jienv ninh yiem wuov norm deic bung buangh zuqc domh huaang domh ngorc
 ninh nyei nyaanh yaac dangx nzengc mi aqv
ninh ziouc gan dauh wuov norm deic bung nyei mienh zoux gong
 wuov dauh mienh paaiv ninh mingh ndeic goux dungz
goux gau dungz
 buatc dungz nyanc dopc kuqv
 ninh za gengh oix nyanc haic aqv
 mv baac maiv maaih haaix dauh bun haaix nyungc ninh nyanc
zoux gau
 ninh hnamv nzuonx
  jangx zuqc yie nyei die nyei bou mbuo
 lungh donx ninh mbuo nyanc liuz hopv liuz
 zungv corc maaih zengc nyei
 yie yiem naaiv oix zuqc ngorc daic
yie oix nzuonx mingh mbuox yie nyei die
aa die aah
 yie ziqc zuiz tin hungh yaac ziqc zuiz die
yangh naaiv jiex yie maiv puix die nyiemc yie zoux dorn aqv
 yie tov meih funx yie se hnangv yietc dauh meih nyei bou nor oc
ninh ziouc jiez sin cuotv jauv nzuonx ninh nyei die wuov
nzuonx gau
 corc leih go deix nyei
 ninh nyei die buatc
 zieqv duqv ninh nyei dorn aqv
 za gengh korv lienh haic ziouc tiux mingh taux
 qam jienv ninh nyei dorn zom
ninh nyei dorn gorngv
  aa die aah
 yie ziqc zuiz tin hungh yaac ziqc zuiz die
 ih zanc yie zungv maiv puix die nyiemc yie zoux dorn aqv
mv baac ninh nyei die heuc ninh nyei bou mbuo
  nqongh mingh zorqv nzueic jiex wuov deix lui ndaauv daaih tengx ninh zuqv jienv
 aengx zorqv buoz ndoqv nzaeng daaih tengx ninh dangh jienv
 heh yaac zorqv daaih tengx ninh daapc jienv
oix zuqc aengx mingh zorqv junc jiex wuov dauh ngongh dorn daix daaih
 mbenc daaih nyanc houc ninh
weic zuqc yie naaiv dauh dorn daic mingh aengx nangh daaih
 dingx laaih mingh aengx lorz buatc daaih
  zuangx mienh ziouc jiez gorn houc ninh aqv
wuov zanc dorn hlo yiem wuov ndeic
 nzuonx taux biauv hlen haiz biomv nzatc
 mborqv lorh
 mborqv nzoz
 cangx heix nyei qiex mbui
ninh ziouc heuc dauh bou daaih naaic
  wuov biauv ninh mbuo zoux haaix nyungc
bou gorngv
  meih nyei youz nzuonx daaih aqv
 meih nyei die heuc zorqv junc jiex wuov dauh ngongh dorn daix daaih nyanc houc meih nyei youz
 weic zuqc meih nyei die duqv ninh nyei dorn nzuonx daaih longx nyei
dorn hlo qiex jiez haic ziouc maiv kangv bieqc biauv aqv
 ninh nyei die ziouc cuotv daaih kuinx ninh bieqc
dorn hlo gorngv
  mangc gaax
 yie hnangv nouh gauv nor tengx meih zoux gong taux ih zanc aqv
 maiv maaih yietc nzunc yie maiv muangx meih nyei waac niaa
 meih bun jiex haaix nyungc yie
 liemh yietc dauh yungh dorn zungv maiv bun jiex yie weic caux yie nyei gorx youz nyanc zoux jorm yietc nzunc niaa
meih naaic dauh dorn aeqv
 la guaih maaiz sieqv hienx
 zorqv meih nyei jaa dingh ga naaiv zaaux njang nzengc nzuonx daaih
 meih corc se aengx zorqv junc jiex wuov dauh ngongh dorn daix daaih houc ninh
ninh nyei die dau
  dorn aac
 meih haaix zanc yaac caux yie yiem
 yie nyei yietc zungv ga naaiv se meih nyei
mv baac yie mbuo oix zuqc zoux jorm njien youh nyei houc
 weic zuqc meih nyei naaiv dauh youz daic mingh aengx nangh daaih
 dingx laaih mingh aengx nzuonx daaih aqv
