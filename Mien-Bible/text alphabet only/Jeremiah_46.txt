douc waac mienh
 ye le mi
 duqv zipv ziouv nyei naaiv deix waac gorngv taux maanc guoqv
gorngv taux i yipv
 naaiv deix waac gorngv taux i yipv hungh
 faalo neko nyei jun baeng
 yiem yu fe ditc ndaaih hlen
 kaan ke mitv wuov
 mbaa mbi lon hungh
 ne mbu katv netv saa yaac mborqv hingh doix yo si yaa nyei dorn
 ye ho yaa kim
 zoux yu ndaa nyei hungh da feix hnyangx wuov hnyangx
 ninh gorngv
meih mbuo oix zuqc liuc leiz meih mbuo nyei domh torngv baaih
 fiuv torngv baaih
 cuotv jauv mingh mborqv jaax
oix zuqc buic maaz
 geh maaz baeng aah
 faaux mingh geh jienv aqv
 ndongx jienv hlieqv muoc yiem mborqv jaax nyei dorngx
 nzioux meih mbuo nyei cang
 zuqv jienv meih mbuo nyei hlieqv lui
yie weic haaix diuc buatc ninh mbuo gamh nziex aengx daaux sin nzuonx
 ninh mbuo nyei mborqv jaax baeng zuqc suei yaac siepv siepv nyei biaux
 zungv maiv huin hmien nzuonx
 maaih haeqv gamh nziex nyei sic weih gormx
   ziouv  hnangv naaiv gorngv
siepv nyei mienh biaux maiv hingh
 mborqv jaax henv nyei baeng yaac biaux maiv ndutv
 yiem baqv bung
 yu fe ditc ndaaih ga hlen
 ninh mbuo ndiqv zuqc ndorpc
naaiv haaix dauh hnangv nai aa ndaaih faaux
 hnangv ndaaih nyei wuom guaatv jienv daaih
i yipv faaux daaih hnangv nai aa ndaaih
 hnangv ndaaih nyei wuom guaatv jienv daaih
 ninh gorngv
  yie oix faaux daaih yiemx gormx lungh ndiev
 yie oix mietc nzengc zingh caux yiem zingh nyei baeqc fingx
maaz aah
 hungx jienv mingh aqv
 mborqv jaax nyei cie aah
 beqv jienv mingh
 paaiv mborqv jaax henv nyei baeng cuotv mingh
 se nanv jienv torngv baaih nyei e ti o bie mienh caux putv mienh
 caux haih buonv juang zinx nyei li ndie mienh
wuov hnoi se ziouv
 nernh jiex nyei ziouv
  nyei hnoi
 se ninh jaauv win nyei hnoi
 oix jaauv win bun ninh nyei win wangv
 nzuqc ndaauv ziouc nyanc beuv
 yaac hopv win wangv nyei nziaamv zungx
 weic zuqc ziouv
 nernh jiex nyei tin hungh
  yiem baqv bung deic bung
 yu fe ditc ndaaih hlen fongc horc ziec
i yipv mienh aah
 mingh gi le aatc lorz ndie ndaang
 meih longc camv nyungc ndie yaac maiv lamh longc
 weic meih nor
 maiv haih zorc maiv longx
maanc guoqv mienh duqv haiz mienh zuqc nyaiv nyei fienx
 meih nyiemv nyei qiex buangv nzengc lungh ndiev
 weic zuqc mborqv jaax henv nyei baeng fih hnangv nyei laanh nziangc zuqc laanh
 i laanh zungv lomh nzoih king njiec
naaiv se ziouv gorngv mbuox douc waac mienh
 ye le mi
 nyei waac
 gorngv taux mbaa mbi lon hungh
 ne mbu katv netv saa
 oix daaih mborqv i yipv deic bung
oix zuqc yiem i yipv zunh gorngv
 yiem mikv ndon zunh
 aengx yiem memfitv caux taa baan hetc zunh gorngv
  oix zuqc souv nzoih
 liuc leiz ziangx weic zuqc nzuqc ndaauv oix yiem weih gormx mietc nzengc
meih mbuo nyei ngongh gouv zienh
 aabitc
 weic haaix diuc biaux
 meih mbuo nyei ngongh gouv weic haaix diuc souv maiv jienv
 se weic zuqc ziouv fongv ninh king njiec
meih nyei mienh camv haic ndiqv zuqc ndorpc
 laanh ziouc gorngv mbuox laanh
  jiez daaih maah
 mbuo nzuonx mbuo ganh nyei baeqc fingx
 taux mbuo cuotv seix nyei deic bung
 laaix zeix mbuo wuov deix nyei nzuqc ndaauv
oix zuqc cuotv mbuox heuc i yipv nyei faalo hungh
  ga naaiv mbui
 bun ziangh hoc piatv  wuov dauh
hungh diex
 dongh maaih mbuox heuc nernh jiex nyei ziouv  wuov dauh
 hnangv naaiv gorngv
yie ziangv jienv yie ganh nyei maengc gorngv
 maaih dauh oix daaih hnangv taa mbo yiem zuangx mbong mbu ndongx
 yaac hnangv yiem wuov koiv hlen nyei kaanmen mbong
yiem i yipv nyei mienh aah
 oix zuqc liuc leiz ziangx meih mbuo zuqc guaatv mingh nyei ziangh hoc longc nyei ga naaiv
 weic zuqc memfitv oix zuqc benx ndau huaang
 benx baaic waaic nyei dorngx
 maiv maaih mienh yiem
i yipv hnangv dauh nzueic haic nyei ngongh nyeiz mv baac maaih baqv bung daaih nyei dungz nung daaih ngaatc
yiem ninh mbu ndongx cingv zoux baeng wuov deix hnangv ngongh dorn junc
 ninh mbuo lomh nzoih daaux sin biaux
 maiv yiem wuov mborqv jaax
 weic zuqc ninh mbuo zuqc kouv nyei hnoi taux aqv
 taux ziangh hoc dingc ninh mbuo nyei zuiz
ninh cuotv mbui nyei qiex hnangv naang luic jienv biaux
 weic zuqc ninh nyei win wangv ndutc ndutc nyei daaih
 ninh mbuo dorh jienv bouv daaih mborqv
 hnangv goix ndiangx nyei mienh longc bouv goix ndiangx nor
ziouv  gorngv
maiv gunv i yipv nyei ndiangx lomc mingh maiv tong win wangv zungv oix goix
 weic zuqc ninh mbuo gauh camv jiex jopv nyeic
 zungv saauv maiv hingh
i yipv mienh oix zuqc nyaiv
 oix zuqc jiu bun yiem baqv bung mienh nyei buoz ndiev
nernh jiex nyei ziouv
 i saa laa en nyei tin hungh
 hnangv naaiv gorngv
yie oix dingc te mbetc nyei aamon zienh caux faalo nyei zuiz
 yaac dingc i yipv caux i yipv nyei zienh caux ninh nyei hungh diex nyei zuiz
 yaac dingc faalo caux kaux ninh wuov deix mienh nyei zuiz
yie oix zorqv ninh mbuo jiu bun yiem lorz ninh mbuo nyei maengc wuov deix nyei buoz ndiev
 se jiu bun mbaa mbi lon nyei hungh
 ne mbu katv netv saa
 caux ninh nyei baeng bieiv nyei buoz ndiev
 nqa haav i yipv aengx maaih mienh yiem hnangv zinh ndaangc wuov nor
 ziouv  hnangv naaiv gorngv
mv baac yie nyei bou
 yaakopv aac
 maiv dungx gamh nziex
 i saa laa en aac
 maiv dungx daamv faix
 weic zuqc yie oix yiem go nyei dorngx njoux meih
 yaac njoux meih nyei zeiv fun yiem ninh mbuo zuqc guaatv mingh nyei dorngx cuotv daaih
 yaakopv ziouc nzuonx daaih baengh orn
 sekv nzieqc nyei yiem
 yaac maiv maaih haaix dauh bun ninh gamh nziex
ziouv gorngv
yie nyei bou
 yaakopv aac
 maiv dungx gamh nziex
 weic zuqc yie caux meih yiem
 yie oix bun dongh meih zuqc zunc mingh nyei wuov deix guoqv zutc nzengc
 mv baac yie maiv mietc nzengc meih
 yie oix ziux meih mbuo horpc zuqc duqv nyei mborqv njaaux meih
 yie maiv zeiz maiv dingc meih nyei zuiz
