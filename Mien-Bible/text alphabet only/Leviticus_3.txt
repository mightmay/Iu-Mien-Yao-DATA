+ se gorngv mienh fongc horc ga naaiv ziec weic jiu tong
 ninh yaac longc yiem ngongh guanh zorqv cuotv daaih nyei
 maiv gunv ngongh gouv fai nyeiz
 oix zuqc yiem ziouv nyei nza hmien fongc horc maiv waaic fangx nyei saeng kuv
oix zuqc dorh buoz maan jienv ninh ziec wuov dauh saeng kuv nyei m nqorngv
 yiem wuic buangh ndopv liuh nyei gaengh ndaangc daix
 aalon nyei dorn
 sai mienh mbuo
 ziouc zorqv nziaamv daaih pietv huing gormx ziec dorngh biei bung
yiem naaiv deix ziec weic jiu tong nyei ga naaiv
 ninh oix zuqc zorqv deix longc douz buov ziec fongc horc bun ziouv
 oix zuqc zorqv yiem hnyouv nyei hmei caux yietc zungv caeqv jaangh hmei
caux i norm nyutc zeiv
 caux naetv nyutc zeiv nyei banv youh
 buang jienv hlan nyei orv mbiorngz yaac oix zuqc caux nyutc zeiv zorqv cuotv
aalon nyei dorn ziouc zorqv naaiv buoqv ga naaiv an ziec dorngh
 buov ziec nyei ga naaiv gu nguaaic
 buov ziec nyei ga naaiv yiem zieqc jienv douz nyei zaangh gu nguaaic
 naaiv se longc douz buov ziec fongc horc nyei ga naaiv
 weih ndaang nyei qiex horpc ziouv nyei hnyouv
+ se gorngv dorh yiem ba gi yungh fai yungh guanh nyei saeng kuv daaih ziec bun ziouv weic jiu tong
 oix zuqc dorh maiv waaic fangx nyei ba gi yungh fai yungh
 maiv gunv gouv fai nyeiz
ninh longc dauh ba gi yungh dorn ziec nor
 oix zuqc dorh mingh yiem ziouv  nyei nza hmien
oix zuqc dorh buoz maan jienv ninh ziec wuov dauh saeng kuv nyei m nqorngv
 yiem wuic buangh ndopv liuh nyei gaengh ndaangc daix
 aalon nyei dorn mbuo ziouc zorqv nziaamv pietv huing gormx ziec dorngh biei bung
yiem naaiv deix ziec weic jiu tong nyei ga naaiv oix zuqc dorh deix longc douz buov ziec fongc horc bun ziouv
 oix zuqc dorh yietc zungv hmei
 junc nyei dueiv gaatv taux gorn
 gaatv taux diqc daanz mueiz mbungv
 caux yietc zungv yiem hnyouv nyei hmei
 liemh caeqv jaangh hmei
i norm nyutc zeiv caux naetv nyutc zeiv nyei banv youh
 buang jienv hlan nyei orv mbiorngz yaac oix zuqc caux jienv nyutc zeiv zorqv cuotv
sai mienh ziouc an ziec dorngh gu nguaaic longc douz buov ziec zoux nyanc nyei ga naaiv fongc horc bun ziouv
+ se gorngv mienh ziec nyei ga naaiv se yungh
 oix zuqc dorh daaih yiem ziouv nyei nza hmien fongc horc
oix zuqc dorh buoz maan jienv yungh nyei m nqorngv
 yiem wuic buangh ndopv liuh nyei gaengh ndaangc daix
 aalon nyei dorn mbuo ziouc zorqv nziaamv pietv ziec dorngh biei bung
yiem ninh fongc horc nyei yungh oix zuqc zorqv deix longc douz buov ziec fongc horc bun ziouv
  oix zuqc zorqv yietc zungv yiem hnyouv nyei hmei
 liemh caeqv jaangh hmei
i norm nyutc zeiv caux naetv nyutc zeiv nyei banv youh
 buang jienv hlan nyei orv mbiorngz yaac oix zuqc caux jienv nyutc zeiv zorqv cuotv
sai mienh ziouc an ziec dorngh gu nguaaic longc douz buov ziec zoux nyanc nyei ga naaiv fongc horc bun ziouv weih ndaang nyei qiex
 hmei yietc zungv benx ziouv  nyei
+ maiv gunv meih mbuo yiem haaix
 maiv dungx nyanc hmei fai nziaamv
 naaiv se meih mbuo doic jiex doic
 yietc liuz oix zuqc gan nyei leiz
