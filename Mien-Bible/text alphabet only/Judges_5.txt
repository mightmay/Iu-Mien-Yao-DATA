wuov hnoi nde mbo laa caux aa mbi no am nyei dorn
 mbaalaakv
 ziouc baaux naaiv diuh nzung
oix zuqc ceng ziouv
  weic zuangx bieiv zeiv dorh i saa laa en mienh
 baeqc fingx yaac nqoi eix tengx
zuangx hungh diex aah
 muangx maah
 zuangx bieiv zeiv aac
 oix zuqc baeng m normh muangx
 yie oix baaux nzung ceng ziouv
  i saa laa en mienh nyei tin hungh
ziouv aah
 meih yiem se i cuotv wuov zanc
 meih yiem e ndom deic cuotv jauv mingh nyei ziangh hoc
 ndau ziouc dongz
 lungh dox mbiungc njiec
 mbuonx duih mbiungc njiec daaih
mbong yiem ziouv  nyei nza hmien dongz
 liemh sinaai mbong dorng jienv ziouv
 i saa laa en nyei tin hungh
 dongz
yiem aanaatv nyei dorn
 samgaa
 nyei lungh ndiev
 yaa en nyei seix
 domh jauv maiv maaih mienh yangh
 yangh jauv nyei mienh kungx yangh jauv dorn
 jauv njuotv
zoux lingh zoux ndeic nyei i saa laa en mienh dingh gong
 ninh mbuo dingh jienv taux yie
 nde mbo laa
 jiez daaih
 se dingh njiec zuov taux yie jiez daaih zoux i saa laa en mienh nyei maa
i saa laa en mienh ginv siang zienh wuov zanc
 mborqv jaax nyei jauv ziouc taux zingh gaengh aqv
 maiv buatc yietc norm torngv baaih fai yietc diuh cang yiem biei waanc dauh i saa laa en mienh nyei mbu ndongx
yie nyei hnyouv jangx i saa laa en nyei bieiv zeiv
 yaac jangx haic nqoi eix tengx nyei baeqc fingx
 oix zuqc ceng ziouv
meih geh lorh baeqc nyei mienh aah
 dongh zueiz jienv dimc geh orn nyei suangx
 caux yangh jauv mingh daaih nyei mienh
 muangx maah
muangx yiem zaangh wuom dorngx baaux nzung mienh nyei qiex
 ninh mbuo nzamc jienv gorngv ziouv  hingh jiex nyei sic
 yaac gorngv i saa laa en baeqc fingx duqv hingh jiex
   ziouv  nyei baeqc fingx ziouc mingh wuov zingh gaengh
nde mbo laa aah
 dorh jauv
 dorh jauv
 dorh jauv
 baaux nzung dorh jauv maah
 mbaalaakv aah
 jiez daaih maah
 o aa mbi no am nyei dorn aah
 dorh jienv meih caangv duqv daaih nyei mienh mingh aqv
wuov zanc zengc njiec nyei mienh
 caux zoux hlo wuov deix njiec daaih
 se ziouv  nyei baeqc fingx mborqv jaax henv nyei baeng mingh lorz ninh
maaih gorn buonv yiem aa maa lekv nyei mienh yiem e faa im njiec daaih
 mben yaa min mienh yiem meih nyei baeqc fingx mbu ndongx gan jienv meih
 maaih bieiv zeiv yiem maaki njiec daaih
 yaac maaih domh baeng bieiv yiem se mbu lun njiec
itc saax kaa nyei bieiv zeiv caux nde mbo laa daaih
 itc saax kaa caux jienv mbaalaakv yaac daaih
 ninh mbuo gaanv gan jienv mingh bieqc horngz
 mv baac yiem lu mben nyei bungh buonc mienh qaqv zaah mangc ganh nyei hnyouv
meih mbuo weic haaix diuc yiem wuov ba gi yungh laanh muangx biomv bun ba gi yungh muangx nyei hlauv ndongh nux nyei qiex
 lu mben mienh nyei bungh buonc mienh qaqv zaah mangc ganh nyei hnyouv
gi le aatc yiem wuov ngaanc ziqc jor ndaen ndaaih
 ndaan fingx weic haaix diuc yiem jienv wuov nzangv
 aa se fingx yiem jienv koiv hlen maiv guen maiv sic nyei
 zoux biauv yiem ganh nyei nzangv bouc ga hlen
se mbu lun fingx maiv longc maengc nyei bieqc mingh mborqv jaax
 napv taa li mienh yaac fih hnangv nyei yiem hlang nyei mborqv jaax ciangv
yietc zungv hungh diex daaih taux ziouc mborqv jaax
 kaa naa an nyei zuangx hungh yiem me gitc ndo nyei ndoqv hlen
 taa aa naakv wuov mborqv jaax
 mv baac ninh mbuo maiv duqv caangv nyaanh
hleix yiem lungh tengx mborqv jaax
 ziux ninh mbuo yangh nyei jauv mborqv si se laa
kison ndaaih guaatv ninh mbuo mingh
 kison ndaaih
 se loz hnoi nyei ndaaih
 yie nyei hnyouv aac
 gunv longc qaqv gan jienv mingh aqv
wuov zanc maaz deih caaiv ndau mbui haic
 ninh nyei maaz gouv lorpc lorpc nyei tiux mingh
ziouv nyei fin mienh gorngv
  zioux melotv maah
 oix zuqc hniev hniev nyei zioux melotv mienh
 weic zuqc ninh mbuo maiv cuotv daaih tengx ziouv
 maiv tengx ziouv mborqv mienh henv mienh
puix duqv ceng camv jiex wuov dauh m sieqv dorn se kenai mienh
 he mbe nyei auv
 yaa en
 ninh se yiem ndopv liuh gauh puix duqv ceng jiex nyei m sieqv dorn
si se laa tov wuom
 yaa en bun ngongh nyorx
 longc jaaix nyei nzormc zaangh nyorx njietc daaih cunv bun ninh
yaa en sung buoz zorqv corng ndopv liuh nyei dongc daaih
 mbiaauc jieqv buoz nanv jienv mba mborng ngaengv
 ninh mborng si se laa yietc nzunc
 zungv mborqv ninh nyei m nqorngv huv mi aqv
 ninh mborng si se laa nyei mungh maih ga hlen tong mingh
si se laa king njiec ndau
 king njiec yaa en nyei zaux hlen
 ninh king njiec yaa en nyei zaux ga hlen
 ninh king njiec haaix
 ninh daic wuov mi aqv
si se laa nyei maa yiem fong muonh wuov mangc
 ninh yiem fong muonh nyei piaeng heuc jienv gorngv
  ninh nyei mborqv jaax cie zoux haaix nyungc ndongc naaic ngaih
 maiv nzuonx
 ninh nyei mborqv jaax maaz cie nyei cie yienh taux ih zanc fungc maiv haiz mbui
ninh gauh cong mengh jiex nyei juang nyouz dau ninh
 si se laa nyei maa zungv dau ninh ganh gorngv
ninh mbuo lorz jienv yaac bun nqoi mborqv jaax caangv duqv daaih nyei ga naaiv maiv zeiz
 yietc dauh baeng duqv yietc dauh
 i dauh sieqv
 caangv duqv nyomc daaih nyei ga naaiv weic si se laa
 nyomc daaih congx jienv biangh nyei lui
 i kuaaiv nyomc daaih
 congx daaih nyei ndie weic yie nyei jaang
  naaiv deix yietc zungv se mborqv jaax caangv duqv daaih nyei ga naaiv
o ziouv aah
 tov bun meih nyei yietc zungv win wangv hnangv naaiv nor zuqc mietc
 mv baac tov bun hnamv meih wuov deix hnangv mba hnoi
 cuotv daaih yuoqv jiex nyei ziangh hoc
 deic bung ziouc taaix baengh feix ziepc hnyangx
