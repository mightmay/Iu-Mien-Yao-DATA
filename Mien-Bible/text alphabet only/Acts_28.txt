zuangx mienh yietc zungv duqv maengc cuotv nzengc
 faaux mbienx mingh
 yie mbuo cingx daaih hiuv duqv naaiv norm koiv nzou nyei mbuox heuc morn daa
yiem wuov nyei buonv deic mienh zipv yie mbuo longx haic
 duih mbiungc
 juangv haic
 ninh mbuo ziouc buov douz bun yie mbuo nzaaux
baulo mingh lorz duqv yietc baav zaangh daaih buov douz
 an wuov douz nzauc douz jaamh zuqc jorm
 maaih diuh naang doqc yiem wuov zaangh cuotv daaih nyorqv jienv buoz
 maiv bungx guangc
buonv deic mienh buatc naang ngaatc jienv baulo nyei buoz saaih saaih wuov
 ninh mbuo ziouc gorngv
naaiv laanh mienh gengh
 daix jiex mienh aqv
 yiem koiv njoux cuotv maengc daaih mv baac lungh ndau maiv bouc sengh ninh
mv baac baulo fengx ndutv naang bieqc douz nzauc
 ninh yaac maiv benx haaix nyungc
yiem wuov nyei mienh laaic ninh haih omx fai king wuov ndau daic mv baac mangc lauh dangh nyei maiv buatc fungc
 ninh mbuo ziouc goiv waac gorngv
naaiv laanh mienh gengh
 zoux dauh zienh aqv
leih wuov norm dorngx maiv nangc go maaih wuov norm koiv nzou nyei daauh mienh
 mbuox heuc bupc li atc
 nyei ndeic
 ninh zipv yie mbuo mingh yiem biauv buo hnoi yaac juang duqv longx haic
bupc li atc nyei die butv baengc sin jorm
 ga sie yaac fiex kouv nyei
 bueix jienv coux
 baulo bieqc mingh mangc
 tengx ninh daux gaux liuz
 dorh buoz maan ninh nyei sin
 baengc ziouc longx mi aqv
hnangv naaiv nor zoux liuz
 yiem koiv nzou nyei butv baengc mienh yietc zungv daaih lorz baulo
 dauh dauh ziouc zorc longx nzengc
ninh mbuo yaac taaih yie mbuo
 bun camv nyungc ga naaiv zoux zingh nyeic
 yie mbuo oix bieqc nzangv cuotv wuov zanc
 yie mbuo qiemx zuqc nyei ga naaiv ninh mbuo yaac fungx daaih an jienv nzangv
yie mbuo yiem morn daa koiv nzou buo hlaax nyieqc aengx bieqc nzangv mingh aqv
 wuov poux nzangv se yiem aa lekv saan nde lie zingh daaih yaac yiem naaiv norm koiv nzou jiex dong gen hnoi
 nzangv m nqorngv diu jienv i dauh zienh nyei fangx benx sung gu nguaaz dorn
 zoux jangx hoc
bieqc nzangv mingh taux sai laa kiu hitv buo hnoi wuov
yiem naaic aengx mingh taux le yi um mungv
 da nyeic hnoi maaih nziaaux yiem naamh bung maengx daaih
 nqa haav yietc hnoi ziouc taux bu ti o li mungv
taux wuov yie mbuo buangh zuqc deix sienx yesu nyei mienh
 ninh mbuo tov yie mbuo yiem yietc norm leiz baaix wuov
 hnangv naaic yie mbuo ziouc mingh taux lomaa zingh
yiem wuov nyei gorx youz haiz fienx gorngv yie mbuo daaih
 ninh mbuo ziouc cuotv mingh taux apc bi atc hei caux buo norm kaeqv biauv wuov deix i norm laangz zipv yie mbuo
 baulo yietv buatc naaiv deix mienh ziouc laengz zingh tin hungh yaac haiz hnyouv longx haic aqv
yie mbuo taux lomaa zingh
 hungh jaa sueih baulo yiem ninh ganh nyei dorngx
 mv baac maaih dauh baeng goux jienv
nqa haav buo hnoi
 baulo tov yiutai mienh nyei mienh gox daaih
 daaih nzoih
 baulo gorngv mbuox ninh mbuo
zuangx gorx youz aac
 yie maiv zoux haaix nyungc dorngc mbuo nyei mienh yaac maiv zoux dorngc mbuo nyei ong taaix nyei leiz
 mv baac yie yiem ye lu saa lem zingh zuqc zorqv zoux zuiz mienh yaac zuqc jiu bun lomaa jien
ninh mbuo siemv liuz yaac maiv buatc yie dorngc haaix nyungc zic duqv daix ziouc oix bungx yie
mv baac yiutai mienh nzaeng jienv
 yie ziouc maiv haih fungc zoux
 yie oix zuqc tov bun lomaa hungh dunx yie nyei sic
 mv baac maiv zeiz yie maaih haaix nyungc sic gox caux yie juangc fingx nyei mienh
weic naaiv yie heuc meih mbuo daaih doix hmien gorngv
 i saa laa en mienh maaih lamh hnamv weic zuqc ninh mbuo zuov jienv maaih dauh daaih
 se weic ninh mbuo zuov wuov dauh yie cingx zuqc naaiv hlieqv limc ndoh
muangx nyei mienh dau
yie mbuo maiv duqv zipv yu ndie saengv nyei fienx gorngv taux meih nyei sic
 yaac maiv maaih haaix dauh gorx youz yiem wuov daaih gorngv meih zoux dorngc haaix nyungc
mv baac yie mbuo oix muangx meih ganh hnamv cuotv nyei jauv
 weic zuqc meih sienx wuov nyungc leiz maiv gunv mingh taux haaix yie mbuo yaac haiz mienh daanh
hnangv naaic gorngv liuz
 ninh mbuo ziouc dunx hnoi
 taux ninh mbuo dunx ziangx wuov hnoi maaih mienh gauh camv gapv zunv daaih yiem baulo hitv nyei dorngx
 baulo ziangh hnoi zunh doz taux hmuangx
 longc mose nyei leiz latc caux tin hungh nyei zuangx douc waac mienh nyei sou gorngv mengh tin hungh zoux ziouv gunv mienh nyei doz yaac kuinx ninh mbuo sienx yesu
baulo gorngv naaiv deix waac maaih deix ziouc sienx
 maaih deix maiv sienx
ninh mbuo ziouc fiuv congx jienv cuotv
 maiv gaengh cuotv wuov zanc baulo aengx tipv waac
 ninh gorngv
singx lingh longc douc waac mienh
 i saa yaa
 caux mbuo nyei ong taaix gorngv duqv horpc haic
i saa yaa gorngv
  meih oix zuqc mingh mbuox naaiv deix baeqc fingx
 maiv gunv ndongc haaix muangx
 meih mbuo yaac maiv bieqc hnyouv
 ndongc haaix mangc
 yaac maiv buatc
weic zuqc naaiv deix mienh nyei hnyouv nzotv
 ninh mbuo zotv jienv m normh kuotv
 yaac njipv jienv m zing
 maiv zei aeqv
 ninh mbuo nyei m zing haih mangc duqv buatc
 m normh haih muangx duqv haiz
 hnyouv yaac haih mengh baeqc
 hnangv naaic ninh mbuo ziouc huin nzuonx daaih lorz yie
 yie yaac oix zorc longx ninh mbuo
baulo aengx gorngv
hnangv naaiv meih mbuo oix zuqc hiuv aqv
 tin hungh nyei njoux en ih zanc zunh taux fingx fingx janx
 janx yaac oix muangx
baulo gorngv liuz naaiv deix waac
 yiutai mienh ziouc nzaeng jienv jaax cuotv
baulo yiem ninh ganh gouv daaih nyei biauv buangv i hnyangx
 haaix dauh daaih lorz ninh
 ninh a hneiv zipv
ninh bungx laangc nyei zunh tin hungh zoux ziouv gunv mienh nyei doz
 yaac zorqv ziouv yesu giduc nyei jauv louc njaaux ninh mbuo
 yaac maiv maaih haaix dauh laanh jienv aqv
