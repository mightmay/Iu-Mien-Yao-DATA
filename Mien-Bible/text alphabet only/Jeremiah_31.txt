ziouv gorngv
taux wuov zanc
 yie zoux fingx fingx i saa  laa en mienh nyei tin hungh
 ninh mbuo yaac zoux yie nyei baeqc fingx
ziouv  hnangv naaiv gorngv
biaux ndutv nzuqc ndaauv nyei i saa laa en mienh yiem deic bung huaang lorz dorngx hitv kuonx nyei ziangh hoc
 yie ceix en bun baeqc fingx
zinh ndaangc ziouv yiem go nyei dorngx hinc cuotv bun ninh ziouc gorngv
yie hnamv meih se yietc liuz hnamv
 weic naaiv yie zanc zanc ziepc zuoqv nyei hnamv meih
o i saa laa en aah
 yie aengx oix ceix jiez meih
 meih ziouc duqv ceix jiez
 meih duqv mborqv lorh nzoz kuh muangx
 yaac duqv cuotv mingh caux nauc nyitc nyei mienh cangx heix
meih aengx duqv yiem saa maa lie nyei mbong zoux huingx
 zuangx a ngunc biouv
 zuangx nyei mienh duqv zuangx
 yaac duqv nyanc wuov deix biouv
weic zuqc maaih hnoi oix taux
 yiem e faa im mbong aiv dorngx oix maaih siouv gaeng mienh heuc jienv gorngv
  jiez daaih maah
 mbuo faaux wuov jiex si on lorz ziouv
  mbuo nyei tin hungh
weic zuqc ziouv  hnangv naaiv gorngv
oix zuqc weic yaakopv a hneiv nyei baaux nzung
 yaac weic maanc guoqv nyei bieiv heuc jienv qiex hlo nyei zunh jienv
 ceng jienv gorngv
  ziouv  njoux ninh nyei baeqc fingx
 zengc njiec nyei i saa laa en mienh
mangc maah
 yie oix dorh ninh mbuo yiem baqv bung nyei deic bung daaih
 yaac yiem lungh ndiev go jiex nyei dorngx siou ninh mbuo zunv
 yiem ninh mbuo mbu ndongx maaih m zing maengh caux zaux mbai nyei mienh
 caux maaih jienv sin caux mun jienv gu nguaaz nyei m sieqv dorn
 maaih domh guanh mienh oix nzuonx naaiv daaih
ninh mbuo oix nyiemv jienv daaih
 yie yaac oix nunz jienv hnyouv dorh ninh mbuo nzuonx
 yie oix bun ninh mbuo gan ndoqv hlen
 yangh jauv zaqc
 yangh naaic ninh mbuo maiv ndiqv zuqc ndorpc
 weic zuqc yie se i saa laa en nyei die
 e faa im zoux yie nyei dorn hlo
o maanc guoqv mienh aah
 oix zuqc muangx ziouv nyei waac
 yaac zunh mingh go nyei koiv hlen dorngx
 oix zuqc gorngv
  bun i saa laa en faatv nzaanx wuov dauh aengx oix siou zunv
 yaac oix goux ninh hnangv goux ba gi yungh mienh goux ninh nyei ba gi yungh guanh nor
weic zuqc ziouv zuoqc yaakopv nzuonx mi aqv
 zuoqc ninh biaux ndutv gauh henv ninh wuov deix mienh nyei buoz ndiev
ninh mbuo oix daaih yiem si on hlang nyei dorngx baaux nzung
 ninh mbuo oix njien youh nauc nyitc weic ziouv  ceix longx nyei ga naaiv
 weic maaih mbiauh
 a ngunc diuv
 caux ga lanv youh yaac weic ba gi yungh guanh caux ngongh guanh nyei dorn
 ninh mbuo nyei hnyouv oix hnangv duqv wuom yungz nyei huingx
 maiv zuqc aengx nzauh faanh aqv
wuov zanc sieqv dorn njien youh nyei cangx heix
 mienh lunx mienh caux mienh gox mienh zoux nauc nyitc
 yie oix bun ninh mbuo nzauh nyiemv nyei jauv tiuv benx njien youh
 yie oix nunz ninh mbuo
 bun ninh mbuo nyei you nzauh tiuv benx orn lorqc
yie oix bun sai mienh buangv hnyouv bungx zuoqc nyei ga naaiv
 yaac bun yie nyei baeqc fingx weic yie zoux longx nyei sic buangv hnyouv
 naaiv se ziouv  gorngv nyei waac
ziouv  hnangv naaiv gorngv
haiz qiex yiem laamaa
 hnyouv mun nyei heuc jienv nyiemv
 laasen nyiemv ninh nyei fu jueiv
 ninh yaac maiv longc haaix dauh tengx ninh jaiv nzauh
 weic zuqc ninh nyei fu jueiv daic mi aqv
ziouv  hnangv naaiv gorngv
oix zuqc nyienz jienv qiex
 maiv dungx nyiemv
 aengx nyienz jienv wuom mueic
 maiv bun liouc
 weic zuqc meih zoux nyei gong oix duqv zingh nyeic
 naaiv se ziouv  gorngv nyei waac
ninh mbuo duqv yiem win wangv nyei deic bung nzuonx
meih hoz nqaang nyei jauv ziouc maaih lamh hnamv
 naaiv se ziouv  gorngv nyei waac
meih nyei naamh nyouz yaac duqv nzuonx ninh mbuo ganh nyei deic bung
yie haiz e faa im weic ganh nzauh jienv gorngv
  meih mborqv njaaux yie
 yie ziouc zuqc mborqv njaaux hnangv maiv duqv njaaux jiex nyei ngongh dorn
 tov dorh yie nzuonx weic bun yie hnangv loz wuov nor
 weic zuqc meih zoux ziouv
 yie nyei tin hungh
yie leih nqoi meih
 nqa haav hnamv nzuonx
 yie duqv meih njaaux liuz
 yie ziouc mbaix yie nyei camh zuih
 yie zuqc nyaiv
 zuqc baaic hmien weic ndaam yie lunx nyei ziangh hoc zoux nyaiv nyei sic
ziouv gorngv
e faa im se yie hnamv nyei dorn maiv zeiz
 se yie hnamv haic nyei fu jueiv maiv zeiz
 yie haaix zanc gorngv ninh
 yie corc jangx zuqc ninh
 weic naaiv yie nyei hnyouv za gengh jangx haic ninh aqv
 yie ndongc haaix zungv oix korv lienh ninh
oix zuqc weic ganh liepc nuqv jauv nyei jangx hoc
 yaac zoux dorh jauv nyei dongc
 oix zuqc longx longx nyei samx mangc wuov diuh domh jauv
 se dongh meih mingh wuov diuh jauv aqv
 o i saa laa en aah
 oix zuqc nzuonx aqv
 oix zuqc nzuonx meih nyei naaiv deix zingh
maiv ziepc zuoqv nyei sieqv aah
 meih oix mbungh mbienv taux haaix zanc
 weic zuqc ziouv yiem lungh ndiev zoux cuotv yietc nyungc siang sic
 se maaih m sieqv dorn beu m jangc dorn
nernh jiex nyei ziouv
 i saa laa en nyei tin hungh
 hnangv naaiv gorngv
yie dorh ninh mbuo nzuonx daaih bun ninh mbuo duqv longx hnangv loz nyei ziangh hoc
 ninh mbuo yiem yu ndaa deic bung caux yu ndaa nyei zingh
 aengx longc naaiv deix waac gorngv
  baengh fim yiem nyei dorngx
 cing nzengc nyei mbong aah
 tov ziouv ceix fuqv bun meih
yu ndaa deic bung caux yiem yu ndaa nyei yietc zungv zingh nyei mienh duqv juangc jienv yiem wuov
 liemh zoux ndeic nyei mienh caux jiex naaiv jiex wuov nyei mienh caux jienv ninh mbuo nyei ba gi yungh guanh
yie oix bun kouv nyei mienh henv jiez daaih
 dauh dauh hnyouv mau nyei mienh yie yaac bun buangv eix
hnangv naaic
 yie nyie daaih mangc
 yie haiz yie m njormh duqv kuv nyei
ziouv gorngv
hnoi nyieqc oix taux
 yie oix bun i saa laa en caux yu ndaa deic maaih mienh
 maaih saeng kuv buangv nzengc
yaac oix hnangv naaiv
yie hnangv haaix nor mangc jienv ninh mbuo weic zorqv ninh mbuo baeng cuotv
 baaic waaic
 mbienv nzengc
 mietc nzengc
 bun ninh mbuo zuqc ciouv nyei sic
 yie yaac oix hnangv wuov nor mangc jienv ninh mbuo weic liepc jiez yaac zuangx jienv
 naaiv se ziouv gorngv nyei waac
taux wuov deix hnoi nyieqc mienh maiv aengx gorngv
  die nyanc a ngunc biouv sui
 fu jueiv nyei nyaah njienz
daaux nzuonx
 gorqv mienh oix zuqc laaix gorqv mienh nyei zuiz daic
 haaix dauh nyanc a ngunc biouv sui
 ninh ganh nyei nyaah ziouc njienz aqv
ziouv gorngv
hnoi nyieqc oix taux
 yie oix caux i saa laa en nyei zeiv fun caux yu ndaa nyei zeiv fun liepc jiez siang ngaengc waac
se maiv hnangv yie ken jienv ninh mbuo nyei ong taaix nyei buoz dorh ninh mbuo cuotv i yipv deic bung nyei ziangh hoc
 caux ninh mbuo liepc jiez nyei ngaengc waac
 maiv gunv yie zoux ninh mbuo nyei nqox
 ninh mbuo baamz yie nyei ngaengc waac
 naaiv se ziouv  gorngv nyei waac
ziouv gorngv
wuov deix hnoi nyieqc jiex liuz
 yie oix caux i saa laa en nyei zeiv fun liepc jiez nyei ngaengc waac se hnangv naaiv
 yie oix bun yie nyei leiz latc yiem ninh mbuo gu nyuoz yaac fiev jienv ninh mbuo nyei hnyouv
 yie oix zoux ninh mbuo nyei tin hungh
 ninh mbuo yaac oix zoux yie nyei baeqc fingx
yiem naaic mingh gorqv mienh maiv zuqc aengx njaaux ganh nyei juangc laangz mienh caux ganh nyei gorx youz gorngv
  meih oix zuqc hiuv ziouv
  weic zuqc ninh mbuo gauh faix jiex taux gauh hlo jiex yietc zungv hiuv duqv yie
 naaiv se ziouv  gorngv nyei waac
weic zuqc yie oix guangc ninh mbuo nyei zuiz nipc
 maiv aengx jangx ninh mbuo nyei zuiz
ziouv bun mba hnoi lungh hnoi zanc ziux njang
 yaac dingc bun hleix caux hlaax maaih yietc nyeic
 lungh muonz zanc ziux njang
 aengx qouv koiv bun koiv jiez laangc mbui zoz zoz nyei
 ninh nyei mbuox heuc nernh jiex nyei ziouv
    ziouv  hnangv naaiv gorngv
se gorngv naaiv deix yietc nyeic yiem yie nyei nza hmien cuotv mingh
 i saa laa en nyei zeiv fun ziouc zutc mi aqv
 yietc liuz maiv duqv yiem yie nyei nza hmien benx yietc guoqv mienh
 naaiv se ziouv  gorngv nyei waac
ziouv  hnangv naaiv gorngv
se gorngv haih ndorqc gu nguaaic lungh
 yaac haih zaah duqv cuotv ndau ndiev nyei gorn ndoqv
 yie ziouc weic i saa laa en nyei zeiv fun zoux nyei yietc zungv sic zorqv ninh mbuo zoi guangc
 naaiv se ziouv  gorngv nyei waac
ziouv gorngv
hnoi nyieqc oix taux
 naaiv norm zingh oix weic ziouv  aengx liepc jiez yiem haa nan en nyei laauh taux gorqv gaengh
ndorqc nyei hlaang oix yiem naaic jiex mingh
 baeng zaqc nyei mingh taux gaalepv mbong aiv aengx huin mingh taux go aa
guangc sei
 guangc saaiv nyei ziangh norm horngz
 caux yietc zungv lingh deic mingh taux kitc lon ndoqv
 aengx hungx jienv dong bung taux maaz gaengh nyei gorqv ziouc weic ziouv cing nzengc
 wuov norm zingh yietc liuz maiv zuqc aengx baeng cuotv fai baaic waaic
