gi le aatc se maa ki le nyei dorn
 maa ki le se maa natv se nyei dorn
 maa natv se se yosepv nyei dorn
 gi le aatc nyei bungh buonc bieiv zeiv daaih lorz mose caux zuangx bieiv zeiv
 dongh fingx fingx i saa laa en mienh nyei bieiv zeiv
ninh mbuo gorngv
ziouv  paaiv meih
 yie mbuo nyei ziouv
 dingc maengc mangc bun nqoi ndau i saa laa en mienh nzipc wuov zanc
 ninh heuc meih zorqv yie mbuo nyei gorx youz
 se lo fe hatc
 nyei buonc bun ninh nyei zuangx sieqv nzipc
se gorngv naaiv deix sieqv caux ganh fingx i saa laa en mienh dorng jaa
 ninh mbuo nzipc nyei buonc ziouc yiem yie mbuo nyei ong taaix nzipc nyei buonc zorqv cuotv mi aqv
 tim bieqc ninh mbuo nyei nqox wuov bung
 yie mbuo nyei ong taaix nzipc nyei buonc ziouc zoqc njiec aqv
taux i saa laa en mienh houc nyei hnyangx wuov hnyangx
 sieqv nzipc nyei buonc ziouc tim bieqc ninh dorng jaa wuov fingx mi aqv
 hnangv naaic ninh mbuo duqv nyei buonc ziouc yiem yie mbuo nyei ong taaix nzipc nyei buonc zorqv cuotv mingh
mose ziouc ziux ziouv nyei waac mbuox i saa laa en mienh
yosepv nyei bungh buonc gorngv duqv horpc aqv
ziouv  hnangv naaiv nor paaiv se lo fe hatc nyei zuangx sieqv
 ninh mbuo sueih binc caux haaix dauh dorng jaa yaac duqv
 mv baac kungx oix zuqc longc die wuov fingx mienh hnangv
hnangv naaic
 i saa laa en mienh nzipc nyei buonc maiv zuqc yiem yietc fingx suiv mingh yiem ganh fingx
 weic zuqc i saa laa en mienh dauh dauh oix zuqc gorqv mienh goux jienv gorqv mienh yiem ong taaix duqv nzipc nyei buonc ndau
maiv gunv haaix fingx i saa laa en mienh
 haaix dauh sieqv duqv nzipc ndau
 oix zuqc longc die wuov fingx mienh dorng jaa weic bun mouz dauh i saa laa en mienh duqv siouc yiem ong taaix nzipc nyei buonc
hnangv naaiv
 meih mbuo nzipc nyei maiv maaih yiem naaiv fingx suiv bieqc ganh fingx
 weic zuqc fingx fingx i saa laa en mienh oix zuqc goux ninh mbuo nzipc nyei buonc
ziouv  hnangv haaix nor mbuox mose
 se lo fe hatc nyei sieqv ziouc hnangv wuov nor zoux
se lo fe hatc nyei sieqv
 maa haa laa
 ti laa saa
 hokv laa
 minkaa caux noyaa
 yietc zungv caux ninh mbuo nyei baeqv muoz doic dorng jaa
ninh mbuo longc yosepv nyei dorn
 maa natv se nyei fun faqv wuov fingx nyei mienh
 hnangv naaic ninh mbuo duqv nzipc nyei buonc corc yiem ninh mbuo nyei die wuov fingx gu nyuoz
naaiv se ziouv  yiem mo apc ndau baengh
 jor ndaen ndaaih hlen
 ye li ko zingh doix ngaanc longc mose hatc nyei lingc caux leiz latc
