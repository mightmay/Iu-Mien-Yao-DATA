maaih dauh tin hungh nyei mienh ziux ziouv  nyei waac cuotv mingh taux mbetc en
 wuov zanc ye lo mbo am souv jienv wuov ziec dorngh weic buov hung
tin hungh nyei mienh longc ziouv  nyei waac heuc jienv gorngv ziec dorngh
 ninh gorngv
ziec dorngh aac
 ziec dorngc
 ziouv  hnangv naaiv nor gorngv
  ndaawitv nyei douh zong oix duqv dauh dorn
 mbuox heuc yo si yaa
 ninh oix yiem meih gu nguaaic daix yiem hlang zaangc zienh nyei dorngx nyei sai mienh
 dongh ih zanc yiem naaiv fongc horc ziec nyei sai mienh
 ninh yaac oix yiem meih gu nguaaic buov mienh nyei mbungv
dongh naaic hnoi tin hungh nyei mienh bun norm jangx hoc
 ninh gorngv
naaiv se ziouv  gorngv nyei jangx hoc
 naaiv norm ziec dorngh oix mbaaix
 ziec dorngh nyei saaiv ziouc zuqc dox guangc
ye lo mbo am hungh haiz tin hungh nyei mienh heuc jienv gorngv mbetc en nyei ziec dorngh wuov deix waac
 ninh ziouc hluotv buoz cuotv ziec dorngh
 sung jienv gorngv
zorqv ninh maah
 mv baac ninh sung cuotv ziangv wuov dauh mienh wuov jieqv buoz nqaai mi aqv
 zungv maiv haih hluotv nzuonx
ziec dorngh yaac mbaaix mi aqv
 ziec dorngh nyei saaiv yaac zuqc dox cuotv hnangv tin hungh nyei mienh ziux ziouv  nyei waac gorngv nyei jangx hoc
hungh diex gorngv mbuox tin hungh nyei mienh
tov weic yie daux gaux jouh ziouv
  meih nyei tin hungh
 zorc yie nyei buoz hnangv loz nor
 tin hungh nyei mienh tengx ninh tov ziouv
  hungh diex nyei buoz ziouc longx hnangv loz wuov nor
hungh diex gorngv mbuox tin hungh nyei mienh
caux yie nzuonx biauv nyanc hnaangx
 yie yaac oix bun zingh nyeic meih
mv baac tin hungh nyei mienh dau hungh diex
maiv gunv meih zorqv yietc buonc meih nyei jaa dingh bun yie
 yie maiv caux meih mingh
 yie yaac maiv yiem naaiv norm dorngx nyanc hnaangx
 hopv wuom
weic zuqc maaih ziouv  nyei waac hatc yie
  maiv dungx nyanc hnaangx
 maiv dungx hopv wuom
 yaac maiv dungx gan meih mingh wuov diuh jauv nzuonx
hnangv naaic tin hungh nyei mienh yangh ganh diuh jauv nzuonx
 maiv yangh ninh daaih mbetc en wuov diuh jauv nzuonx
wuov zanc maaih dauh hnyangx jeiv gox nyei douc waac mienh yiem mbetc en
 ninh nyei dorn zorqv dongh wuov hnoi wuov dauh tin hungh nyei mienh yiem mbetc en zoux nyei caux gorngv nyei yietc zungv sic
 ninh caux hungh diex gorngv nyei waac ninh mbuo yaac gorngv nzengc mbuox ninh mbuo nyei die
ninh mbuo nyei die naaic gaax
tin hungh nyei mienh yangh haaix diuh jauv mingh
 ninh nyei dorn nuqv yiem yu ndaa daaih wuov dauh tin hungh nyei mienh mingh nyei jauv
ninh ziouc mbuox ninh nyei dorn
tengx yie zorqv geh orn buic jienv lorh
 ninh mbuo buic ziangx lorh
 ninh ziouc geh jienv aqv
ziouc geh jienv mingh zunc tin hungh nyei mienh
 zunc zaaic
 buatc ninh zueiz jienv mba ong zuei ndiangx gorn ndiev
 ninh ziouc naaic
meih se yiem yu ndaa daaih
 tin hungh nyei mienh fai
 wuov dauh dau
zeiz nyei
gox wuov dauh douc waac mienh mbuox ninh
caux yie nzuonx biauv nyanc hnaangx oc
tin hungh nyei mienh dau
yie maiv haih caux meih nzuonx mingh
 maiv haih bieqc meih nyei biauv
 yie maiv haih caux meih yiem naaiv nyanc hnaangx
 hopv wuom
weic zuqc maaih ziouv  nyei waac mbuox yie
  meih maiv dungx yiem naaiv nyanc hnaangx
 hopv wuom
 yaac maiv dungx yangh meih daaih wuov diuh jauv nzuonx
gox wuov dauh douc waac mienh gorngv
yie mv baac douc waac mienh hnangv meih nor
 maaih dauh fin mienh ziux ziouv  nyei waac daaih mbuox yie
  meih dorh ninh nzuonx taux meih nyei biauv weic bun ninh nyanc hnaangx
 hopv wuom
mv baac naaiv dauh gorngv baeqc nduov ninh
naaiv dauh tin hungh nyei mienh ziouc caux ninh nzuonx biauv nyanc hnaangx
 hopv wuom
ninh mbuo zueiz jienv hnaangx dieh nyei ziangh hoc
 ziouv  nyei waac daaih taux gox wuov dauh douc waac mienh
 dongh dorh tin hungh nyei mienh nzuonx wuov dauh
ninh ziouc heuc jienv gorngv mbuox yiem yu ndaa daaih wuov dauh tin hungh nyei mienh
 ziouv  hnangv naaiv nor gorngv
  meih ngaengc jienv ziouv  nyei waac
 maiv ei jienv ziouv
  meih nyei tin hungh
 hatc meih nyei waac
meih nzuonx daaih nyanc hnaangx
 hopv wuom yiem ziouv mbuox meih maiv dungx nyanc
 maiv dungx hopv nyei dorngx
 weic naaiv meih nyei sei maiv duqv zangx yiem meih nyei ong taaix mbuo nyei zouv
nyanc liuz hopv liuz
 dorh tin hungh nyei mienh nzuonx wuov dauh douc waac mienh zorqv geh orn buic jienv lorh bun ninh geh jienv
gan jauv mingh wuov zanc
 maaih dauh sienh cuotv daaih ngaatc ninh daic
 sei yaac guangc jienv wuov jauv
 lorh caux sienh souv jienv sei nyei ga hlen
maaih deix mienh jiex wuov
 buatc sei guangc jienv jauv
 sienh yaac souv jienv sei nyei ga hlen
 ninh mbuo ziouc mingh taux gox wuov dauh douc waac mienh yiem nyei zingh gorngv mbuox mienh
dorh tin hungh nyei mienh nzuonx wuov dauh douc waac mienh haiz naaiv deix sic ninh gorngv
naaiv se tin hungh nyei mienh
 dongh ngaengc ziouv  wuov dauh
 weic naaiv ziouv  zorqv ninh jiu bun sienh ngaatc yaac daix ninh
 hnangv ziouv  gorngv jiex mbuox ninh
douc waac mienh gorngv mbuox ninh nyei dorn
tengx yie zorqv geh orn buic jienv lorh
 ninh mbuo ziouc buic ziangx aqv
ninh ziouc mingh
 buatc sei guangc jienv wuov jauv
 lorh caux sienh souv jienv sei ga hlen
 sienh maiv nyanc sei yaac maiv ngaatc lorh
douc waac mienh ziouc zorqv tin hungh nyei mienh nyei sei daapv jienv lorh
 dorh nzuonx ganh nyei zingh weic ninh nzauh nyiemv yaac zangx jienv wuov
ninh zangx jienv ninh ganh nyei zouv
 ninh mbuo nzauh nyiemv ninh
 yaac gorngv
o yie nyei youz aac
zangx liuz
 ninh aengx mbuox ninh nyei dorn mbuo
yie daic nyei ziangh hoc
 meih mbuo oix zuqc zorqv yie caux naaiv dauh tin hungh nyei mienh zangx
 zorqv yie nyei mbungv an jienv ninh nyei mbungv ga hlen
weic zuqc ninh longc ziouv  nyei waac heuc jienv gorngv mbetc en nyei ziec dorngh caux saa maa lie nyei norm norm zingh yiem hlang zaangc zienh nyei dorngx
 za gengh oix cuotv daaih zien nyei
naaiv deix sic cuotv liuz mv baac ye lo mbo am maiv guangc ninh zoux nyei waaic sic
 yiem zuangx mienh mbu ndongx ninh orn mienh yiem hlang zaangc zienh nyei dorngx zoux sai mienh
 haaix dauh maaih hnyouv zoux sai mienh
 ninh ziouc orn zoux sai mienh
 bun ninh mbuo yiem wuov deix zaangc zienh nyei dorngx
hnangv naaiv zoux benx zuiz hoic ye lo mbo am nyei douh zong zuqc mietc
 yiem naaiv lungh ndiev zutc mi aqv
