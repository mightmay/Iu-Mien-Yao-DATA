haaix dauh haih sienx yie mbuo zunh nyei jauv
   ziouv  nyei qaqv cuotv daaih bun haaix dauh buatc
ninh yiem ziouv nyei nza hmien hlo daaih hnangv cunx lunx
 hnangv ndiangx nzungh yiem ndau nqaai cuotv cunx
 maiv maaih fangx zeiv fai nzueic nyei jaax bun yie mbuo haiz oix mangc
 yaac maiv maaih nzueic nyei dorngx laqv yie mbuo nyei mueic
ninh zuqc mienh mangc piex
 zuqc mienh nqemh
 ninh zuqc diev mun
 zuqc diev kouv
 ninh se hnangv mienh buang jienv hmien
 maiv oix mangc nyei mienh
 ninh zuqc mienh mangc piex
 yie mbuo yaac maiv taaih ninh
ninh ndaam yie mbuo nyei baengc tongx
 hlorv yie mbuo nzauh kouv nyei jauv mingh nzengc
 maiv gunv hnangv naaic
 yie mbuo funx ninh zuqc mborqv
 se zuqc tin hungh mborqv
 yaac zuqc kouv
daaux nzuonx ninh laaix yie mbuo zoux dorngc nyei sic zuqc mun
 laaix yie mbuo baamz nyei zuiz zuqc mborqv faaux nziaamv
 ninh zuqc dingc zuiz bun yie mbuo duqv baengh orn
 ninh zuqc mborqv faaux nziaamv bun yie mbuo duqv zorc longx
yie mbuo yietc zungv hnangv ba gi yungh
 yangh dorngc jauv
 gorqv mienh yangh gorqv mienh nyei jauv hnangv
   ziouv zorqv yie mbuo zuangx mienh nyei zuiz an jienv ninh
 bun ninh ndaam
ninh zuqc hoic
 zuqc diev kouv
 ninh yaac maiv ko lo
 ninh se hnangv zuqc dorh mingh daix nyei ba gi yungh dorn
 aengx hnangv japv biei nyei ba gi yungh dorn maiv ko lo
 yaac maiv morngx ninh nyei nzuih
ninh zuqc zeix
 zuqc siemv
 zuqc dorh mingh
 dongh ninh wuov doic mienh maiv maaih haaix dauh hnamv taux ninh weic yie nyei baeqc fingx baamz nyei zuiz zuqc mborqv
 yaac yiem ziangh jienv nyei mienh mbu ndongx zuqc pai guangc
maiv gunv ninh maiv zoux doqc
 ninh nyei nzuih yaac maiv nduov mienh
 mv baac mienh liuc leiz bun ninh caux orqv mienh biopv
 daic wuov zanc ninh caux butv zoih mienh juangc zouv zangx
mv baac se ziouv nyei za eix bun ninh zuqc faaux nziaamv
 bun ninh zuqc siouc kouv
   ziouv longc ninh zoux ziec fiqv zuiz nyei ga naaiv
 ninh zungv duqv buatc ganh nyei hoz doic
 yaac duqv bun ninh ziangh nyei hnoi nyieqc ndaauv
   ziouv a hneiv nyei za eix ziouc yiem ninh nyei buoz zoux duqv cuotv
ninh zungv duqv buatc ganh weic siouc kouv zoux cuotv daaih nyei sic ziouc buangv hnyouv
 weic naaiv dauh kuv mienh
 se yie nyei bou nyei wuonh zaang
 mienh camv duqv funx benx kuv mienh
 ninh yaac oix ndaam ninh mbuo yietc zungv nyei zuiz
weic naaiv yie oix bun ninh caux zoux hlo nyei mienh maaih buonc
 ninh caux mienh henv mienh bun nqoi caangv daaih nyei ga naaiv
 weic zuqc ninh zorqv ninh nyei maengc dox cuotv zuqc daic
 yaac zuqc funx caux zuiz mienh fih hnangv
 maiv gunv hnangv naaic
 ninh ndaam mienh camv nyei zuiz
 yaac weic baamz zuiz nyei mienh jouh tin hungh
