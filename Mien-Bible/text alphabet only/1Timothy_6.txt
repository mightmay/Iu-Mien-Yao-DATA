zoux nouh wuov deix oix zuqc yiem nyungc nyungc sic taaih ganh nyei ziouv
 weic maiv bun haaix dauh gorngv doqc tin hungh nyei mbuox caux yie mbuo zunh nyei leiz
haaix dauh nouh maaih sienx yesu nyei ziouv
 maiv dungx mangc piex
 weic zuqc ninh nyei ziouv zoux sienx yesu nyei gorx youz
 daaux nzuonx zungv oix zuqc fu sux gauh longx
 weic zuqc ninh fu sux wuov dauh ziouv se sienx yesu nyei mienh yaac zoux ninh hnamv nyei gorx youz
 naaiv deix sic meih oix zuqc njaaux mienh
 kuinx ninh mbuo ei jienv zoux
haaix dauh njaaux ganh nyungc doz leiz
 leiz yaac maiv doix mbuo nyei ziouv yesu giduc nyei zien waac yaac maiv njaaux mienh gan longx tin hungh
wuov dauh ceng ganh hlo hnangv
 maiv hiuv haaix nyungc
 ninh kungx oix nzaeng waac nzaeng leiz hnangv butv inv nor
 ziouc maaih mueic jieqv nyei sic
 nzaeng jaax
 gorngv doqc mienh
 maaih hnyouv nyeiv orqv sic
naaiv nyungc mienh zanc zanc nzaeng nyinh cox nyouz
 weic zuqc ninh mbuo waaic haic
 zien leiz maiv yiem ninh mbuo nyei hnyouv
 ninh mbuo laaic gan tin hungh se bun mienh maaih jauv butv zoih
haaix dauh gan longx tin hungh yaac buangv hnyouv ninh maaih nyei
 wuov dauh za gengh butv zoih
mbuo maiv duqv dorh haaix nyungc bieqc naaiv baamh gen
 mbuo cuotv baamh gen yaac maiv haih dorh haaix nyungc mingh
hnangv naaic
 da faanh mbuo maaih nyanc maaih hopv
 maaih lui houx zuqv
 oix zuqc buangv hnyouv aqv
mv baac mauv oix butv zoih wuov deix mienh zuqc nduov baamz zuiz
 zuqc koux hlopv jienv
 ninh mbuo nyei hnyouv hanc dorh ninh mbuo ei camv nyungc hngongx haic
 haih hoic mienh nyei za eix
 ninh mbuo ziouc zuqc ndortv nzengc
 qui nzengc
weic zuqc mauv zinh mauv nyaanh se nyungc nyungc orqv sic nyei gorn
 laaix mauv zinh nyaanh maaih deix mienh leih ninh mbuo sienx nyei jauv ziouc zoux bun ganh zuqc nzauh camv
 hnangv maaih nzuqc baqv jienv mba nziu nor
ti mo tai aah
 meih zoux tin hungh nyei mienh ziouc oix zuqc biaux nqoi naaiv deix yietc zungv sic
 oix zuqc hungx mingh zoux horpc nyei jauv
 gan longx tin hungh
 sienx longx
 hnamv mienh
 longc noic diev yaac zoux hnyouv suonc
oix zuqc njiec qaqv weic mbuo sienx nyei jauv mborqv longx nyei jaax
 caangv duqv yietc liuz nyei maengc
 weic zuqc meih dorng jienv zorng zengx mienh camv longx longx nyei nyiemc yesu wuov zanc
 tin hungh heuc meih zipv yietc liuz nyei maengc
yie dorng jienv tin hungh
 dongh bun maanc muotc ziangh jienv wuov dauh
 yaac dorng jienv giduc yesu
 dongh yiem born ti atc bilaatv nyei nza hmien longx longx nyei weic zien leiz zoux zorng zengx wuov dauh
 hatc meih
meih oix zuqc ziepc zuoqv nyei ei jienv naaiv diuh lingc
 maiv bun mienh maaih dorngx daanh
 zuov taux mbuo nyei ziouv yesu giduc aengx daaih wuov hnoi
tin hungh oix ei ninh dingc daaih nyei ziangh hoc bun ziouv yesu giduc aengx daaih
 tin hungh puix duqv mienh ceng
 ninh nduqc dauh hnangv gauh hlo jiex se zoux maanc hungh nyei hungh
 maanc ziouv nyei ziouv
kungx tin hungh ganh yietc liuz ziangh jienv
 ninh yiem jienv nyei njang
 maiv maaih haaix dauh haih mingh duqv fatv
 maiv maaih haaix dauh buatc jiex ninh fai haih duqv buatc
 ninh yietc liuz maaih qaqv yaac duqv mienh taaih ninh
 aamen
oix zuqc hatc yiem naaiv baamh gen nyei butv zoih mienh maiv dungx zoux maux
 yaac maiv dungx kaux zinh nyaanh
 weic zuqc zinh nyaanh se kaux maiv wuonv
 oix zuqc kaux tin hungh
 dongh ceix nyungc nyungc camv nyei bun mbuo
 weic bun mbuo njien youh
oix zuqc hatc ninh mbuo zoux longx
 zanc zanc zoux kuv sic camv
 yaac zoux hnyouv jangv nzie mienh
hnangv naaiv zoux se siou jaaix nyei ga naaiv zoux gorn buonv weic nqa haav hingv ziouc haih duqv zien zien nyei ziangh maengc
ti mo tai aah
 dongh jiu bun meih
 oix zuqc longx longx goux jienv
 oix zuqc simv nqoi maiv sienx tin hungh nyei mienh gorngv nyei henh mbienx waac
 yaac simv nqoi dongh mienh heuc 
wuonh zaang
 mv baac maiv zien
maaih deix mienh gorngv ninh mbuo maaih naaiv nyungc wuonh zaang ziouc guangc
 maiv gan mbuo sienx nyei doz mi aqv
 tov tin hungh ceix en bun meih mbuo yietc zungv
