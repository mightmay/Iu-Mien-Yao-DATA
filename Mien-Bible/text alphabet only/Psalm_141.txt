o ziouv aac
 yie heuc jienv meih
 tov siepv siepv nyei daaih tengx yie
 yie heuc meih nyei ziangh hoc
 tov baeng m normh muangx yie nyei sing qiex
tov bun yie daux gaux nyei waac hnangv hung yiem meih nyei nza hmien
 yie sung jienv nyei buoz hnangv lungh maanz hmuangx ziec nyei ga naaiv
o ziouv aac
 tov gunv yie nyei nzuih hnangv zuov gaengh mienh zuov gaengh nor
 tov goux jienv yie nyei nzuih meix nyei gaengh
tov bun yie maiv maaih hnyouv zoux orqv sic
 bun yie maiv dungx caux zoux orqv nyei mienh juangc jienv zoux waaic sic
 yaac maiv dungx bun yie nyanc ninh mbuo kuv haic nyei lai hnaangx
tov bun kuv mienh mborqv yie
 naaiv se weih zoux longx
 tov bun ninh gorngv hemx yie
 se hnangv zorqv youh dox yie nyei m nqorngv
 tov bun yie nyei m nqorngv maiv nqemh
 weic zuqc yie daux gaux nyei waac zanc zanc ngaengc jienv orqv mienh nyei orqv sic
ninh mbuo nyei siemv zuiz jien zuqc zoi njiec la bieiv mbaengx wuov zanc
 mienh ziouc hoqc hiuv ziouv nyei waac se zien nyei
hnangv mienh laih ndau cenv muonc nzengc
 ninh mbuo nyei mbungv oix zuqc nzaanx mingh taux yiemh gen nyei kuotv ndaangc
o ziouv tin hungh aac
 yie nyei m zing mangc jienv meih
 yie ndaauh kaux meih
 maiv dungx guangc yie
 bun yie maiv lamh kaux dorngx
tov beu jienv yie biaux ndutv ninh mbuo zaeng weic hlopv yie nyei koux
 caux orqv mienh zaeng nyei hlaang
tov bun orqv mienh ndortv njiec ninh mbuo ganh zaeng nyei mungz
 mv baac tov bun yie duqv biaux ndutv mingh
