ziouv  gorngv mbuox mose
mangc maah
 yie ginv dauh yu ndaa fingx nyei mienh
 hu aa nyei fun
 uli nyei dorn
 mbe saa len
yie bun ninh maaih tin hungh nyei singx lingh buangv nzengc
 bun ninh maaih buoz dauh longx
 maaih banh zeic yaac maaih cong mengh zoux zaangc
 haih zoux nyungc nyungc gong
haih daav cuotv za eix longc jiem
 longc nyaanh
 longc dongh siqv zoux nyungc nyungc jaa sic
haih gaatv la bieiv jaaix
 ciqv lorqc lorqc jienv
 haih zoux ndiangx zaangc diu biangh diu biouv
 yaac haih zoux maanc muotc longc buoz dauh zoux nzueic nyei gong
yie yaac paaiv ndaan fingx
 aa hi saa makv nyei dorn
 o ho li apc
 tengx jienv mbe saa len
 yie yaac bun dauh dauh buoz dauh longx nyei zaangc mienh maaih banh zeic zoux nyungc nyungc hnangv yie paaiv meih zoux wuov nor
yie bun ninh mbuo haih zoux wuic buangh nyei ndopv liuh
 zoux laengz ngaengc waac faang caux ceix en nyei weic
 zoux ndopv liuh nyei nyungc nyungc jaa dorngx
dieh caux dieh nyei jaa sic
 jiem dang caux jiem dang nyei jaa sic
 buov hung dieh
buov ziec nyei ga naaiv nyei ziec dorngh caux ziec dorngh nyei jaa sic
 dongh siqv bunh caux bunh nyei taapv
zoux daaih nzueic nyei lui houx
 se aalon zoux sai nyei cing nzengc lui houx caux ninh nyei dorn zoux sai mienh nyei gong nyei ziangh hoc zuqv nyei lui houx
orn mienh nyei youh caux yiem cing nzengc wuov qongx buov nyei hung
 ninh mbuo oix zuqc ziux yie paaiv meih nyei yietc zungv zoux nzengc
ziouv  gorngv mbuox mose
oix zuqc mbuox i saa laa en nyei zuangx mienh
  meih mbuo oix zuqc siou yie nyei dingh gong hnoi weic zuqc naaiv norm hnoi yiem yie caux meih mbuo mbu ndongx doic jiex doic zoux jangx hoc
 weic bun meih mbuo hiuv duqv yie se ziouv
  dongh bun meih mbuo cing nzengc wuov dauh
+ oix zuqc siou dingh gong hnoi
 se weic meih mbuo benx cing nzengc hnoi
 haaix dauh baamz naaiv norm hnoi
 zungv oix zuqc daix guangc
 haaix dauh longc naaiv norm hnoi zoux gong
 wuov dauh yiem ninh nyei mienh mbu ndongx oix zuqc pai guangc
meih mbuo longc juqv hnoi zoux gong
 mv baac siec hnoi wuov hnoi se dingh gong hnoi
 oix zuqc hitv kuonx
 se cing nzengc hnoi fungx bun ziouv
  haaix dauh longc wuov norm hnoi zoux gong
 oix zuqc daix daic
i saa laa en mienh doic jiex doic oix zuqc siou dingh gong hnoi zoux yietc liuz liepc nyei ngaengc waac
naaiv se yie caux i saa laa en mienh yietc liuz zoux nyei jangx hoc
 weic zuqc yie
 ziouv
  longc juqv hnoi zeix lungh zeix ndau
 siec hnoi wuov hnoi yie dingh gong hitv kuonx
ziouv  yiem sinaai mbong caux mose gorngv liuz waac
 ninh zorqv fiev jienv laengz nyei ngaengc waac wuov deix i kuaaiv la bieiv benv jiu bun mose
 se tin hungh longc buoz ndoqv fiev nyei la bieiv benv
