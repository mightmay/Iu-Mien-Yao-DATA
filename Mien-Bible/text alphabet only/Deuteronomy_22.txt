se gorngv buatc meih mbuo nyei gorx youz nyei ngongh fai ba gi yungh dorngc jauv wuov naah
 maiv dungx zoux hnangv maiv guen maiv sic nyei
 zungv oix zuqc ken nzuonx bun meih nyei gorx youz
se gorngv wuov dauh gorx youz leih meih mbuo go
 fai maiv hiuv duqv haaix dauh nyei saeng kuv
 oix zuqc ken nzuonx meih mbuo nyei biauv an jienv wuov
 zuov meih mbuo nyei gorx youz daaih lorz ziouc fungx nzuonx bun ninh
gorx youz nyei lorh fai ninh nyei lui fai ninh nyei haaix nyungc ga naaiv oix zuqc fih hnangv nyei fungx nzuonx
 maiv dungx zoux hnangv maiv guen maiv sic nyei
se gorngv buatc gorx youz nyei lorh fai ngongh ndorpc wuov jauv
 maiv dungx zoux hnangv maiv guen maiv sic nyei
 oix zuqc liepc jiez sin daaih
m sieqv dorn maiv dungx zuqv m jangc dorn nyei lui houx
 m jangc dorn yaac maiv dungx zuqv m sieqv dorn nyei lui houx
 ziouv
  meih mbuo nyei tin hungh youx haic zoux naaiv nyungc sic nyei mienh
se gorngv buatc norqc lauz yiem wuov jauv hlen
 maiv gunv yiem ndiangx fai ga ndiev ndau
 buatc norqc maa buoc dorn fai buoc jaux
 maiv dungx liemh maa caux norqc dorn zorqv
zungv oix zuqc bungx norqc maa
 mv baac zorqv norqc dorn duqv nyei
 hnangv naaic meih mbuo ziouc duqv longx
 ziangh duqv siouc nyuonh ndaauv
meih mbuo haaix zanc zoux siang biauv oix zuqc weih jienv biauv ngorh nyei biei bung hlang deix
 se gorngv mienh ndortv daic
 biauv zong mienh ziouc maiv zuqc ndaam dorng
maiv dungx zorqv ganh nyungc nyim zuangx meih mbuo nyei a ngunc huingx
 se gorngv hnangv naaiv zoux
 liemh zuangx nyei ga naaiv caux a ngunc biouv
 ganh maiv duqv longc
 oix zuqc dorh mingh zaangc tin hungh nyei biauv
maiv dungx longc ngongh caux lorh juangc ndiangx gaaz ndaam laih ndau
maiv dungx zuqv ba gi yungh biei caux la maah suix zorpc jienv ndatv daaih nyei lui
meih mbuo zuqv nyei domh lui ndaauv
 lui siaam jieqv nyei biei norm gorqv oix zuqc dingx jienv nqingh nqou
se gorngv maaih dauh mienh longc auv yaac caux ninh bueix
 nqa haav nzorng ninh
ziouc lorz jauv gorngv doqc baaic auv nyei mengh dauh
 ninh gorngv
yie longc wuov zanc yie maiv buatc ninh maaih jangx hoc bun cing ninh se maiv bueix jiex dorn nyei sieqv
sieqv nyei diex maac ziouc oix zuqc dorh nyungc jangx hoc cuotv daaih mingh taux zingh gaengh ndaangc
 mienh gox wuov
 bun cing ninh mbuo nyei sieqv maiv bueix jiex dorn
sieqv nyei die ziouc gorngv mbuox mienh gox
yie bun yie nyei sieqv naaiv dauh mienh longc zoux auv mv baac ih zanc ninh nzorng
ninh zungv gorngv doqc yie nyei sieqv
 ninh gorngv
  yie maiv buatc meih nyei sieqv maaih jangx hoc bun cing ninh maiv bueix jiex dorn
  dongh naaiv aqv
 naaiv zoux jangx hoc bun cing yie nyei sieqv maiv nziaauc jiex dorn
 sieqv nyei diex maac ziouc zorqv zoux jangx hoc wuov kuaaiv ndie taan jienv mienh gox nyei nza hmien zoux zorng zengx
wuov norm zingh nyei mienh gox ziouc zorqv wuov dauh nqox daaih longc biaav bin mborqv
aengx baatc ninh nyic ziepc luoqc lungz nyaanh jiu bun sieqv nyei die
 weic zuqc ninh bun yietc dauh maiv bueix jiex nqox nyei i saa laa en sieqv ndortv mengh dauh
 wuov dauh sieqv corc benx ninh nyei auv
 ninh yietc liuz maiv haih leih guangc
mv baac se gorngv ninh gox nyei waac zien nyei
 sieqv yaac lorz maiv duqv haaix nyungc zoux zorng zengx bun cing ninh maiv nziaauc jiex dorn
ninh mbuo ziouc dorh naaiv dauh sieqv cuotv daaih yiem ninh nyei die nyei biauv nyei gaengh ndaangc
 wuov norm zingh nyei zuangx m jangc dorn ziouc zorqv la bieiv zong daic
 weic zuqc ninh yiem i saa laa en mienh mbu ndongx zoux nyaiv haic nyei sic
 ninh corc yiem ninh nyei die nyei biauv wuov zanc ninh zoux hnangv maaic buonv sin nyei m sieqv dorn nor
 hnangv naaiv zoux
 ziouc bun yiem meih mbuo mbu ndongx maiv maaih naaiv nyungc orqv sic
se gorngv buatc dauh mienh hienx ganh dauh mienh nyei auv
 i dauh zungv oix zuqc dingc zuiz daix daic
 hnangv naaiv zoux ziouc bun yiem i saa laa en mienh mbu ndongx maiv maaih naaiv nyungc orqv sic
se gorngv maaih dauh maiv nziaauc jiex dorn nyei sieqv
 mienh yaac gorngv ziangh ninh mi aqv
 maaih dauh m jangc dorn buangh zuqc ninh yiem wuov zingh ziouc caux ninh bueix
meih mbuo oix zuqc dorh ninh mbuo i dauh cuotv ga nyiec ziqc zingh gaengh ndaangc aengx longc la bieiv zong daic ninh mbuo
 wuov dauh sieqv zuqc daix daic weic zuqc ninh yiem zingh gu nyuoz yaac maiv heuc mbui tov mienh daaih tengx
 wuov dauh m jangc dorn daic weic zuqc ninh hienx ganh dauh mienh nyei auv
 hnangv naaiv zoux ziouc bun yiem meih mbuo mbu ndongx maiv maaih naaiv nyungc orqv sic
mv baac se gorngv maaih dauh m jangc dorn buangh zuqc dauh dongh mienh gorngv ziangh nyei sieqv yiem wuov naah ziouc zorqv jienv naaiv dauh sieqv caa
 kungx oix zuqc zorqv naaiv dauh m jangc dorn daix daic hnangv
maiv dungx zoux haaix nyungc bun wuov dauh sieqv weic zuqc ninh maiv zoux haaix nyungc zuiz zic duqv daic
 naaiv nyungc sic se hnangv mienh baac baac mingh mborqv daic dauh ninh nyei laangz zaangc mienh
weic zuqc naaiv dauh m jangc dorn yiem wuov naah buangh zuqc naaiv dauh dongh mienh gorngv ziangh nyei sieqv ziouc caa ninh
 maiv gunv sieqv qaqv heuc yaac maiv maaih haaix dauh daaih njoux ninh
se gorngv maaih dauh m jangc dorn buangh dauh maiv nziaauc jiex dorn yaac maiv maaih mienh gorngv ziangh nyei sieqv ziouc zorqv jienv ninh caa yaac maaih mienh buatc
caa sieqv wuov dauh m jangc dorn oix zuqc bun ziepc hmz lungz nyaanh sieqv nyei die weic zuqc ninh baaic wuov dauh sieqv
 sieqv ziouc benx ninh nyei auv mi aqv
 ninh yietc liuz maiv haih leih guangc
mienh maiv dungx longc die nyei auv zoux ganh nyei auv
 hnangv naaiv zoux baaic zuqc ganh nyei die
