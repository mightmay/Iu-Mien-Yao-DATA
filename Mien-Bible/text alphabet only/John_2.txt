da faam hnoi yiem gaa li li deic bung
 kaanaa laangz
 maaih norm cing jaa yinh
 yesu nyei maa yaac yiem wuov nyei
mienh yaac cingv yesu caux ninh nyei sai gorx mbuo mingh wuov norm yinh
zoux gau
 a ngunc diuv nzengc mi aqv
 yesu nyei maa gorngv mbuox yesu
ninh mbuo nyei a ngunc diuv nzengc mi aqv
yesu dau
aa maa aah
 weic haaix diuc bun naaiv deix jauv paanx taux yie
 yie nyei ziangh hoc maiv gaengh taux
yesu nyei maa gorngv mbuox wuov deix bou
ninh mbuox meih mbuo zoux haaix nyungc
 oix zuqc ei jienv zoux oc
yiutai mienh ei jienv leiz nzaaux buoz zaux nyei uix
 weic naaiv
 yiem wuov norm yinh maaih juqv norm la bieiv ongx
 yietc norm dapv duqv biaa juqv tongv wuom
yesu mbuox wuov deix bou
ndamv wuom dapv buangv wuov deix ongx maah
 ninh mbuo ziouc ndamv wuom dapv buangv taux baengh ongx nzuih
yesu aengx mbuox ninh mbuo
ih zanc ndamv deix naaiv ongx nyei wuom dorh mingh bun cing suiv oc
 ninh mbuo ziouc ndamv dorh mingh
cing suiv seix naaiv deix wuom benx daaih nyei a ngunc diuv
 ninh maiv hiuv duqv naaiv deix diuv yiem haaix daaih
mv baac ndamv wuom wuov deix bou hiuv nyei
 ninh ziouc heuc siang laangh daaih
gorngv mbuox ninh
yietc gau mienh cingv kaeqv ninh mbuo bun diuv kuv hopv ndaangc
 zuov mienh hopv camv cingx bun maiv kuv nyei diuv
 mv baac meih liouh kuv wuov nyungc taux ih zanc
yesu zoux cuotv naaiv daauh nzunc mbuoqc horngh nyei jangx hoc
 yiem gaa li li saengv
 kaanaa laangz zoux
 ninh hnangv naaiv zoux biux mengh ninh nyei njang laangc
 ninh nyei sai gorx mbuo yaac sienx kaux ninh
nqa haav yesu caux ninh nyei maa
 ninh nyei youz mbuo
 caux ninh nyei sai gorx mbuo mingh kaa be naa um mungv yiem i ziex hnoi wuov
wuov zanc aav lamh taux siex maengc zipv
 yesu ziouc mingh ye lu saa lem zingh
yiem zaangc tin hungh nyei biauv ninh buatc mienh maaic ngongh
 maaic yungh
 maaic baeqc gopv
 yaac maaih mienh zueiz jienv tiuv nyaanh
yesu ziouc longc hlaang gitv diuh hlaang bin daaih zunc yietc zungv
 liemh ngongh
 liemh yungh
 cuotv zaangc tin hungh nyei biauv yaac bungx king tiuv nyaanh nyei dieh
 dox guangc nzengc ninh mbuo nyei nyaanh
ninh yaac mbuox maaic baeqc gopv wuov deix mienh
bienh meih mbuo nyei norqc cuotv mingh maah
 maiv dungx longc yie nyei die nyei biauv zoux hei
sai gorx mbuo ziouc jangx zuqc ging sou fiev jienv gorngv
o tin hungh aah
 yie weic meih nyei biauv jorm hnyouv
 hnangv douz zieqc jienv yie nor
zoux hlo nyei yiutai mienh naaic ninh
meih oix zoux haaix nyungc jangx hoc bun yie mbuo mangc
 bun cing meih maaih leiz hnangv naaiv nor zoux
yesu dau
caeqv naaiv norm zaangc tin hungh nyei biauv maah
 buo hnoi gu nyuoz yie aengx ceix jiez daaih
ninh mbuo naaic
buo hnoi meih haih zoux duqv ziangx nyei
 naaiv norm zaangc tin hungh nyei biauv zoux feix ziepc luoqc hnyangx cingx daaih ziangx
yesu gorngv zaangc tin hungh nyei biauv mv baac za gengh gorngv beiv ninh ganh nyei sin
nqa haav yesu daic mingh aengx nangh daaih
 ninh nyei sai gorx mbuo jangx zuqc ninh gorngv naaiv joux waac ziouc sienx ging sou yaac sienx yesu gorngv nyei waac
yesu yiem ye lu saa lem zingh jiex siex maengc zipv
 maaih mienh camv nyei sienx kaux ninh weic zuqc ninh mbuo buatc ninh zoux mbuoqc horngh nyei jangx hoc
mv baac yesu maiv bungx hnyouv ninh mbuo weic zuqc ninh hiuv duqv maanc mienh
yesu maiv qiemx zuqc haaix dauh mbuox ninh baamh mienh hnangv haaix nor
 weic zuqc ninh ganh hiuv duqv mienh nyei hnyouv
