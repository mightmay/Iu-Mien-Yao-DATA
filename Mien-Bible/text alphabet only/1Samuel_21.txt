ndaawitv ziouc mingh taux nopv mungv
 aa hi me lekv sai mienh wuov
 aa hi me lekv sin zinx jienv cuotv daaih zipv ndaawitv
 ninh gorngv
weic haaix diuc meih ganh daaih hnangv
 maiv maaih haaix dauh caux meih daaih fai
ndaawitv gorngv mbuox aa hi me lekv sai mienh
hungh diex paaiv yie zoux yietc nyungc jauv yaac gorngv mbuox yie
  yie paaiv nyei waac yaac jiu bun meih zoux nyei maiv dungx mbuox haaix dauh
  yie caux guanh mienh lunx mienh dunx ziangx doic oix buangh yietc norm dorngx
meih maaih deix haaix nyungc nyanc yiem meih naaiv fai
 tov bun biaa norm njuov yie fai yiem meih naaiv maaih haaix nyungc nyanc hopv yaac duqv
sai mienh dau ndaawitv
yie maiv maaih pou tong nyei njuov
 kungx maaih deix cing nzengc nyei njuov hnangv
 da faanh tov bun wuov deix mienh lunx mienh maiv duqv bueix m sieqv dorn
 ninh mbuo nyanc duqv nyei
ndaawitv dau sai mienh
za gengh nor
 yie mbuo haaix zanc cuotv jauv
 yie mbuo gec jienv m sieqv dorn
 maiv bun daaih nitv fatv yie mbuo
 cuotv mingh weic pou tong nyei jauv naaiv deix mienh lunx mienh nyei sin m daaih cing nzengc nyei
 hnangv naaic
 cuotv mingh weic lengc jeiv nyei jauv
 ninh mbuo nyei sin gauh fatv cing nzengc
hnangv naaic sai mienh ziouc zorqv cing nzengc njuov bun ndaawitv
 weic zuqc yiem wuov maiv maaih ganh nyungc njuov
 kungx maaih gengx liuz tin hungh zorqv njiec daaih nyei njuov
 se yiem ziouv  nyei nza hmien gengx liuz zorqv njiec daaih wuov hnoi tiuv siang njuov jorm wuov deix loz njuov
wuov hnoi maaih dauh mienh yiem wuov
 ninh zoux saulo nyei bou
 se e ndom mienh
 mbuox heuc ndo ekc
 ninh corc yiem jienv ziouv nyei nza hmien wuov
 ninh zoux goux saulo nyei saeng kuv bou nyei bieiv zeiv
ndaawitv naaic aa hi me lekv
yiem naaiv meih maiv maaih yietc diuh cang fai yietc zung nzuqc ndaauv fai
 yie maiv duqv dorh nzuqc ndaauv fai wuoqc ginc daaih
 weic zuqc hungh diex paaiv nyei jauv oix zuqc gaanv jienv daaih
sai mienh gorngv
dongh meih yiem elaa horngz daix wuov dauh fi li saa die mienh
 go li atc
 nyei nzuqc ndaauv corc beu jienv ndie an jienv efotv nyei nqa haav maengx
 se gorngv meih oix longc nor
 gunv zorqv dorh mingh aqv
 cuotv liuz wuov zung maiv maaih ganh zung aqv
 ndaawitv gorngv
maiv maaih haaix zung nzuqc ndaauv ndongc wuov zung yaauc
 tov bun yie oc
wuov hnoi ndaawitv biaux saulo yaac mingh lorz gatc zingh nyei hungh
 aakitv
aakitv nyei bou gorngv mbuox aakitv
naaiv dauh ndaawitv benx ninh nyei deic bung nyei hungh maiv zeiz
 se naaiv dauh yiem wuov nyei m sieqv dorn cangx heix baaux nzung gorngv
+ saulo daix mienh benx cin cin
 ndaawitv daix mienh benx waanc waanc  maiv zeiz
ndaawitv ziouc yiem hnyouv jangx jienv naaiv deix waac
 yaac haiz gamh nziex haic gatc zingh nyei hungh
 aakitv
ndaawitv ziouc tiuv ninh nyei eix leiz daaih duqv eix zoux benx butv ndin mienh
 la guaih guetv zingh gaengh
 wuom nzuih yaac liouc njiec guoqv jienv ninh nyei siaam
aakitv ziouc gorngv mbuox ninh nyei bou
mangc gaax
 meih mbuo buatc naaiv dauh butv ndin mienh
 meih mbuo dorh ninh daaih lorz yie zoux haaix nyungc
yie qiemx zuqc butv ndin mienh meih mbuo cingx daaih dorh naaiv dauh lov daaih yiem yie nyei nza hmien zoux butv ndin sic bun yie mangc fai
 naaiv nyungc mienh puix duqv bieqc yie nyei biauv fai
