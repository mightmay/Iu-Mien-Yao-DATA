ziouv  gorngv mbuox saa mu en
meih oix weic saulo nzauh ndongc haaix lauh
 yie tutv guangc ninh
 maiv bun ninh zoux hungh gunv i saa laa en mienh
 meih oix zuqc zorqv youh dinh buangv meih nyei saeng kuv jorng ziouc mingh aqv
 yie oix paaiv meih mingh lorz mbetc le hem mienh
 jetc si
 weic zuqc yiem ninh nyei yietc zungv dorn nyei mbu ndongx yie weic ganh ginv dauh zoux hungh
saa mu en gorngv
yie hnangv haaix nor haih mingh
 se gorngv saulo haiz nor
 ninh zungv oix daix yie
   ziouv  gorngv
dorh dauh yangh ngongh nyeiz caux jienv meih mingh yaac gorngv
  yie daaih oix fongc horc ziec bun ziouv
mbuox jetc si caux jienv daaih fongc horc ziec
 yie ziouc mbuox meih
 meih horpc zuqv hnangv haaix nor zoux
 yie mbuox meih hiuv duqv haaix dauh nyei mbuox
 meih oix zuqc longc youh orn wuov dauh
saa mu en ziouc ei jienv ziouv nyei waac zoux
 ninh taux mbetc le hem wuov zanc
 wuov norm mungv nyei mienh gox ziouc sin zinx nyanh nyanh nyei cuotv daaih zipv ninh yaac naaic gaax ninh
meih daaih weic baengh orn nyei jauv fai
saa mu en dau
yie daaih weic baengh orn
 yie daaih fongc horc ziec bun ziouv
 meih mbuo oix zuqc saax ganh cing nzengc daaih caux yie mingh fongc horc ziec
 saa mu en ziouc saax jetc si caux ninh nyei dorn mbuo cing nzengc daaih yaac heuc ninh mbuo mingh caux jienv fongc horc ziec
nqa haav ninh mbuo daaih nyei ziangh hoc
 saa mu en mangc buatc e li apc ziouc yiem hnyouv hnamv
dongh ziouv  orn wuov dauh ndongc haaix zungv souv jienv naaiv
 ziouv  nyei nza hmien aqv
mv baac ziouv  gorngv mbuox saa mu en
maiv dungx mangc ninh nyei beih zaangc fai ninh nyei sin pei ziangh duqv hlang
 yie maiv longc ninh
 weic zuqc ziouv  mangc maiv hnangv baamh mienh mangc
 baamh mienh mangc ga nyiec beih zaangc
 mv baac ziouv  mangc gu nyuoz hnyouv
jetc si ziouc heuc aa mbi naa ndapc yangh jauv jiex saa mu en nyei nza hmien
 saa mu en gorngv
ziouv yaac maiv ginv naaiv dauh
jetc si ziouc heuc sammaa jiex mingh
 mv baac saa mu en gorngv
ziouv  yaac maiv ginv naaiv dauh
jetc si heuc ninh nyei siec dauh dorn yangh jauv jiex saa mu en nyei nza hmien
 saa mu en gorngv mbuox jetc si
ziouv  maiv ginv naaiv deix mienh
saa mu en naaic jetc si
meih nyei dorn yietc zungv maaih mbuoqc naaiv dauh hnangv fai
 jetc si dau
aengx maaih dauh dorn laai mv baac ninh mingh bungx ba gi yungh mi aqv
 saa mu en gorngv mbuox jetc si
oix zuqc paaiv mienh mingh heuc ninh nzuonx daaih
 ninh maiv gaengh taux
 yie mbuo zungv maiv zueiz
jetc si ziouc paaiv mienh mingh heuc wuov dauh dorn nzuonx daaih
 naaiv dauh dorn se hmien setv njang
 siqv nyei
 hmien fangx ziangh duqv nzueic
 sin pei yaac ziangh duqv longx
  ziouv gorngv
dongh naaiv dauh aqv
 gunv longc youh orn ninh maah
saa mu en ziouc zorqv dapv jienv jorng nyei youh yiem wuov dauh dorn nyei zuangx gorx mbu ndongx orn ninh
 yiem wuov hnoi daaih ziouv nyei singx lingh camv camv nyei yiem jienv ndaawitv
 saa mu en ziouc jiez sin nzuonx laamaa mi aqv
ziouv  nyei singx lingh leih nqoi saulo mi aqv
 aengx maaih orqv nyei mienv yiem ziouv daaih morh ninh
saulo nyei bou mbuo ziouc gorngv mbuox saulo
ih zanc maaih orqv nyei mienv yiem tin hungh daaih morh jienv hungh diex yiem
tov meih
 yie mbuo nyei ziouv
 paaiv yiem meih nyei nza hmien nyei bou mingh lorz dauh dongh haih patv daanh baah liouc nyei mienh daaih
 yiem tin hungh daaih nyei orqv mienv haaix zanc daaih yiem hungh diex nyei sin nor
 heuc ninh patv daanh baah
 hungh diex ziouc longx mi aqv
saulo ziouc mbuox ninh nyei bou
meih mbuo gunv mingh weic yie lorz dauh haih patv daanh baah yaauc nyei mienh yaac dorh ninh daaih yie naaiv
maaih dauh houh saeng gorngv
yie buatc mbetc le hem mienh
 jetc si
 maaih dauh dorn patv daanh baah liouc haic
 ninh daamv hlo
 mborqv jaax henv
 ninh gorngv waac mbiaangc nyei
 hmien fangx yaac ziangh duqv nzueic
 ziouv  yaac caux ninh yiem
hnangv naaic saulo ziouc fungx douc fienx mienh mingh mbuox jetc si
tov bun meih nyei dorn
 ndaawitv
 dongh caux ba gi yungh yiem wuov dauh dorn
 daaih yie naaiv
jetc si ziouc paaiv ninh nyei dorn
 ndaawitv
 mingh yaac zorqv njuov caux yietc ndopv mbuoqc a ngunc diuv caux dauh yungh dorn bun lorh tor jienv mingh fungx bun saulo
ndaawitv mingh taux saulo wuov ziouc zoux hungh diex nyei gong
 saulo hnamv haic ndaawitv
 ndaawitv yaac duqv zoux tengx saulo dorh wuoqc ginc nyei mienh
saulo fungx fienx mingh mbuox jetc si
tov bun ndaawitv yiem naaiv zoux yie nyei gong
 weic zuqc ninh horpc yie nyei hnyouv haic
yiem tin hungh daaih nyei orqv mienv haaix zanc daaih morh saulo
 ndaawitv ziouc zorqv daanh baah daaih patv bun saulo muangx
 saulo ziouc haiz kuh yiem
 longx aqv
 orqv nyei mienv yaac leih nqoi ninh mi aqv
