yesu hnangv naaiv nor daux gaux liuz
 ninh caux ninh nyei sai gorx jiex wuov ngaanc ziqc kitc lon ndoqv
 yiem wuov maaih norm huingx
 yesu caux ninh nyei sai gorx ziouc bieqc wuov norm huingx mi aqv
oix maaic yesu wuov dauh yu ndaatc yaac hiuv duqv wuov norm dorngx
 weic zuqc yesu caux ninh nyei sai gorx zanc zanc gapv zunv wuov
yu ndaatc ziouc dorh deix lomaa baeng caux sai mienh bieiv caux faa li si mienh paaiv daaih goux zaangc tin hungh nyei biauv wuov deix baeng mingh wuov huingx
 naaiv deix baeng hnengx jienv dang
 nanv jienv douz baav
 dorh jienv wuoqc ginc mingh
yesu hiuv duqv ninh ganh oix zuqc buangh nyei nyungc nyungc sic ziouc cuotv daaih naaic gaax ninh mbuo
meih mbuo daaih lorz haaix dauh
ninh mbuo dau
yie mbuo lorz naa saa letv mungv nyei yesu
yesu gorngv
dongh yie aqv
 maaic yesu wuov dauh yu ndaatc yaac caux ninh mbuo souv jienv wuov
 yesu yietv gorngv
dongh yie aqv
 ziouc haeqv ninh mbuo laatc nzaatc mbam nqa haav maengx mingh
yesu aengx naaic nzunc
meih mbuo daaih lorz haaix dauh
 ninh mbuo dau
yie mbuo lorz naa saa letv mungv nyei yesu
yesu aengx dau
yie zungv mbuox nzunc meih mbuo
 se dongh yie aqv
 hnangv naaic
 meih mbuo lorz yie nor
 oix zuqc bungx gan yie naaiv deix mienh mingh nqoi
yesu hnangv naaiv nor gorngv weic bun zinh ndaangc caux ninh nyei die gorngv wuov deix waac cuotv daaih doix nzengc
 wuov zanc ninh gorngv
aa die aah
 meih bun yie naaiv deix mienh
 yie maiv bun yietc dauh laaih zitc
simon bide buix jienv zung nzuqc ziouc baeng cuotv daaih hngaqv domh sai mienh nyei nouh
 pai zuqc nouh nyei mbiaauc bung m normh ndutv mingh
 wuov dauh nouh nyei mbuox heuc mankatv
yesu mbuox bide
zorqv nzuqc ndaauv tapv jienv paiv maah
 yie maiv zeiz oix zuqc hopv yie nyei die bun yie wuov norm zaanv fai
wuov deix lomaa baeng caux domh baeng bieiv caux goux zaangc tin hungh nyei biauv nyei baeng ziouc zorqv yesu ndoh jienv
dorh ninh mingh taux annaatv nyei nza hmien ndaangc
 annaatv zoux kaa yaa faatv nyei ong daa
 wuov hnyangx kaa yaa faatv zoux domh sai mienh
dongh naaiv dauh kaa yaa faatv zinh ndaangc gorngv mbuox zoux hlo nyei yiutai mienh
bun yietc dauh daic div yietc fingx mienh gauh longx
simon bide caux ganh dauh sai gorx gan jienv yesu mingh
 naaiv dauh sai gorx se domh sai mienh zuoqc nyei
 ninh cingx daaih duqv caux yesu bieqc domh sai mienh nyei biauv nyei laatc gu nyuoz
mv baac bide souv ga nyiec maengx laatc gaengh
 dongh domh sai mienh zuoqc wuov dauh sai gorx ziouc cuotv mingh tengx zuov laatc gaengh wuov dauh m sieqv bou tov bun bide caux jienv bieqc
 wuov dauh sai gorx ziouc dorh bide bieqc
zuov laatc gaengh wuov dauh m sieqv bou gorngv mbuox bide
meih zoux dauh wuov dauh mienh nyei sai gorx maiv zeiz
 bide dau
yie maiv zeiz lorqc
bou mbuo caux goux zaangc tin hungh nyei biauv wuov deix baeng zorqv taanx buov douz daaih souv jienv wuov nzaaux douz weic zuqc juangv haic
 bide yaac caux ninh mbuo souv jienv wuov nzaaux douz
domh sai mienh zaah naaic yesu taux ninh nyei sai gorx caux ninh njaaux nyei leiz
yesu dau
yie haaix zanc gorngv waac
 yie dorng jienv maanc mienh gorngv
 yie haaix zanc njaaux
 yie zanc zanc yiem wuic dorngh fai zaangc tin hungh nyei biauv
 dongh yiutai mienh gapv zunv nyei dorngx njaaux
 yie maiv bingx jienv gorngv haaix nyungc
meih weic haaix diuc naaic yie
 oix zuqc naaic haiz yie gorngv jiex wuov deix mienh
 yie gorngv haaix nyungc ninh mbuo hiuv nyei
yesu hnangv naaiv nor gorngv setv
 maaih dauh baeng souv ga hlen ziouc mbaix ninh yaac gorngv
meih hnangv naaic dau domh sai mienh
yesu dau ninh
se gorngv yie gorngv dorngc haaix nyungc
 meih gunv mbuox yiem naaiv nyei mienh yie dorngc haaix nyungc
 mv baac se gorngv yie gorngv duqv horpc nor
 meih mbaix yie zoux haaix nyungc
annaatv aengx fungx ninh mingh kaa yaa faatv domh sai mienh wuov
 ninh mbuo corc ndoh jienv ninh
simon bide corc souv jienv wuov nzaaux douz
 yiem wuov nzaaux douz nyei mienh naaic ninh
meih yaac zoux wuov laanh mienh nyei sai gorx saah
 mv baac bide maiv nyiemc
 ninh gorngv
yie maiv zeiz lorqc
maaih domh sai mienh nyei yietc dauh nouh
 dongh bide pai zuqc m normh ndutv wuov dauh nouh nyei cien ceqv
 ziouc gorngv
yie buatc meih caux wuov laanh mienh yiem wuov huingx maiv zeiz
bide aengx gorngv
yie gengh
 maiv zeiz
 wuov zanc jai ziouc nqaaix
da nyeic ndorm nziouv nyei
 zoux hlo nyei yiutai mienh dorh yesu cuotv kaa yaa faatv nyei biauv aengx fungx mingh lomaa zungx nyei dinc
 wuov deix yiutai mienh nziex haih maaih uix ziouc maiv bieqc dinc gu nyuoz
 weic bun ninh mbuo haih duqv nyanc siex maengc zipv nyei hnaangx
weic naaiv
 bilaatv cuotv ga nyiec daaih naaic ninh mbuo
meih mbuo dorh haaix nyungc sic daaih gox naaiv laanh mienh
ninh mbuo dau
se gorngv ninh maiv zoux waaic sic
 yie mbuo maiv dorh ninh daaih naaiv jiu bun meih
bilaatv gorngv mbuox ninh mbuo
wuov nyungc
 meih mbuo ei meih mbuo ganh nyei leiz dorh ninh mingh siemv maah
 ninh mbuo dau
yie mbuo maiv maaih hungh lingc dingc daix mienh
naaiv deix sic cuotv weic bun zinh ndaangc yesu gorngv ninh oix zuqc hnangv haaix nor daic wuov deix waac cuotv daaih doix diuc
bilaatv ziouc bieqc gu nyuoz dinc mingh yaac heuc yesu daaih ziouc naaic ninh
meih za gengh zoux yiutai mienh nyei hungh fai
yesu dau
meih naaic nyei waac se meih ganh hnamv cuotv daaih fai maaih mienh gorngv yie nyei jauv louc mbuox meih
bilaatv dau
meih laaic yie zoux yiutai mienh
 se dongh meih ganh wuov fingx mienh caux sai mienh bieiv zorqv meih jiu bun yie niaa
 wuov nyungc meih zoux dorngc haaix nyungc
yesu dau
yie gunv nyei guoqv maiv guei naaiv baamh gen
 se gorngv yie nyei guoqv guei naaiv baamh gen
 yie nyei mienh zungv oix mborqv jaax
 maiv bun zuqc jiu bun yiutai mienh
 mv baac yie gunv nyei guoqv maiv zeiz yiem naaiv
bilaatv ziouc naaic yesu
wuov nyungc
 meih za gengh zoux hungh
 yesu dau
meih ganh gorngv yie zoux hungh
 yie cuotv seix yiem naaiv baamh gen se weic zien leiz zoux zorng zengx
 haaix dauh guei zien leiz ziouc muangx yie nyei waac
bilaatv aengx naaic
zien leiz se haaix nyungc
 bilaatv gorngv liuz naaiv deix waac ziouc cuotv ga nyiec mbuox zoux hlo nyei yiutai mienh
yie zaah maiv cuotv ninh maaih haaix nyungc zuiz
mv baac ei meih mbuo nyei leiz fingx
 meih mbuo jiex siex maengc zipv nyei ziangh hoc
 yie oix zuqc bungx dauh zuqc wuonx loh nyei mienh bun meih mbuo
 meih mbuo oix yie bungx yiutai mienh nyei hungh fai
zuangx mienh aengx nauc nauc nyei gorngv
maiv dungx bungx naaiv dauh
 bungx mbaa lapv mbatc hnangv
 mbaa lapv mbatc se zoux zaqc baeng
