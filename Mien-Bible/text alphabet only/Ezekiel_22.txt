yie aengx duqv zipv ziouv  nyei waac gorngv
baamh mienh aah
 meih oix siemv nyei fai
 meih oix siemv naaiv norm maaih nziaamv guoqv buangv nyei zingh fai
 hnangv naaic meih oix zuqc gorngv nzengc bun naaiv norm zingh nyei mienh hiuv duqv ninh mbuo zoux nyei yietc zungv gamh nziev nyei sic
meih oix zuqc gorngv
  ziouv tin hungh hnangv naaiv gorngv
naaiv norm zingh nyei mienh maaih daix mienh bun nziaamv liouc cuotv nyei sic buangv zingh gu nyuoz
 ninh mbuo yaac zoux miuc fangx bun ganh maaih uix ziouc bun zingh zuqc mietc nyei ziangh hoc taux
laaix meih mbuo daix mienh bun nziaamv liouc cuotv
 meih mbuo ziouc maaih zuiz
 meih mbuo zoux nyei miuc fangx bun ganh maaih uix
 bun zingh setv mueiz nyei hnoi nyieqc taux fatv
 yaac bun weic naaiv norm zingh dingc ziangx nyei hnyangx daauh taux aqv
 hnangv naaic yie oix bun naaiv norm zingh zuqc maanc guoqv mangc piex yaac zuqc maanc fingx huotv
mengh dauh ndortv
 ceux lunc nyei zingh aah
 yiem go yiem fatv nyei mienh oix huotv meih
mangc maah
 yiem meih gu nyuoz zoux hlo nyei i saa laa en mienh longc ganh nyei lingc daix mienh
 bun nziaamv liouc cuotv
yiem meih mbu ndongx
 mienh mangc piex diex maac
 ninh mbuo zeix yiem ninh mbuo mbu ndongx nyei ganh fingx mienh yaac kuei guh hanh fu jueiv caux auv guaav
yiem meih gu nyuoz mienh mangc piex yie nyei cing nzengc ga naaiv yaac bun yie nyei dingh gong hnoi maaih uix
yiem meih mbu ndongx maaih mienh gorngv jaav nyei waac weic bun mienh zuqc daix bun nziaamv liouc cuotv
 yiem meih gu nyuoz maaih mienh yiem mbong gu nguaaic nyanc ziec bun miuc fangx nyei ga naaiv yaac zoux laih hlopv
 nyaiv haic nyei sic
yiem meih mbu ndongx maaih deix mienh caux ganh nyei die nyei auv dorn bueix
 yiem meih gu nyuoz maaih deix mienh qangv maanh bueix maaih sin yienc
 maiv cing nzengc nyei m sieqv dorn
yiem meih mbu ndongx maaih dauh zoux gamh nziev nyei sic
 hienx juangc laangz mienh nyei auv
 maaih dauh hienx ninh nyei mbuangz
 maaih dauh hienx ninh nyei dorc fai muoc
 se ninh nyei die nyei sieqv
yiem meih mbu ndongx maaih mienh zipv nyaanh hmuangx weic daix mienh
 bun nziaamv liouc cuotv
 ninh bungx zaeqv yaac longc leic fai longc gauh camv buonv
 fai niouv juangc laangz mienh cuotv nyaanh weic duqv nyaanh nyanc
 meih la kuqv yie mi aqv
 ziouv tin hungh  hnangv naaiv gorngv
+ mangc maah
 weic naaiv yie oix mbaix buoz zaangv taatv
 laaix yiem meih mbu ndongx duqv maiv baengh fim nyei nyaanh yaac daix mienh
 bun nziaamv liouc cuotv
taux yie zoux bun meih nyei hnoi nyieqc
 meih haih diev duqv nyei fai
 meih nyei buoz corc maaih qaqv nyei fai
 yie
 ziouv
 gorngv liuz yaac za gengh oix ei jienv zoux
yie oix bun meih faatv nzaanx yiem maanc guoqv maanc fingx mbu ndongx
 yie oix mietc nzengc yiem meih gu nyuoz laih hlopv nyei jauv
yiem maanc guoqv mienh nyei nza hmien meih bun ganh zuqc maaih uix
 meih ziouc hiuv duqv yie se ziouv
yie aengx duqv zipv ziouv  nyei waac gorngv
baamh mienh aah
 ziux yie mangc
 i saa laa en nyei zeiv fun benx ndui maiv lamh longc nyei ga naaiv
 ninh mbuo yiem douz louh benx dongh siqv
 yangh tiec
 hlieqv caux jungz nyei nqaiv
 ninh mbuo benx sinx cuotv nyei nyaanh nqaiv
weic naaiv ziouv tin hungh hnangv naaiv gorngv
  laaix meih mbuo yietc zungv benx naaiv nyungc ga naaiv nqaiv
 yie ziouc zorqv meih mbuo gapv zunv yiem ye lu saa lem
hnangv mienh zorqv nyaanh
 dongh siqv
 hlieqv
 jungz caux yangh tiec gapv zunv dapv jienv louh douz
 cui douz buov yuqc
 yie oix hnangv naaiv qiex jiez
 nouz jienv zorqv meih mbuo gapv zunv yiem zingh gu nyuoz buov yuqc
yie oix zorqv meih mbuo gapv zunv aengx bun yie nyei ga qiex baetv cuotv hnangv douz nor
 ziouc buov meih mbuo yuqc
nyaanh hnangv haaix nor yiem louh gu nyuoz yuqc
 meih mbuo oix zuqc hnangv wuov nor yiem zingh gu nyuoz yuqc
 meih mbuo ziouc hiuv duqv yie
 ziouv
 nyei ga qiex baetv cuotv bun meih mbuo
yie aengx duqv zipv ziouv  nyei waac gorngv
baamh mienh aah
 meih oix zuqc mbuox i saa laa en deic bung
  meih se maiv duqv saax cing nzengc nyei deic bung
 yie qiex jiez nyei hnoi yaac maiv maaih mbiungc duih njiec
deic bung gu nyuoz nyei bieiv zeiv hnangv njunh jienv nyei sienh betv ga naaiv nyanc
 ninh mbuo daix mienh
 caangv zinh zoih caux jaaix nyei ga naaiv
 yaac bun deic bung maaih auv guaav camv
deic bung gu nyuoz nyei sai mienh zoux dorngc yie nyei leiz latc
 yaac bun yie nyei cing nzengc ga naaiv maaih uix
 haaix nyungc cing nzengc
 haaix nyungc maaih uix
 ninh mbuo maiv bun nqoi
 ninh mbuo yaac maiv njaaux mienh hiuv duqv cing nzengc nyei caux maiv cing nzengc nyei
 hnangv haaix nor ganh nyungc
 ninh mbuo maiv goux yie nyei dingh gong hnoi
 ziouc bun yie yiem ninh mbuo mbu ndongx zuqc mienh mangc piex
yiem deic bung gu nyuoz nyei bieiv zeiv hnangv hieh juv betv ga naaiv nyanc
 ninh mbuo daix mienh bun nziaamv liouc cuotv
 hoic mienh nyei maengc
 zoux maiv zingx weic duqv ga naaiv
deic bung nyei douc waac mienh longc hui baeqc nzaatv jienv weic buang baeqc fingx zoux nyei sic ziouc weic ninh mbuo buatc jaav hinc yaangh nyei sic yaac mbouv guaax gorngv benx gorngv baeqc nyei waac
 ninh mbuo gorngv
  ziouv tin hungh  hnangv naaiv gorngv
  mv baac ziouv maiv duqv gorngv
deic bung nyei mienh niouv mienh
 luv mienh
 zeix mienh jomc mienh caux dangx donx mienh yaac maiv longc leiz nyei niouv yiem ninh mbuo mbu ndongx nyei ganh fingx mienh
yie yiem ninh mbuo mbu ndongx lorz dauh ceix zingh laatc nyei mienh
 oix bun ninh yiem yie nyei nza hmien weic wuov norm deic bung souv jienv zingh laatc mbaaix tong nyei dorngx
 bun yie maiv mietc wuov norm deic bung
 mv baac lorz maiv duqv yietc dauh
weic naaiv yie nyei ga qiex baetv cuotv bun ninh mbuo
 yie nyei ga qiex hnangv douz nor buov mietc ninh mbuo
 ziux ninh mbuo zoux nyei jauv yie zungv oix winh bun ninh mbuo
 ziouv tin hungh  hnangv naaiv nor gorngv
