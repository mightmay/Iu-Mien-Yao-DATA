yesu yangh jienv jauv mingh
 buatc dauh yiem toi m zing maengh nyei mienh
sai gorx mbuo naaic yesu
sai diex aah
 naaiv dauh mienh cuotv seix daaih m zing maengh se laaix ninh ganh nyei zuiz fai laaix ninh nyei diex maac nyei zuiz
yesu dau
ninh m zing maengh maiv zeiz laaix ninh ganh nyei zuiz fai ninh diex maac nyei zuiz
 ninh nyei m zing maengh se weic bun tin hungh zoux nyei sic yiem naaiv dauh mienh nyei sin biux mengh cuotv daaih
maiv gaengh hmuangx
 mbuo oix zuqc zoux paaiv yie daaih wuov dauh nyei gong
 hmuangx yietv taux
 maiv maaih haaix dauh zoux duqv gong
yie corc yiem jienv baamh gen nyei ziangh hoc yie zoux njang ziux baamh gen
yesu gorngv liuz naaiv deix waac
 ninh tuiv wuom nzuih wuov ndau
 caix benx wuom bamc daaih
 nzaatv jienv wuov dauh mienh nyei m zing
mbuox ninh
mingh wuov norm si lo am wuom domh nzaaux oc
si lo am wuov norm mbuox nyei eix leiz se 
paaiv mingh
 wuov dauh mienh mingh nzaaux liuz
 nzuonx daaih ziouc mangc duqv buatc aqv
ninh nyei laangz zaangc mienh caux aah loc buatc ninh tov nyaanh wuov deix
 laanh naaic laanh
naaiv dauh mienh dongh aah loc zueiz jienv tov nyaanh wuov dauh maiv zeiz
maaih deix gorngv
zeiz nyei
 dongh naaiv dauh aqv
 maaih deix gorngv
maiv zeiz
 se hnangv ninh hnangv
 wuov dauh mienh ganh ziouc gorngv
zeiz nyei
 dongh yie aqv
wuov deix mienh ziouc naaic ninh
 wuov nyungc meih nyei m zing hnangv haaix nor haih longx
 mangc duqv buatc
ninh dau
maaih dauh mienh
 mbuox heuc yesu
 caix wuom bamc nzaatv yie nyei m zing aengx heuc yie mingh si lo am wuom domh nzaaux
 yie ziouc mingh
 nzaaux liuz
 mangc duqv buatc daaih aqv
wuov deix mienh aengx naaic
wuov dauh mienh yiem haaix
 ninh gorngv
yie maiv hiuv
ninh mbuo ziouc dorh m zing maengh longx daaih wuov dauh mienh mingh faa li si mienh wuov
dongh yesu caix wuom bamc tengx ninh nzaatv jienv m zing njang daaih wuov hnoi se dingh gong hnoi
wuov deix faa li si mienh yaac naaic ninh
meih nyei m zing hnangv haaix nor haih longx
 mangc duqv buatc
 ninh gorngv
yesu zorqv wuom bamc nzaatv yie nyei m zing
 yie nzaaux liuz ziouc mangc duqv buatc daaih aqv
maaih deix faa li si mienh gorngv
tengx m zing mangc duqv buatc wuov dauh mienh maiv zeiz yiem tin hungh daaih
 weic zuqc ninh maiv ei dingh gong hnoi nyei leiz zoux
 mv baac maaih deix gorngv
baamz zuiz nyei mienh hnangv haaix nor haih zoux naaiv deix mbuoqc horngh haic nyei jangx hoc
 hnangv naaic ninh mbuo ziouc bun nqoi mi aqv
faa li si mienh aengx naaic nzunc wuov dauh mienh
ninh tengx meih nyei m zing longx
 haih mangc duqv buatc
 wuov nyungc
 meih gorngv ninh se haaix nyungc mienh
 wuov dauh mienh dau
ninh zoux dauh douc waac mienh
zoux hlo nyei yiutai mienh corc maiv sienx ninh zinh ndaangc m zing maengh
 ih zanc haih mangc duqv buatc
 ninh mbuo ziouc heuc ninh nyei diex maac daaih
naaic ninh mbuo
naaiv dauh mienh meih mbuo nyei dorn
 meih mbuo gorngv ninh yiem toi m zing maengh dongh naaiv dauh fai
 wuov nyungc
 ninh ih zanc hnangv haaix nor haih mangc duqv buatc
wuov dauh mienh nyei diex maac dau
yie mbuo hiuv duqv ninh zoux yie mbuo nyei dorn
 yaac hiuv duqv ninh cuotv seix daaih m zing maengh mi aqv
mv baac yie mbuo maiv hiuv duqv ninh hnangv haaix nor haih mangc duqv buatc
 yaac maiv hiuv duqv haaix dauh zorc ninh nyei m zing njang
 meih mbuo ganh naaic gaax ninh maah
 ninh hlo aqv
 ninh ganh haih gorngv ninh ganh nyei jauv
ninh nyei diex maac hnangv naaiv nor gorngv weic zuqc ninh mbuo gamh nziex zoux hlo nyei yiutai mienh
 zoux hlo nyei wuov deix zungv gorngv liuz
 haaix dauh nyiemc yesu zoux giduc
 ninh mbuo oix zunc cuotv wuic dorngh
weic naaiv ninh nyei diex maac cingx daaih gorngv
ninh hlo aqv
 meih mbuo naaic gaax ninh ganh maah
faa li si mienh heuc m zing maengh zorc longx wuov dauh mienh aengx daaih da nyeic nzunc yaac mbuox ninh
meih oix zuqc dorng jienv tin hungh laengz meih kungx gorngv zien hnangv
 yie mbuo hiuv duqv zorc meih nyei m zing wuov dauh se zuiz mienh aqv
wuov dauh mienh dau
ninh zoux zuiz mienh zeiz fai maiv zeiz
 yie maiv hiuv
 yie kungx hiuv duqv yietc nyungc hnangv
 zinh ndaangc yie m zing maengh
 ih zanc yie haih mangc duqv buatc
ninh mbuo aengx naaic
ninh zoux haaix nyungc bun meih
 ninh hnangv haaix nor zorc meih nyei m zing longx
 mangc duqv buatc
ninh dau
yie mbuox jiex meih mbuo
 meih mbuo yaac maiv muangx
 meih mbuo weic haaix diuc aengx oix muangx nzunc
 meih mbuo yaac oix zoux ninh nyei sai gorx fai
ninh mbuo ziouc gorngv doqc ninh
 ninh mbuo gorngv
meih zoux wuov dauh lov nyei sai gorx
 yie mbuo zoux mose nyei sai gorx
yie mbuo hiuv duqv tin hungh caux mose gorngv waac
 mv baac wuov dauh lov yie mbuo liemh maiv hiuv duqv ninh yiem haaix daaih
wuov dauh mienh dau
naaiv za gengh mbuoqc horngc haic
 meih mbuo maiv hiuv duqv ninh yiem haaix daaih
 mv baac ninh zorc yie nyei m zing mangc duqv buatc
mbuo hiuv duqv tin hungh maiv muangx baamz zuiz mienh nyei waac
 mv baac haaix dauh taaih tin hungh
 ei jienv ninh nyei eix zoux
 ninh muangx wuov dauh
yiem zeix lungh zeix ndau cuotv daaih taux ih zanc
 maiv maaih haaix dauh haiz jiex maaih haaix dauh zorc yiem toi m zing maengh nyei mienh longx
 haih mangc duqv buatc
se gorngv naaiv dauh mienh maiv zeiz yiem tin hungh daaih nor
 ninh maiv haih zoux haaix nyungc
zoux hlo nyei wuov deix dau
meih zuiz mienh cuotv seix daaix jienv zuiz hlo daaih
 mv baac meih oix njaaux yie mbuo
 ninh mbuo ziouc zunc ninh cuotv wuic dorngh mi aqv
yesu haiz gorngv ninh mbuo zunc naaiv dauh mienh cuotv wuic dorngh
 ninh ziouc mingh lorz buatc yaac naaic ninh
meih sienx baamh mienh nyei dorn fai
wuov dauh mienh dau
domh gorx aah
 ninh dongh haaix dauh
 tov meih mbuox yie oc
 yie ziouc haih sienx ninh
yesu gorngv mbuox ninh
meih buatc jiex ninh nyei
 dongh ih zanc caux meih gorngv waac wuov dauh
wuov dauh mienh gorngv
ziouv aah
 yie sienx aqv
 ninh ziouc gueic njiec baaix yesu
yesu gorngv
yie njiec baamh gen weic siemv zuiz
 bun m zing maengh nyei mienh haih mangc duqv buatc
 yaac bun mangc duqv buatc wuov deix m zing maengh mingh
maaih deix faa li si mienh caux yesu yiem wuov haiz ninh hnangv naaiv nor gorngv ziouc naaic
hnangv naaic
 yie mbuo yaac m zing maengh nyei fai
yesu dau
se gorngv meih mbuo m zing maengh nor
 meih mbuo maiv maaih zuiz aqv
 mv baac meih mbuo gorngv
  yie mbuo mangc duqv buatc nyei
  hnangv naaic meih mbuo corc maaih zuiz nyei
