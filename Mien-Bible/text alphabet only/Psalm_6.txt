o ziouv aah
 tov maiv dungx nouz jienv gorngv hemx yie
 maiv dungx qiex jiez jienv dingc yie nyei zuiz
o ziouv aac
 tov meih korv lienh yie
 weic zuqc yie za gengh mau haic
 o ziouv aac
 tov zorc yie
 weic zuqc yie maiv maaih yietc aax qaqv
yie nyei hnyouv za gengh kouv haic
 o ziouv aac
 yie oix zuqc zuov taux haaix zanc meih cingx daaih tengx
o ziouv aac
 tov meih huin nzuonx daaih njoux yie nyei maengc
 weic zuqc meih ziepc zuoqv nyei hnamv yie
 tov njoux yie
mienh daic mingh
 maiv maaih haaix dauh haih jangx duqv meih
 yiem yiemh gen maaih haaix dauh haih ceng meih
yie njunh jienv yiem
 haiz kouv haic
 yie muonz muonz nyiemv
 wuom mueic yiemx coux
 yie nyei nzomz dauh zuqc wuom mueic dapc ndorn nzengc
nzauh gau
 yie nyei m zing zungv maiv njang
 laaix win wangv yie nyiemv
 m zing mbuov mi aqv
meih mbuo yietc zungv zoux orqv nyei mienh aah
 biaux nqoi yie
 weic zuqc ziouv muangx haiz yie nyiemv nyei qiex
ziouv muangx haiz yie jouh nyei waac
 yie daux gaux nyei waac ziouv yaac dau
yie nyei yietc zungv win wangv oix zuqc nyaiv
 gamh nziex duqv kouv haic
 ninh mbuo oix zuqc tuix nzuonx
 ndongc nziepv dangh m zing zuqc nyaiv aqv
