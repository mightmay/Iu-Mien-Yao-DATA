saulo guei seix mi aqv
 nqa haav ndaawitv mingh daix aa maa lekv mienh nzuonx daaih
 ninh yiem sikc laakv hitv i hnoi
taux da faam hnoi
 maaih dauh mienh yiem saulo nyei ndopv liuh ciangv daaih
 ninh zuqv jienv lui houx huv
 m nqorngv yaac hiaamx jienv nie mbung
 ninh daaih taux ndaawitv nyei nza hmien puoqv njiec ndau baaix
ndaawitv naaic ninh
meih yiem haaix daaih
 ninh dau 
yie yiem i saa laa en mienh nyei ciangv biaux cuotv daaih
ndaawitv aengx naaic ninh
tov meih mbuox yie
 sic hnangv haaix nor
 ninh dau gorngv
baeqc fingx yiem mborqv jaax gu nyuoz biaux
 yaac maaih mienh zuqc daix daic camv
 saulo caux ninh nyei dorn
 yo naa taan
 yaac daic mi aqv
ndaawitv naaic douc fienx nyei mienh lunx mienh
meih hnangv haaix nor hiuv duqv saulo caux ninh nyei dorn
 yo naa taan
 daic
douc fienx nyei mienh lunx mienh gorngv
yie jang jang taux gin mbo aa mbong
 buatc saulo mbaapv jienv ninh nyei cang
 mborqv jaax cie caux geh maaz baeng zunc jienv ninh daaih fatv aqv
ninh huin nzuonx mangc buatc yie ziouc qaqv heuc yie
 yie gorngv
  yie yiem naaiv oc
ninh naaic yie
  meih haaix dauh
yie dau
  yie se aa maa lekv mienh
ninh gorngv
  tov meih daaih souv yie ga hlen daix yie daic
 weic zuqc yie zuqc siang
 mun haic
 mv baac yie corc maiv daic
yie ziouc mingh souv jienv ninh nyei ga hlen daix daic ninh weic zuqc yie hiuv dingc ninh king njiec nor
 maiv haih nangh aqv
 yie ziouc muonx ninh nyei hungh ningv yaac zorqv buoz nyei jiemh dorh daaih jiu bun meih
 yie nyei ziouv
ndaawitv ziouc betv ninh nyei lui
 gan ninh wuov deix mienh yaac fih hnangv nyei zoux
ninh mbuo nzauh nyiemv
 zei maiv nyanc haaix nyungc taux lungh maanz hmuangx
 ninh mbuo hnangv naaiv nor zoux weic saulo caux ninh nyei dorn
 yo naa taan
 yaac weic ziouv  nyei baeqc fingx caux i saa laa en mienh nyei zeiv fun zuqc nzuqc ndaauv daix daic
ndaawitv naaic douc fienx wuov dauh mienh lunx mienh
meih yiem haaix daaih
 ninh dau
yie se yiem deic bung
 ganh fingx mienh nyei dorn
 se aa maa lekv mienh
ndaawitv gorngv
meih weic haaix diuc maiv gamh nziex sung buoz daix ziouv longc youh orn daaih nyei mienh
ndaawitv ziouc heuc yietc dauh yiem wuov nyei mienh lunx mienh daaih
 gorngv mbuox ninh
meih mingh daix ninh maah
 ninh ziouc daix daic wuov dauh mienh
ndaawitv gorngv mbuox ninh
meih daix mienh nyei zuiz meih ganh oix zuqc ndaam dorng
 weic zuqc meih ganh nyei nzuih zoux zorng zengx gorngv
  yie daix ziouv longc youh orn daaih nyei mienh
ndaawitv weic saulo caux saulo nyei dorn
 yo naa taan
 baaux naaiv diuh nzauh nyiemv nyei nzung
ndaawitv heuc zorqv naaiv diuh nzung njaaux yu ndaa mienh
 nzung fiev jienv yaasaa nyei sou
 nzung gorngv
o i saa laa en mienh aac
 meih nyei bieiv zeiv yiem meih nyei dorngx zuqc daix daic mi aqv
 meih nyei mienh henv mienh daic mi aqv
yiem gatc maiv dungx gorngv naaiv deix sic
 yaac maiv dungx yiem atc ke lon nyei hei horngc zunh
 nziex fi li saa die mienh nyei sieqv njien youh
 nzauh heix maiv jiex gaatv nyei leiz wuov deix mienh nyei sieqv orn lorqc
gin mbo aa mbong aiv aac
 tov maiv dungx maaih mbiungc fai maaih mbiungc suiv njoux meih
 tov maiv dungx bun meih nyei lingh deic cuotv gaeng zuangx zoux fongc horc nyei ga naaiv
 weic zuqc mienh henv mienh nyei torngv baaih yiem wuov zuqc maaih uix
 saulo nyei torngv baaih maiv duqv aengx nzaatv youh
yiem zuqc daix daic nyei mienh nyei nziaamv
 yiem mienh henv mienh nyei hmei
 yo naa taan nyei juang zinx nyei forng cang maiv daaux nqaang
 saulo nyei nzuqc ndaauv yaac maiv zeiz baeqc baeqc nzuonx
saulo caux yo naa taan aah
 mienh hnamv yaac oix nyei
 maiv gunv ziangh fai daic
 ninh mbuo maiv leih nqoi doic
 ninh mbuo i dauh gauh siepv domh jaangv
 yaac gauh henv jiex sienh
i saa laa en nyei sieqv aah
 oix zuqc weic saulo nzauh nyiemv
 ninh bun meih mbuo zuqv setv siqv nyiemz nyei ciouh dunc
 bun meih mbuo nyei lui houx maaih jiem nyei siou setv zorng
mienh henv mienh yiem mborqv jaax ciangv king njiec daic mi aqv
 yo naa taan yiem i saa laa en hlang nyei dorngx zuqc daix daic
yie nyei gorx
 yo naa taan aac
 yie weic meih hnyouv mun
 yie gengh hnamv haic
 jangx haic meih
 meih hnamv yie nyei jauv za gengh mbuoqc horngh haic
 zungv jiex ndaangc m sieqv dorn hnamv nyei
mienh henv mienh king njiec daic mi aqv
 mborqv jaax nyei wuoqc ginc yaac zuqc mietc mi aqv
