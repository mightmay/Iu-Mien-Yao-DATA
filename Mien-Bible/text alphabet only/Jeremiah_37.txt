yo si yaa nyei dorn
 se nde ki yaa
 se mbaa mbi lon nyei hungh
 ne mbu katv netv saa
 liepc zoux hungh gunv yu ndaa div ye ho yaa kim nyei dorn
 ko ni yaa
mv baac se nde ki yaa fai ninh nyei jien fai deic bung nyei baeqc fingx maiv maaih haaix dauh muangx ziouv nyei waac
 dongh ninh longc douc waac mienh
 ye le mi
 gorngv nyei waac
se nde ki yaa hungh paaiv se le mi yaa nyei dorn
 ye hu kan
 caux maa aa se aa sai mienh nyei dorn
 se fan yaa
 mingh lorz douc waac mienh
 ye le mi
 gorngv
tov weic yie mbuo daux gaux jouh ziouv
 yie mbuo nyei tin hungh
wuov zanc ye le mi corc yiem baeqc fingx mbu ndongx bieqc bieqc cuotv cuotv
 weic zuqc ninh maiv gaengh zuqc wuonx loh
faalo nyei jun baeng guanh zungv cuotv i yipv deic bung
 weih jienv ye lu saa lem nyei ken ndie mienh muangx haiz fienx gorngv taux wuov deix mienh
 ninh mbuo ziouc yiem ye lu saa lem tuix mi aqv
douc waac mienh
 ye le mi
 duqv zipv ziouv  nyei waac gorngv
ziouv
 i saa laa en nyei tin hungh
 hnangv naaiv gorngv
  yu ndaa nyei hungh paaiv mienh daaih lorz meih tov naaic yie
 meih oix zuqc hnangv naaiv dau ninh
mangc maah
 faalo hungh nyei jun baeng cuotv daaih tengx meih mv baac ninh mbuo zungv oix nzuonx ninh mbuo ganh nyei buonv guoqv
 i yipv
ken ndie mienh aengx oix daaih mborqv naaiv norm zingh
 caangv duqv
 yaac longc douz buov
ziouv hnangv naaiv gorngv
  meih mbuo maiv dungx nduov ganh gorngv
ken ndie mienh ndongc haaix zungv maiv daaih yie mbuo naaiv
 weic zuqc ninh mbuo zungv oix daaih nyei
maiv gunv meih mbuo mborqv hingh ken ndie nyei yietc zungv jun baeng
 dongh daaih mborqv meih mbuo wuov deix
 kungx zengc zuqc mun nyei mienh hnangv
 gorqv mienh yiem gorqv mienh nyei ndopv liuh
 ninh mbuo zungv oix jiez sin daaih longc douz buov naaiv norm zingh
ken ndie nyei jun baeng tuix ye lu saa lem weic zuqc faalo nyei jun baeng taux fatv wuov zanc
ye le mi yiem ye lu saa lem cuotv jauv mingh mben yaa min deic weic yiem wuov deix baeqc fingx mbu ndongx duqv nzipc ninh ganh nyei buonc
mingh taux mben yaa min gaengh
 maaih dauh zuov gaengh mienh
 se haa nan yaa nyei fun
 se le mi yaa nyei dorn
 i li yaa
 zorqv jienv douc waac mienh
 ye le mi
 gorngv
meih biaux mingh lorz ken ndie mienh aqv niaa
ye le mi gorngv
naaiv maiv zien
 yie maiv zeiz biaux mingh lorz ken ndie mienh
 mv baac i li yaa maiv muangx ye le mi nyei waac ziouc zorqv ninh dorh mingh taux jien wuov
wuov deix jien qiex jiez
 haic ye le mi
 ziouc mborqv ninh aengx dorh ninh mingh wuonx jienv yo naa taan sou biuv nyei biauv
 weic zuqc naaiv norm biauv zoux benx loh mi aqv
ye le mi zuqc wuonx jienv loh hmuangx yaac yiem wuov camv hnoi nyei
se nde ki yaa hungh paaiv mienh mingh dorh ye le mi cuotv daaih ziouc zipv ninh
 hungh diex yiem ninh nyei dinc bingx jienv naaic ninh
ziouv maaih haaix nyungc waac gorngv fai
 ye le mi dau
maaih nyei
 ninh aengx gorngv
meih oix zuqc jiu bun yiem mbaa mbi lon hungh nyei buoz ndiev
ye le mi aengx naaic se nde ki yaa hungh
yie zoux dorngc haaix nyungc bun meih fai meih nyei jien fai naaiv deix baeqc fingx meih cingx bun yie zuqc wuonx jienv loh
douc waac gorngv
  mbaa mbi lon nyei hungh maiv daaih mborqv meih fai mborqv naaiv norm deic bung
  wuov deix douc waac mienh yiem haaix
ih zanc tov yie nyei ziouv
 hungh diex
 muangx yie
 tov zipv yie yiem meih nyei nza hmien jouh nyei waac
 tov meih maiv dungx fungx yie nzuonx mingh yiem yo naa taan sou biuv nyei biauv
 nziex yie haih yiem wuov daic
hungh diex ziouc njiec lingc
 ninh mbuo dorh ye le mi mingh yiem siouv gaeng nyei baeng nyei laatc gu nyuoz
 ninh mbuo hnoi hnoi bun norm njuov ninh
 dongh yiem zoux njuov zaangc wuov diuh jauv zorqv daaih
 taux zingh gu nyuoz nyei njuov nzengc mi aqv
 ye le mi ziouc yiem jienv siouv gaeng mienh nyei laatc gu nyuoz
