maaih hnyouv jangx mienh jomc mienh
 wuov dauh maaih njien youh aqv
 zuqc kouv nyei hnoi nyieqc ziouv oix njoux ninh
ziouv beu jienv ninh
 bun ninh maaih maengc ziangh
 yiem wuov norm deic bung mienh oix heuc ninh zoux 
duqv fuqv nyei mienh
 tov maiv dungx zorqv ninh jiu bun win wangv sueih ganh nyei hnyouv hanc zoux
ninh butv baengc bueix jienv coux nyei ziangh hoc ziouv  oix goux ninh
 maaih baengc wuov zanc meih zungv oix zorc ninh longx daaih
yie gorngv
o ziouv aah
 tov korv lienh yie
 tov zorc yie longx
 weic zuqc yie baamz zuiz dorngc meih
yie nyei win wangv gorngv doqc yie
 ninh mbuo gorngv
ninh taux haaix zanc cingx daic ni
 ninh nyei mbuox taux haaix zanc cingx zuqc mietc
haaix dauh daaih mangc yie
 kungx gorngv jaav waac hnangv
 ninh nyei hnyouv nzauz maiv benx nyei jauv
 cuotv mingh taux haaix
 ninh zunh jienv mingh
nzorng yie wuov deix yietc zungv longc waac sapv gorngv taux yie
 ninh mbuo laaic yie duqv buangh gauh ciouv jiex nyei sic
ninh mbuo gorngv
ninh zuqc ciouv haic nyei baengc hoic ninh aqv
 ninh bueix jienv coux yietc liuz maiv duqv aengx jiez sin
liemh yie gauh zuoqc jiex nyei loz gaeng doic
 se yie bungx hnyouv wuov dauh
 dongh caux yie juangc hnaangx nyanc nyei mienh
 yaac mbienv hnyouv bun yie
o ziouv aah
 tov meih korv lienh yie
 bun yie longx
 tengx yie jiez sin daaih
 haih jaauv win bun ninh mbuo
yie ziouc hiuv duqv meih a hneiv yie
 weic zuqc yie nyei win wangv maiv haih hingh jiex yie
meih baav jienv yie weic zuqc yie hnyouv zingx
 meih yaac bun yie yietc liuz yiem meih nyei nza hmien
ceng ziouv
 i saa laa en nyei tin hungh
 oix zuqc ceng yiem loz hnoi taux maanc gouv maanc doic
   aamen caux aamen
