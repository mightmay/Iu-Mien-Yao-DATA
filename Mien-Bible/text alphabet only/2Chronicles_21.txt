ye ho saa fatv guei seix mi aqv
 yaac zangx jienv ndaawitv nyei zingh
 ninh nyei dorn
 ye ho lam
 nzipc jienv ninh zoux hungh
ye ho lam maaih juqv dauh youz
 se ye ho saa fatv nyei dorn
 aa saa li yaa
 ye hi en
 se kaa li yaa
 aa saa li yaa hu
 mi kaa en caux se faa ti yaa
 naaiv deix yietc zungv se yu ndaa nyei hungh
 ye ho saa fatv nyei dorn
ninh mbuo nyei die zorqv jiem nyaanh caux jaaix nyei ga naaiv camv nyei zoux zingh nyeic bun ninh mbuo
 yaac zorqv yiem yu ndaa weih wuonv nyei zingh jiu bun ninh mbuo
 mv baac ninh zorqv guoqv jiu bun ye ho lam
 weic zuqc ye ho lam zoux dorn hlo
ye ho lam zueiz ninh nyei die nyei weic liepc wuonv liuz
 ninh longc nzuqc ndaauv daix nzengc ninh nyei youz
 yaac daix i saa laa en mienh nyei ziex dauh bieiv zeiv
ye ho lam faaux weic zoux hungh wuov zanc
 ninh duqv faah ziepc nyeic hnyangx
 ninh yiem ye lu saa lem gunv hietc hnyangx
ninh ei jienv i saa laa en nyei hungh nyei za eix
 se hnangv aa hapc nyei biauv nyei mienh
 weic zuqc ninh longc aa hapc nyei sieqv zoux auv
 ziux ziouv mangc
 ninh zoux waaic sic
mv baac ziouv  weic ninh caux ndaawitv liepc nyei ngaengc waac maiv oix mietc ndaawitv nyei douh zong
 ninh yaac laengz bun ndaawitv yietc liuz maaih zeiv fun zoux hungh
doix ye ho lam zoux hungh nyei ziangh hoc
 e ndom mienh ngaengc yu ndaa ziouc weic ninh mbuo ganh liepc hungh
ye ho lam ziouc dorh ninh nyei jun baeng bieiv caux ninh nyei yietc zungv mborqv jaax nyei maaz cie mingh mborqv e ndom deic bung
 e ndom mienh weih gormx ninh caux ninh zaangv maaz cie nyei baeng bieiv
 ninh mbuo ziouc lungh muonz zanc jiez daaih mborqv tong biaux
hnangv naaic e ndom ngaengc jienv
 maiv bun yu ndaa gunv taux ih jaax hnoi
 wuov zanc lipv naa yaac fih hnangv nyei ngaengc jienv maiv bun yu ndaa gunv
 weic zuqc ye ho lam guangc ziouv
 ninh nyei ong taaix nyei tin hungh
ninh yaac yiem yu ndaa nyei mbong gu nguaaic liepc zaangc zienh nyei dorngx
 bun ye lu saa lem mienh maiv ziepc zuoqv nyei zoux
 yaac bun yu ndaa mienh baamz zuiz dorngc tin hungh
ye ho lam duqv zipv zeiv douc waac mienh
 e li yaa
 fiev nyei fienx
 fienx gorngv
ziouv
 meih nyei ong taaix nyei tin hungh
 hnangv naaiv gorngv
  meih maiv gan meih nyei die
 ye ho saa fatv
 fai yu ndaa nyei hungh
 aasaax
 nyei jauv yangh
daaux nzuonx meih gan i saa laa en mienh nyei jauv yangh
 meih yaac dorh yu ndaa caux ye lu saa lem nyei baeqc fingx maiv ziepc zuoqv nyei zoux
 hnangv aa hapc nyei biauv zong mienh
 meih yaac daix meih nyei youz
 se meih nyei die nyei douh zong
 ninh mbuo zungv gauh longx meih
weic naaiv ziouv oix bun meih nyei baeqc fingx
 meih nyei auv
 meih nyei naamh nyouz caux meih maaih nyei yietc zungv ga naaiv zuqc domh zeqc naanc
meih ganh oix butv jaangh nyei baengc hniev nyei
 yietc hnoi beiv yietc hnoi kouv
 taux baengc zungv hoic meih nyei jaangh baetv cuotv daaih
nqa haav ziouv coqv fi li saa die mienh caux nitv fatv e ti o bie wuov deix aalapc mienh oix mingh mborqv ye ho lam
ninh mbuo ziouc mborqv yu ndaa
 caangv bieqc aengx luv yiem hungh dinc nyei ga naaiv
 liemh ninh nyei auv
 ninh nyei dorn yietc zungv
 cuotv liuz ninh nyei dorn faix
 aa hatc yaa
 ye ho lam maiv zengc yietc dauh dorn aqv
naaiv deix sic jiex liuz
 nqa haav ziouv bun ye ho lam nyei jaangh butv baengc
 se maiv haih zorc maiv longx nyei baengc
ninh butv baengc kouv nyei buangv i hnyangx
 jaangh baetv cuotv daaih aqv
 setv mueiz nyei ziangh hoc ninh diev kouv haic taux daic mi aqv
 baeqc fingx yaac maiv buov douz weic houc ninh hnangv zinh ndaangc buov douz nor
ye ho lam faaux weic zoux hungh wuov zanc
 ninh duqv faah ziepc nyeic hnyangx
 ninh yaac yiem ye lu saa lem gunv hietc hnyangx
 ninh guei seix nyei ziangh hoc maiv maaih haaix dauh nzauh ninh
 ninh mbuo dorh mingh zangx yiem ndaawitv nyei zingh
 mv baac maiv zangx yiem hungh diex nyei zouv gemh
