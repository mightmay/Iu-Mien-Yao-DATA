fin mienh aengx bun yie mangc yungz maengc wuov diuh ndaaih
 buatc nzang haic hnangv gingx zaanv nor
 yiem tin hungh caux ba gi yungh dorn nyei weic cuotv daaih
yaac liouc njiec gan zingh nyei domh jauv mbu ndongx mingh
 i bung ndaaih hlen yietc bung maaih zungh yungz maengc biouv nyei ndiangx
 yietc hnyangx ziangh ziepc nyeic torngx biouv
 yietc hlaax yietc torngx
 ndiangx nyei normh yaac weic zorc longx maanc guoqv mienh
yiem wuov norm zingh maiv maaih zuqc tin hungh zioux nyei haaix nyungc
 tin hungh caux ba gi yungh dorn nyei weic oix yiem zingh gu nyuoz
 tin hungh nyei bou mbuo yaac oix baaix ninh
ninh mbuo ziouc duqv buatc ninh nyei hmien
 yaac maaih ninh nyei mbuox fiev jienv yiem ninh mbuo nyei biorngh
yangh naaiv jiex maiv maaih lungh muonz zanc
 ninh mbuo yaac maiv qiemx zuqc longc dang fai mba hnoi ziux njang
 weic zuqc ziouv tin hungh oix zoux ninh mbuo nyei njang
 ninh mbuo yietc liuz duqv zoux hungh gunv taux maanc gouv maanc doic
wuov dauh fin mienh aengx gorngv mbuox yie
naaiv deix waac zien nyei
 kaux duqv wuonv nyei
 ziouv tin hungh
 dongh ceix ninh nyei singx lingh bun zuangx douc waac mienh wuov dauh
 paaiv ninh nyei fin mienh mingh bun ninh nyei bou mbuo hiuv duqv maiv lauh oix cuotv daaih nyei sic
yesu gorngv
mangc maah
 yie oix daaih siepv aqv
 haaix dauh muangx longx yiem naaiv buonv sou douc daaih nyei waac
 wuov dauh duqv orn lorqc
 yo han
 duqv haiz yaac duqv buatc naaiv deix yietc zungv sic
 yie haiz liuz buatc liuz yie ziouc puoqv njiec bun yie mangc naaiv deix sic wuov dauh fin mienh nyei zaux hlen oix baaix ninh
mv baac ninh mbuox yie
cin maanc maiv dungx hnangv naaic maah
 yie caux meih aengx caux meih nyei gorx youz wuov deix douc waac mienh
 aengx caux yietc zungv ei jienv naaiv buonv sou nyei waac nyei mienh
 lomh nzoih zoux bou
 meih oix zuqc baaix tin hungh
fin mienh aengx mbuox yie
maiv dungx nqaapv yienx guon naaiv njunc sou gorngv nyei zinh hoz waac
 weic zuqc naaiv deix yietc zungv sic aav lamh taux ziangh hoc cuotv aqv
haaix dauh zoux waaic sic
 bun ninh zoux jienv waaic sic mingh
 haaix dauh zoux laih hlopv nyei sic
 bun ninh zoux jienv laih hlopv nyei sic mingh
 haaix dauh zoux horpc
 bun ninh zoux jienv horpc nyei sic mingh
 haaix dauh cing nzengc
 bun ninh corc cing nzengc
yesu gorngv
mangc maah
 yie oix daaih siepv aqv
 yie oix dorh jienv yie nyei zingh nyeic daaih ei gorqv mienh zoux nyei sic winh bun ninh mbuo
yie zoux an faa yaac zoux o me gaa
 daauh dauh caux nqa haav laai wuov dauh
 zoux gorn yaac zoux setv mueiz
nzox ganh nyei lui houx cing nzengc nyei mienh maaih orn lorqc
 ninh mbuo maaih leiz nyanc yungz maengc ndiangx nyei biouv yaac duqv yangh laatc gaengh bieqc wuov norm zingh gu nyuoz
mv baac yiem ga nyiec ziqc zingh maaih zoux maiv benx nyei sic hnangv juv nor wuov deix
 caux zoux faatv nyei mienh
 nziaauc sieqv nziaauc dorn
 daix mienh wuov deix
 baaix miuc fangx nyei
 aengx caux yietc zungv a hneiv gorngv baeqc caux zoux gorngv baeqc nyei sic wuov deix
 yesu
 paaiv yie nyei fin mienh dorh naaiv deix zorng zengx waac mingh mbuox meih weic mbuox zuangx jiu baang
 yie zoux ndaawitv nyei douh zong caux zeiv fun
 yaac zoux njang haic nyei taaix baeqc fing
singx lingh caux siang mbuangz lomh nzoih gorngv
daaih maah
 haaix dauh haiz naaiv deix waac yaac oix zuqc gorngv
daaih maah
 haaix dauh jaang nqaatv
 gunv bun ninh daaih
 haaix dauh oix hopv
 gunv bun ninh daaih baeqc baeqc hopv naaiv yungz maengc nyei wuom
 yo han
 longx longx nyei kuinx meih mbuo dauh dauh haiz liuz naaiv njunc sou nyei zinh hoz waac nyei mienh
 se gorngv haaix dauh tipv deix waac bieqc naaiv njunc sou
 tin hungh oix tipv fiev jienv naaiv njunc sou wuov deix zeqc naanc bun wuov dauh
se gorngv haaix dauh zorqv deix naaiv njunc sou zinh hoz nyei waac cuotv
 tin hungh oix zorqv cuotv wuov dauh nyei yungz maengc biouv nyei buonc
 caux yiem wuov norm cing nzengc zingh nyei buonc
 dongh naaiv njunc sou gorngv mengh nyei buonc
weic naaiv deix yietc zungv sic zoux zorng zengx wuov dauh gorngv
zeiz nyei
 yie za gengh daaih siepv aqv
   aamen
 ziouv yesu aah
 tov meih daaih aqv maah
tov ziouv yesu ceix en bun tin hungh nyei zuangx baeqc fingx
 aamen
