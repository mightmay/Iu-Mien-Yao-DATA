yie oix zorc i saa laa en nyei ziangh hoc
 e faa im nyei zuiz nipc caux saa maa lie zoux orqv nyei sic biux mengh cuotv daaih
 ninh mbuo zoux sic jaav
 maaih janx zaqc borngz bieqc biauv
 yaac maaih luv nyei mienh yiem ga nyiec luv
ninh mbuo maiv hnamv taux yie jangx ninh mbuo zoux nyei yietc zungv orqv sic
 ih zanc ninh mbuo nyei zuiz weih gormx ninh mbuo
 yaac yiem yie nyei nza hmien
ninh mbuo zoux nyei orqv sic bun hungh diex a hneiv
 ninh mbuo gorngv baeqc nyei waac bun jien buangv hnyouv
ninh mbuo yietc zungv benx hienx nyei mienh
 ninh mbuo se hnangv jorm haic nyei douz louh
 dongh yiem zoux njuov zaangc jiez gorn caix njuov taux njuov butv daaih
 ninh maiv zeih douz hiaangx
houc yie mbuo nyei hungh diex wuov hnoi
 jien laaix a ngunc diuv nyei qaqv butv baengc
 hungh caux jienv huotv nyei mienh sung buoz
ninh mbuo jorm hnyouv hnangv douz louh nor jorm
 beic ndiev daav waaic nyei za eix
 ninh mbuo ziangh muonz qiex jiez
 hnangv opv jienv douz
 lungh ndorm ga qiex baetv cuotv hnangv njopc douz nor
ninh mbuo yietc zungv jorm hnangv douz louh
 ninh mbuo yaac naqv gunv ninh mbuo wuov deix
 ninh mbuo nyei yietc zungv hungh diex king njiec daic
 yaac maiv maaih ninh mbuo yietc dauh daaih heuc yie
e faa im ganh mingh zorpc ziex fingx mienh
 e faa im hnangv ziqv mv baac maiv mbienv nyei njuov nor
ganh fingx mienh naqv ninh nyei qaqv
 ninh yaac maiv hiuv
 ninh nyei mba biei zungv baeqc deix
 ninh yaac maiv hiuv
i saa laa en mienh zoux maux nyei jauv zoux zorng zengx gorngv ninh mbuo
 mv baac ninh mbuo maiv nzuonx daaih lorz ziouv
 ninh mbuo nyei tin hungh
 maiv gunv buangh naaiv deix yietc zungv sic
 ninh mbuo maiv lorz ninh
e faa im se hnangv norm baeqc gopv
 hngongx yaac hnamv maiv hiuv haaix nyungc
 ziouc heuc i yipv yaac mingh lorz atc si lie
ninh mbuo mingh nyei ziangh hoc
 yie oix zorqv yie nyei mungz zaaux jienv ninh mbuo
 yie oix baeng ninh mbuo njiec hnangv yiem ndaamv lungh nyei norqc
 yie oix ziux ninh mbuo zoux nyei orqv sic mborqv njaaux ninh mbuo
weic zuqc ninh mbuo leih yie
 ninh mbuo zuqc kouv aqv
 weic zuqc ninh mbuo ngaengc jienv yie
 ninh mbuo oix zuqc mietc
 yie oix zuoqc ninh mbuo nzuonx
 mv baac ninh mbuo longc gorngv baeqc nyei waac gorngv taux yie
ninh mbuo maiv longc hnyouv heuc yie
 mv baac ninh mbuo yiem ninh mbuo nyei coux qaqv nyiemv
 ninh mbuo gaatv ninh mbuo nyei sin weic tov mbiauh caux siang a ngunc diuv
 yaac ngaengc jienv yie
maiv gunv yie njaaux ninh mbuo hoqc linc
 bun ninh mbuo nyei buoz maaih qaqv henv
 ninh mbuo daav za eix zoux orqv bun yie
ninh mbuo huin mingh lorz mbaa an zienh
 ninh mbuo hnangv buonv maiv ziangx nyei juang zinx
 ninh mbuo nyei jien zuqc nzuqc ndaauv daix laaix ninh mbuo nyei nzuih bungx nyei waac maux
 weic naaiv deix sic yiem i yipv deic bung nyei mienh jatv ninh mbuo
