maaih hnoi yesu yiem zaangc tin hungh nyei biauv njaaux mienh yaac zunh kuv fienx
 sai mienh bieiv caux njaaux leiz nyei fin saeng caux mienh gox daaih gorngv
mbuox yie mbuo oc
 meih maaih haaix nyungc leiz zoux naaiv deix sic
 naaiv nyungc leiz haaix dauh bun meih
yesu dau
yie yaac oix naaic joux meih mbuo
 mbuox yie oc
haaix dauh bun yo han maaih leiz tengx mienh jiex wuom nyei leiz
 tin hungh fai baamh mienh
ninh mbuo ziouc laanh caux laanh caangh laangh
mbuo horpc zuqc hnangv haaix nor gorngv
 se gorngv mbuo gorngv
  tin hungh bun daaih
  ninh oix gorngv
  wuov nyungc meih mbuo weic haaix diuc maiv sienx yo han
mv baac se gorngv mbuo gorngv
  mienh bun daaih
  zuangx mienh oix zorqv la bieiv zong daic mbuo weic zuqc ninh mbuo funx dingc yo han se douc waac mienh
ninh mbuo ziouc dau
yie mbuo maiv hiuv duqv haaix dauh bun ninh maaih leiz zoux
yesu mbuox ninh mbuo
hnangv naaic yie yaac maiv mbuox meih mbuo yie maaih haaix nyungc leiz zoux naaiv deix sic
yesu aengx gorngv waac beiv bun mienh muangx
 ninh gorngv
maaih laanh mienh zuangx nzong a ngunc biouv
 yaac gouv bun mienh
 ninh ganh aeqv
 cuotv deic bung mingh lauh nyei
taux biouv zuoqc nyei ziangh hoc
 ninh paaiv dauh bou mingh lorz gouv huingx nyei mienh
 weic siou ninh nyei buonc gouv huingx nyei biouv
 mv baac gouv huingx mienh mborqv wuov dauh bou
 zunc ninh kungx buoz baeqc zaux nyei nzuonx
huingx ziouv ziouc aengx paaiv dauh bou mingh
 mv baac gouv huingx mienh aengx mborqv ninh
 zoux doqc bun ninh nyaiv
 yaac zunc ninh kungx buoz baeqc zaux nyei nzuonx
huingx ziouv aengx paaiv da faam dauh mingh
 gouv huingx nyei mienh aengx mborqv duqv ninh siang haic
 tor guangc ga nyiec ziqc huingx mingh
huingx ziouv ziouc gorngv
  aa
 yie oix zuqc hnangv haaix nor zoux ni
 yie paaiv yie ganh nyei dorn hnamv mingh
 m nziex ninh mbuo oix taaih ninh mv bei
mv baac gouv huingx mienh buatc ninh
 laanh mbuox laanh
  nzipc naaiv norm huingx se dongh naaiv dauh aqv
 mbuo zorqv ninh daix guangc mingh
 ninh nzipc nyei jaa dingh ziouc benx mbuo nyei aqv
ninh mbuo ziouc zorqv ninh tor cuotv ga nyiec ziqc huingx daix guangc mi aqv
 yesu naaic gaax
hnangv naaic huingx ziouv oix hnangv haaix nor zoux bun gouv huingx mienh
ninh oix mingh daix guangc ninh mbuo aengx bun ganh deix mienh gouv wuov norm huingx
 zuangx mienh haiz liuz naaiv deix waac
 ninh mbuo gorngv
cin maanc maiv dungx bun maaih hnangv naaic
yesu mangc jienv ninh mbuo naaic gaax
ging sou fiev jienv naaiv joux waac maaih haaix nyungc eix leiz
  gomv biauv zaangc nqemh cuotv wuov norm la bieiv
 zungv benx an biauv gorqv gauh longc jienv jiex wuov norm
haaix dauh ndorpc
 zong zuqc naaiv norm la bieiv
 wuov dauh ziouc huv benx ziex deix mi aqv
 naaiv norm la bieiv ndortv
 zong zuqc haaix dauh
 wuov dauh ziouc muonc nzengc mi aqv
njaaux leiz nyei fin saeng caux sai mienh bieiv hiuv duqv yesu gorngv naaiv diuh waac beiv ziqv zuqc ninh mbuo
 wuov norm ziangh hoc ninh mbuo oix zorqv yesu haic aqv
 mv baac ninh mbuo gamh nziex zuangx mienh
njaaux leiz nyei fin saeng caux sai mienh bieiv ziouc zanc zanc cienh mangc jienv yesu
 ninh mbuo paaiv mienh mingh zoux sic hnangv kuv mienh
 mv baac ninh mbuo oix nduov yesu gorngv dorngc ziouc haih zorqv ninh jiu bun yiem lomaa zungx nyei buoz ndiev
ninh mbuo ziouc naaic gaax yesu
fin saeng aah
 yie mbuo hiuv duqv meih gorngv nyei waac caux njaaux nyei leiz se horpc nyei
 meih yaac maiv mangc haaix dauh nyei hmien
 tin hungh nyei jauv meih yaac njaaux duqv zien
wuov nyungc meih mbuox yie mbuo oc
 mbuo cuotv nzou zinh bun lomaa hungh se dorngc mbuo nyei leiz fai
yesu hiuv duqv ninh mbuo nyei mbienv mbeux ziouc gorngv
zorqv norm nyaanh daaih bun yie mangc gaax
 naaiv haaix dauh nyei fangx caux haaix dauh nyei mbuox
 ninh mbuo dau
lomaa hungh nyei
yesu ziouc gorngv
haaix nyungc lomaa hungh nyei
 oix zuqc bun lomaa hungh
 haaix nyungc tin hungh nyei
 oix zuqc bun tin hungh
dorng jienv zuangx mienh ninh mbuo maiv buatc yesu gorngv dorngc haaix nyungc
 ninh mbuo mbuoqc horngh haic ninh dau nyei waac ziouc maiv ko lo aqv
maaih deix saa ndu si mienh daaih lorz yesu
 saa ndu si wuov jauv mienh gorngv mienh daic mingh maiv haih nangh aqv
ninh mbuo naaic yesu
fin saeng aah
 mose weic mbuo fiev naaiv diuh leiz
  se gorngv maaih laanh mienh longc jienv auv
 maiv gaengh maaih fu jueiv mv baac ninh daic mi aqv
 ninh nyei youz oix zuqc longc nyaam zoux auv weic duqv fu jueiv funx gorx nyei buonc
zinh ndaangc maaih siec muoz dorn
 dorn hlo dorng jienv jaa
 maiv maaih fu jueiv
 ninh daic mi aqv
da naix longc nyaam guaav aengx daic mi aqv
 maiv maaih fu jueiv
lauv saan aengx longc gau
 daic mi aqv
 naaiv deix siec muoz longc jiex nzengc
 yaac fih hnangv nyei maiv maaih fu jueiv
 ziang naaic daic mi aqv
zoux gau
 nqa haav wuov dauh m sieqv dorn yaac daic mi aqv
hnangv naaic
 mienh daic mingh
 taux nangh daaih wuov hnoi
 wuov dauh m sieqv dorn funx haaix dauh nyei auv
 weic zuqc ninh mbuo siec muoz yietc zungv longc jiex ninh
yesu dau ninh mbuo
naaiv seix mienh longc auv longc nqox
 bungx sieqv zoux cing jaa
mv baac daic mingh puix duqv nangh daaih yiem nqa haav wuov seix m jangc m sieqv maiv longc auv longc nqox
 maiv bungx sieqv zoux cing jaa
ninh mbuo yaac maiv haih daic weic zuqc ninh mbuo hnangv fin mienh nor
 ninh mbuo zoux tin hungh nyei naamh nyouz weic zuqc ninh mbuo daic mingh aengx nangh daaih
mose yaac bun cing mienh daic mingh aengx nangh daaih weic zuqc ninh gorngv douz zieqc ndiangx dorn fomv wuov diuh jauv
 ninh heuc ziouv zoux  apc laa ham nyei tin hungh
 i sakc nyei tin hungh caux yaakopv nyei tin hungh
tin hungh se mienh nangh mienh nyei tin hungh
 maiv zeiz daic mingh nyei mienh nyei tin hungh
 weic zuqc ei tin hungh mangc
 yietc zungv se ziangh jienv nyei
maaih deix njaaux leiz nyei fin saeng gorngv
fin saeng aac
 meih dau duqv horpc haic
gorngv liuz ninh mbuo maiv gaamv naaic haaix nyungc ninh aqv
yesu ziouc naaic ninh mbuo
mienh hnangv haaix nor haih gorngv giduc zoux ndaawitv hungh nyei zeiv fun
weic zuqc yiem singx nzung sou ndaawitv ganh fiev
  ziouv gorngv mbuox yie nyei ziouv
zueiz jienv yie nyei mbiaauc maengx bung
zuov yie bun meih nyei win wangv zoux meih lorngx zaux nyei dorngx
ndaawitv heuc ninh zoux ziouv
 wuov nyungc
 giduc hnangv haaix nor haih zoux ndaawitv nyei zeiv fun
zuangx mienh muangx yesu gorngv wuov zanc
 yesu mbuox ninh nyei sai gorx mbuo
oix zuqc faix fim njaaux leiz nyei fin saeng
 ninh mbuo a hneiv zuqv lui ndaauv mingh mingh daaih daaih
 mingh wuov hei horngc oix mienh taaih
 zorqv yieqv bun ninh mbuo
 mingh wuic dorngh ninh mbuo ginv longx jiex nyei dorngx zueiz
 bieqc yinh ninh mbuo kungx oix zueiz dieh gorn hnangv
ninh mbuo nduov auv guaav nyei jaa dingh nyanc yaac duqv eix daux gaux ndaauv nyei nduov mienh
 dongh naaiv nyungc mienh oix zuqc dingc zuiz gauh hniev jiex
