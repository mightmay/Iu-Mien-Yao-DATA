gorx youz aac
 naaiv deix waac yie caux hiuv leiz latc nyei mienh gorngv
 meih mbuo maiv hiuv fai
 leiz latc gunv mienh se dongh mienh ziangh jienv nyei ziangh hoc hnangv
hnangv m sieqv dorn longc jienv nqox nor
 nqox corc ziangh jienv nyei ziangh hoc
 auv zuqc dorng jaa nyei leiz gunv jienv
 mv baac se gorngv nqox daic
 auv ziouc leih ndutv
 maiv zuqc dorng jaa nyei leiz gunv aqv
hnangv naaic
 nqox corc ziangh jienv nyei ziangh hoc
 auv mingh longc ganh dauh m jangc dorn
 ninh ziouc duqv hienx nqox nyei mengh dauh
 mv baac se gorngv ninh nyei nqox daic mi aqv nor
 dorng jaa nyei leiz ziouc maiv gunv wuov dauh auv aqv
 ninh aengx mingh caux ganh dauh dorng jaa yaac maiv funx hienx nqox
yie nyei gorx youz aac
 meih mbuo yaac hnangv naaic
 meih mbuo se hnangv daic mi aqv nor
 leiz latc gunv maiv duqv meih mbuo
 weic zuqc meih mbuo juangc giduc nyei sin
 ih zanc meih mbuo benx ganh dauh ziouv nyei mienh
 dongh daic mingh aengx nangh daaih wuov dauh giduc nyei mienh
 weic zoux longx fu sux tin hungh
dongh mbuo corc maaih baamz zuiz nyei fiem fingx gunv jienv mbuo wuov zanc
 leiz latc yaac daux zuqc mbuo nyei hnyouv
 bun mbuo oix baamz zuiz
 mbuo zoux nyei yietc zungv ziouc bun mbuo zuqc daic
mv baac ih zanc mbuo leih ndutv leiz latc mi aqv
 mbuo se hnangv daic mi aqv nor
 maiv maaih leiz latc gunv jienv hnangv zinh ndaangc gunv mbuo wuov nor
 mbuo ih zanc maiv longc fiev jienv wuov deix loz leiz latc fu sux tin hungh
 mbuo longc singx lingh nyei siang leiz fu sux tin hungh
wuov nyungc mbuo oix zuqc hnangv haaix nor gorngv
 leiz latc ganh baamz zuiz fai
 zungv maiv zeiz
 mv baac se gorngv maiv zeiz weic leiz latc
 yie maiv hiuv duqv haaix nyungc benx zuiz
 se gorngv leiz latc maiv gorngv
maiv dungx mauv ga naaiv
 yie ziouc maiv hiuv duqv mauv ga naaiv hnangv haaix nor
zuiz bangc leiz latc zoux gorn lorz qangx bun yie mauv naaiv mauv wuov
 se gorngv maiv maaih leiz latc
 zuiz ziouc daic mi aqv
yie zinh ndaangc ziangh jienv maiv gaengh maaih leiz latc gunv yie
 mv baac nqa haav leiz latc daaih
 zuiz ziouc henv daaih
 yie yaac daic mi aqv
leiz latc horpc zuqc bun mienh ziangh jienv
 daaux nzuonx leiz latc bun yie zuqc daic
weic zuqc zuiz lorz qangx bun leiz latc nduov yie
 zuiz ziouc longc leiz latc daix yie
hnangv naaic
 leiz latc se cing nzengc nyei
 leiz latc nyei diuh diuh leiz yaac cing nzengc nyei
 baengh fim nyei
 longx nyei
wuov nyungc
 se gorngv leiz latc longx nyei
 leiz latc haih bun yie daic fai
 zungv maiv zeiz
 bun yie daic se dongh zuiz
 zuiz longc longx nyei ga naaiv bun yie zuqc daic weic bun yie hiuv duqv zuiz za gengh hnangv haaix nor
 hnangv naaic
 laaix leiz latc mbuo hiuv duqv zuiz se waaic taux daauh aqv
mbuo hiuv duqv leiz latc se yiem tin hungh daaih
 mv baac yie zoux baamh mienh
 zuqc maaic tengx zuiz zoux nouh gauv
yie ganh zoux nyei
 yie maiv mengh baeqc
 weic zuqc yie oix zoux nyei
 yie yaac maiv zoux
 daaux nzuonx zoux dongh yie nzorng nyei
dongh yie zoux liuz yie maiv oix zoux nyei sic
 yie ziouc laengz leiz latc se longx nyei
hnangv naaic
 maiv zeiz yie ganh zoux
 se dongh yiem yie nyei hnyouv wuov deix zuiz zoux
yie hiuv duqv yiem yie baamh mienh nyei hnyouv maiv maaih haaix nyungc longx
 yie gengh oix zoux longx nyei yaac maiv haih zoux
yie oix zoux nyei kuv sic yie yaac maiv zoux
 mv baac dongh yie maiv oix zoux nyei waaic sic yie corc zoux jienv mingh
se gorngv yie zoux dongh yie maiv oix zoux nyei sic
 se maiv zeiz yie ganh zoux
 dongh yiem yie gu nyuoz nyei zuiz zoux
hnangv naaic
 yie buatc maaih nyungc leiz cuotv daaih
 yie jiez hnyouv oix zoux longx
 kungx haih zoux cuotv orqv nyei sic hnangv
yiem yie nyei hnyouv gu nyuoz yie a hneiv haic tin hungh nyei leiz
mv baac yiem yie nyei sin maaih ganh nyungc leiz
 naaiv nyungc leiz aengx caux yie nyei hnyouv a hneiv wuov nyungc leiz mborqv jaax
 hnangv naaic
 yiem yie nyei sin bun yie baamz zuiz wuov nyungc leiz ziouc hingh yie
 gunv jienv yie aqv
 yie za gengh kouv haic aqv
 haaix dauh haih njoux yie leih ndutv naaiv haih zuqc daic nyei sin
zongc zingh tin hungh
 ninh bun mbuo nyei ziouv yesu giduc njoux cuotv yie
 wuov nyungc
 yiem yie nyei hnyouv yie oix ei jienv tin hungh nyei leiz zoux
 mv baac yie ziux baamh mienh nyei hnyouv zoux
 kungx gan bun yie baamz zuiz wuov nyungc leiz hnangv
