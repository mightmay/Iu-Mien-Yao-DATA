wuov zanc maaih deix yiem wuov nyei mienh gorngv mbuox yesu maaih deix gaa li li mienh daix saeng kuv ziec bun tin hungh wuov zanc
 zuqc bilaatv daix ninh mbuo
 nziaamv cuotv daaih zorpc zuqc wuov deix saeng kuv nyei nziaamv
yesu dau ninh mbuo
naaiv deix gaa li li mienh hnangv naaiv nor zuqc daix
 meih mbuo laaic ninh mbuo nyei zuiz gauh hlo gaa li li nyei wuov deix zuangx mienh nyei zuiz fai
maiv zeiz lorqc
 yie mbuox meih mbuo
 se gorngv meih mbuo maiv goiv hnyouv guangc zuiz
 meih mbuo yaac fih hnangv nyei oix zuqc mietc
caux si lo am fanh taapv mbaang
 ndapv daic wuov deix ziepc betv laanh ni
 meih mbuo laaic ninh mbuo dorngc gauh ndo ye lu saa lem zingh nyei zuangx mienh fai
zungv maiv zeiz
 yie mbuox meih mbuo
 se gorngv meih mbuo maiv goiv hnyouv guangc zuiz
 meih mbuo yaac hnangv ninh mbuo nor
 oix zuqc daic
yesu gorngv naaiv diuh waac beiv bun ninh mbuo muangx
maaih laanh mienh maaih zungh ngongh nyorx ndiangx yiem ninh nyei a ngunc huingx
 ninh mingh taux wuov lorz biouv yaac lorz maiv duqv yietc norm
ninh ziouc mbuox tengx ninh goux huingx nyei mienh
  mangc gaax
 duqv buo hnyangx yie daaih lorz naaiv zungh ngongh nyorx ndiangx nyei biouv yaac maiv duqv yietc norm
 gunv goix guangc aqv
 kungx yiem naaiv torngv ndau hnangv
goux huingx nyei mienh gorngv
  domh gorx aah
 tov meih aengx liouh hnyangx
 yie oix wetv nie yuang jienv gorn
 an jienv buonx
da nyeic hnyangx ziangh biouv nor
 longx aqv
 maiv ziangh nor
 gunv goix guangc aqv
maaih norm dingh gong hnoi
 yesu yiem norm wuic dorngh njaaux mienh
yiem wuov maaih dauh m sieqv dorn maaih mienv yiem ninh nyei sin bun ninh butv ziepc betv hnyangx baengc
 muoqv ninh nyei jaaiv jutv mingh
 souv maiv zaqc
yesu buatc ziouc heuc ninh daaih fatv deix mbuox ninh
nyaam aac
 meih nyei baengc longx dangx gorn aqv
yesu dorh buoz maan jienv ninh
 ninh ziouc liemh zeih souv zaqc daaih yaac ceng tin hungh
goux wuic dorngh wuov dauh mienh gox buatc yesu longc dingh gong hnoi zorc baengc
 maiv horpc ninh nyei hnyouv yietc deix
 ninh ziouc mbuox zuangx mienh
maaih juqv hnoi zoux gong niaa
 meih mbuo longc naaiv deix juqv hnoi zorc baengc maah
 maiv dungx longc dingh gong hnoi daaih zorc saa
ziouv dau ninh
meih mbuo beih zaqc hnyouv njuotv nyei mienh aah
 dingh gong hnoi meih mbuo haaix dauh yaac bungx ngongh bungx lorh cuotv laanh
 ken mingh hopv wuom maiv zeiz
naaiv dauh apc laa ham nyei zeiv fun zuqc saadaan ndoh jienv duqv ziepc betv hnyangx
 longc dingh gong hnoi jaiv ndutv
 bungx ninh cuotv maiv horpc fai
yesu hnangv naaiv nor dau
 caux ninh zoux win wangv wuov deix ziouc haiz nyaiv haic
 mv baac zuangx mienh a hneiv haic yesu zoux nyei yietc zungv mbuoqc horngh haic nyei sic
yesu naaic gaax
tin hungh zoux ziouv gunv mienh hnangv haaix nor
 yie oix zuqc dorh haaix nyungc daaih beiv
oix zuqc beiv norm lai jaaix nyim
 maaih laanh mienh dorh mingh zuangx ninh nyei huingx
 nyim cuotv
 hlo daaih benx yietc zungh ndiangx
 norqc yaac zoux lauz yiem ninh nyei nquaah
yesu aengx naaic gaax
oix zuqc longc haaix nyungc beiv tin hungh zoux ziouv gunv mienh
se hnangv bingv nor
 maaih dauh m sieqv dorn zorqv deix bingv qouv buo tongv mbuonv
 naaiv deix mbuonv ziouc butv nzengc mi aqv
yesu mingh ye lu saa lem zingh
 mingh wuov zanc ninh zueih mungv zueih laangz njaaux mienh
maaih laanh mienh naaic gaax
fin saeng aah
 duqv njoux nyei mienh zoqc nyei fai
 yesu mbuox ninh mbuo
oix zuqc mbengx jienv bieqc hepc nyei gaengh
 yie mbuox meih mbuo
 maaih mienh camv nyei oix bieqc yaac bieqc maiv duqv
biauv ziouv jiez sin mingh guon jienv gaengh
 meih mbuo oix zuqc yiem ga nyiec heuc
  domh gorx aah
 tov koi gaengh bun yie mbuo bieqc maah
mv baac ninh oix dau
  yie maiv hiuv duqv meih mbuo yiem haaix daaih
meih mbuo ziouc dau
  yie mbuo caux meih juangc nyanc
 juangc hopv jiex
 meih yaac yiem yie mbuo nyei jaai horngc njaaux jiex nyei
mv baac ninh aengx gorngv
  yie mbuox meih mbuo
 yie maiv hiuv duqv meih mbuo yaac maiv hiuv duqv meih mbuo yiem haaix daaih
 mienh waaic mienh aah
 biaux nqoi maah
wuov zanc meih mbuo duqv buatc apc laa ham
 i sakc
 yaakopv caux yietc zungv douc waac mienh yiem tin hungh nyei guoqv
 mv baac meih mbuo ganh zuqc zunc guangc yiem ga nyiec bungx sing bungx qiex nyei nyiemv
 ngaatc jienv nyaah diev
mienh oix yiem dong naamh fai baqv bung daaih yiem tin hungh nyei guoqv juangc dieh nyanc hnaangx
wuov zanc yiem nqa haav maaih deix duqv yiem wuov ndaangc
 yiem wuov ndaangc maaih deix zungv oix zuqc yiem nqa haav
wuov zanc maaih deix faa li si mienh daaih mbuox yesu
meih oix zuqc simv nqoi mingh ganh norm dorngx aqv
 helotv hungh oix daix meih
yesu dau
mingh mbuox wuov dauh hieh juv
 ih hnoi caux njang hnoi yie zunc mienv cuotv yaac zorc baengc
 hnaang hnoi zoux ziangx yie nyei gong aqv
mv baac hnangv haaix yie ih hnoi
 njang hnoi
 hnaang hnoi oix zuqc gan jienv jauv mingh aqv
 weic zuqc haaix dauh douc waac mienh maiv horpc zuqc yiem ye lu saa lem zingh ga nyiec maengx nyei dorngx zuqc daix
ye lu saa lem zingh aah
 ye lu saa lem zingh
 meih daix douc waac mienh yaac zorqv la bieiv zong daic tin hungh paaiv mingh meih naaic nyei mienh
 mbu ziex nzunc yie oix hlorv zunv meih nyei mienh hnangv jai nyeiz buoc dorn yiem ndaatv ndiev nor
 mv baac meih maiv kangv bun yie zoux
mangc maah
 meih nyei biauv zungv zuqc guangc benx biauv huaang
 yie mbuox meih mbuo
 yiem naaiv mingh meih mbuo maiv duqv buatc yie
 zuov meih mbuo gorngv
  tov tin hungh ceix fuqv dengv ziouv nyei mbuox daaih wuov dauh  cingx duqv buatc yie
