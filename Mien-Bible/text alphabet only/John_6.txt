nqa haav yesu jiex wuov ngaanc ziqc gaa li li koiv dorn 
aengx maaih ganh norm mbuox heuc ti mbe lietv
mienh camv nyei gan jienv ninh mingh weic zuqc ninh mbuo buatc ninh zoux jiex mbuoqc horngh nyei sic zorc longx butv baengc mienh
yesu ziouc faaux mbong aiv mingh caux ninh nyei sai gorx mbuo zueiz jienv wuov
wuov zanc aav lamh deix taux yiutai mienh jiex siex maengc zipv aqv
yesu cau hmien mangc
 buatc mienh camv nyei daaih ninh wuov ziouc naaic gaax filipv
mbuo oix zuqc mingh haaix maaiz ga naaiv gaux bun naaiv deix zuangx mienh nyanc
yesu kungx hnangv naaiv nor naaic weic seix filipv
 ninh ganh oix hnangv haaix nor zoux ninh zungv hiuv mi aqv
filipv dau
longc nyic baeqv hnoi nyei gong zinh maaiz nyanc nyei ga naaiv zungv maiv gaux yietc dauh duqv diqv dien
maaih dauh yesu nyei sai gorx
 dongh simon bide nyei youz
 an ndaa lu
 gorngv
yiem naaiv maaih dauh dorn maaih biaa norm longc mbiauh mbaali zoux daaih nyei njuov caux i dauh mbiauz
 mv baac mienh ndongc naaic camv hnangv haaix nor haih bun duqv nqoi
yesu gorngv
mbuox zuangx mienh zueiz njiec maah
 wuov deix dorngx miev camv nyei
 zuangx mienh ziouc zueiz njiec
 daan m jangc dorn maaih leih maiv go biaa cin dauh
yesu ziouc zorqv wuov deix njuov daaih daux gaux
 laengz zingh liuz tin hungh
 ziouc bun nqoi zueiz jienv wuov deix zuangx mienh nyanc
 mbiauz yaac fih hnangv nyei bun nqoi
 ziux gorqv mienh oix camv fai zoqc
zuangx mienh ziouc nyanc beuv nzengc
 yesu mbuox ninh nyei sai gorx mbuo
mingh siou nyanc zengc wuov deix daaih
 maiv dungx guangc yietc aax
dongh wuov deix biaa norm njuov zuangx mienh nyanc beuv nzengc
 mv baac sai gorx mbuo aengx siou zengc wuov deix dapv buangv ziepc nyeic norm ndaan
zuangx mienh buatc yesu zoux naaiv nyungc mbuoqc horngh nyei sic
 ninh mbuo gorngv
naaiv se oix daaih taux baamh gen wuov dauh douc waac mienh aqv
yesu hiuv duqv mienh oix daaih zorqv ninh
 aapv ninh zoux hungh
 ninh ganh ziouc simv nqoi aengx faaux wuov jiex mbong mi aqv
lungh maanz hmuangx deix
 yesu nyei sai gorx mbuo njiec taux koiv hlen
bieqc nzangv hungx jienv mingh wuov ngaanc ziqc koiv
 kaa be naa um mungv
 wuov zanc
 zungv hmuangx aqv
 yesu yaac maiv gaengh taux ninh mbuo wuov
wuov zanc borngz gorng domh nziaaux buonc koiv jiez laangc
sai gorx mbuo nzaeng nzangv mingh biaa juqv gilo nyei dorngx
 buatc yesu yangh wuom minc daaih nitv fatv ninh mbuo nyei nzangv
 haeqv ninh mbuo gamh nziex haic
yesu mbuox ninh mbuo
maiv dungx gamh nziex
 se dongh yie aqv
sai gorx mbuo ziouc a hneiv zipv ninh bieqc nzangv
 nzangv liemh zeih taux ninh mbuo oix mingh wuov norm dorngx mi aqv
da nyeic hnoi corc yiem wuov ngaanc ziqc koiv wuov deix zuangx mienh hiuv duqv yiem wuov kungx maaih nduqc poux nzangv hnangv
 yesu yaac maiv zeiz caux ninh nyei sai gorx bieqc wuov poux nzangv
 kungx sai gorx mbuo ganh mingh hnangv
maaih deix nzangv yiem ti mbe lietv mungv daaih dingh jienv wuov koiv hlen
 nitv ziouv zorqv njuov laengz zingh liuz tin hungh ziouc bun zuangx mienh nyanc wuov norm dorngx
zuangx mienh buatc yesu caux sai gorx mbuo maiv yiem naaic
 ninh mbuo ziouc bieqc wuov deix nzangv mingh kaa be naa um mungv lorz yesu
zuangx mienh lorz buatc yesu yiem wuov ngaanc ziqc koiv ninh mbuo naaic
fin saeng aah
 ziangh haaix daaih taux naaiv
yesu dau
yie gorngv zien mbuox meih mbuo
 meih mbuo lorz yie maiv zeiz laaix buatc yie zoux mbuoqc horngh nyei jangx hoc
 se weic zuqc meih mbuo duqv njuov nyanc beuv
meih mbuo maiv dungx cuotv qaqv lorz haih waaic nyei nyanc hopv
 oix zuqc lorz bun mienh duqv yietc liuz nyei maengc wuov nyungc nyanc hopv
 yie
 baamh mienh nyei dorn
 oix bun naaiv nyungc nyanc hopv meih mbuo
 weic zuqc yie nyei die
 tin hungh
 jiu hatc maaz bun yie
 hnangv mborqv jienv yienx nor
 bun cing yie horpc nzengc ninh nyei hnyouv
ninh mbuo ziouc naaic yesu
yie mbuo oix zuqc zoux haaix nyungc cingx funx tin hungh nyei gong
yesu dau
tin hungh oix meih mbuo zoux nyei gong se oix zuqc sienx ninh paaiv daaih wuov dauh
ninh mbuo ziouc mbuox yesu
wuov nyungc meih oix zoux haaix nyungc mbuoqc horngh nyei jangx hoc bun yie mbuo buatc ziouc haih sienx meih
 meih oix hnangv haaix nor zoux
yie mbuo nyei ong taaix yiem deic bung huaang duqv nyanc maa naa hnangv ging sou fiev jienv gorngv
  ninh bun yiem lungh daaih nyei nyanc hopv ninh mbuo nyanc
yesu mbuox ninh mbuo
yie gorngv zien mbuox meih mbuo
 se maiv zeiz mose bun yiem lungh daaih wuov nyungc zien nyanc hopv
 se yie nyei die zorqv yiem lungh nyei zien nyanc hopv jiu bun meih mbuo
weic zuqc tin hungh nyei nyanc hopv se dongh yiem tin dorngh njiec daaih bun baamh mienh duqv ziangh jienv wuov dauh
ninh mbuo gorngv
fin saeng aah
 tov zanc zanc bun naaiv nyungc nyanc hopv yie mbuo maah
yesu mbuox ninh mbuo
yie ganh se yungz maengc nyei nyanc hopv
 haaix dauh daaih lorz yie
 wuov dauh yietc liuz maiv ngorc
 haaix dauh sienx yie
 wuov dauh yietc liuz maiv nqaatv
mv baac hnangv yie mbuox jiex meih mbuo nor
 meih mbuo buatc jiex yie yaac maiv sienx
da faanh yie nyei die ceix bun yie nyei mienh yietc zungv oix daaih lorz yie
 haaix dauh daaih lorz yie
 yie yietc liuz maiv guangc
weic zuqc yie yiem tin dorngh njiec daaih mv baac maiv zeiz sueih yie ganh nyei eix zoux
 yie daaih zoux ei paaiv yie daaih wuov dauh nyei eix hnangv
paaiv yie daaih wuov dauh nyei eix se hnangv naaiv
 dongh ninh ceix bun yie wuov deix mienh
 ninh maiv oix yie bun laaih zitc yietc dauh
 taux nqa haav laai wuov hnoi
 oix yie bun ninh mbuo yietc zungv nangh daaih
weic zuqc yie nyei die nyei eix se hnangv naaiv
 haaix dauh buatc ninh nyei dorn
 yaac sienx kaux ninh nyei dorn
 wuov dauh ziouc duqv yietc liuz nyei maengc
 taux nqa haav laai wuov hnoi yie yaac oix bun ninh nangh daaih
yiutai mienh ziouc ngopv yesu weic zuqc ninh gorngv
yie se yiem tin dorngh njiec daaih nyei nyanc hopv
ninh mbuo gorngv
naaiv dauh se yosepv nyei dorn
 yesu
 maiv zeiz
 ninh nyei diex maac mbuo hiuv duqv nyei
 ninh hnangv haaix nor haih gorngv ninh yiem tin dorngh njiec daaih
yesu dau ninh mbuo
meih mbuo maiv dungx ngih ngungx ngopv nyei maah
maiv maaih haaix dauh haih daaih lorz yie cuotv liuz zaangc diex
 dongh paaiv yie daaih wuov dauh
 yuoqc ninh daaih
 haaix dauh daaih lorz yie
 taux nqa haav laai wuov hnoi yie ziouc bun ninh nangh daaih
douc waac mienh nyei sou fiev jienv gorngv
  tin hungh ganh oix njaaux ninh mbuo yietc zungv
  haaix dauh haiz zaangc diex nyei waac yaac hoqc hiuv nyei
 ninh mbuo yietc zungv oix daaih lorz yie
naaiv maiv zeiz gorngv maaih haaix dauh duqv buatc jiex zaangc diex
 kungx yiem tin hungh daaih wuov dauh duqv buatc jiex zaangc diex hnangv
yie gorngv zien mbuox meih mbuo
 haaix dauh sienx yie
 wuov dauh maaih yietc liuz nyei maengc
yie zoux yungz maengc nyei nyanc hopv
meih mbuo nyei ong taaix ngaeqv yiem deic bung huaang nyanc maa naa mv baac ninh mbuo daic mi aqv
haaix dauh nyanc yiem tin dorngh njiec daaih nyei nyanc hopv maiv zuqc daic
yie zoux ziangh jienv nyei nyanc hopv yiem tin dorngh njiec daaih
 haaix dauh nyanc naaiv nyungc nyanc hopv
 wuov dauh duqv yietc liuz ziangh jienv
 yie bun nyei nyanc hopv se dongh yie ganh nyei orv weic bun baamh mienh duqv ziangh jienv
yiutai mienh haiz naaiv deix waac ziouc nzaeng jiez jaax daaih gorngv
naaiv laanh mienh hnangv haaix nor haih bun ninh nyei orv mbuo nyanc
yesu mbuox ninh mbuo
yie gorngv zien mbuox meih mbuo
 se gorngv meih mbuo maiv nyanc baamh mienh nyei dorn nyei orv
 yaac maiv hopv ninh nyei nziaamv
 yiem meih mbuo gu nyuoz maiv maaih ziangh maengc aqv
haaix dauh nyanc yie nyei orv
 hopv yie nyei nziaamv
 wuov dauh maaih yietc liuz nyei maengc
 nqa haav laai wuov hnoi yie yaac oix bun ninh nangh daaih
weic zuqc yie nyei orv caux yie nyei nziaamv se zien nyanc hopv
haaix dauh nyanc yie nyei orv yaac hopv yie nyei nziaamv
 wuov dauh caux yie juangc maengc ziangh
 yie yaac caux wuov dauh juangc maengc ziangh
ziangh jienv nyei zaangc diex paaiv yie daaih
 yie yaac weic ninh duqv ziangh jienv
 hnangv naaic
 haaix dauh nyanc yie nyei orv
 wuov dauh yaac weic yie duqv ziangh jienv
naaiv se yiem tin dorngh njiec daaih nyei nyanc hopv
 se maiv hnangv mbuo nyei ong taaix nyanc nyei maa naa
 nyanc liuz corc haih daic nyei
 mv baac haaix dauh nyanc yiem tin dorngh njiec daaih nyei nyanc hopv ziouc duqv yietc liuz ziangh jienv
yesu gorngv naaiv deix waac wuov zanc ninh yiem kaa be naa um mungv nyei wuic dorngh njaaux mienh
yesu nyei sai gorx camv nyei haiz liuz naaiv deix waac ziouc gorngv
naaiv deix njaaux nyei waac za gengh aqc duqv haic
 haaix dauh haih muangx duqv laeh
yesu hiuv duqv ninh nyei sai gorx hnangv naaiv nor ngopv naaiv deix waac ziouc gorngv mbuox ninh mbuo
laaix yie gorngv naaiv deix waac meih mbuo haiz oix tuix bouc fai
wuov nyungc se gorngv meih mbuo buatc yie
 baamh mienh nyei dorn
 faaux taux zinh ndaangc yiem nyei dorngx
 meih mbuo hnangv haaix nor
se singx lingh bun mienh maaih ziangh maengc
 baamh mienh maiv haih bun mienh maaih ziangh maengc
 yie gorngv nyei waac haih bun meih mbuo duqv singx lingh
 singx lingh yaac bun meih mbuo duqv ziangh maengc
mv baac meih mbuo maaih deix maiv sienx
 weic zuqc yesu yiem gorn m daaih hiuv duqv wuov deix mienh haaix dauh maiv sienx ninh
 haaix dauh oix maaic ninh
ninh ziouc gorngv
weic naaiv yie gorngv jiex mbuox meih mbuo nyei
 cuotv liuz zaangc diex bun daaih wuov deix
 maiv maaih haaix dauh haih daaih lorz yie
yiem naaic daaih yesu nyei sai gorx camv nyei tuix bouc
 maiv gan yesu aqv
yesu ziouc naaic gaax wuov deix ziepc nyeic dauh sai gorx
meih mbuo yaac oix guangc yie fai
simon bide dau
ziouv aah
 yie mbuo oix zuqc mingh gan haaix dauh
 se dongh meih ganh nyei waac haih bun mienh duqv yietc liuz nyei maengc
yie mbuo sienx yaac hiuv duqv meih zoux tin hungh nyei cing nzengc mienh
yesu dau
yie ginv meih mbuo ziepc nyeic dauh maiv zeiz
 mv baac meih mbuo maaih dauh zoux hieh guaiv mienv
yesu hnangv naaiv nor gorngv se gorngv zuqc simon i saa kaa li otc nyei dorn
 yu ndaatc
 maiv gunv ninh zoux wuov deix ziepc nyeic dauh sai gorx nyei yietc dauh
 nqa haav ninh maaic yesu
