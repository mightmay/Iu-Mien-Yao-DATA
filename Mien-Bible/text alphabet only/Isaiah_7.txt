utc si yaa nyei fun
 yotaam nyei dorn
 aa hatc
 zoux yu ndaa nyei hungh nyei ziangh hoc
 silie hungh
 lesin
 caux i saa laa en nyei hungh
 le maa li yaa nyei dorn
 begaa
 gapv doic daaih mborqv ye lu saa lem
 mv baac ninh mbuo mborqv maiv hingh
maaih mienh mbuox ndaawitv nyei zeiv fun
silie caux e faa im dongh hnyouv gapv qaqv
 aa hatc hungh nyei hnyouv caux baeqc fingx nyei hnyouv ziouc dongz nzengc
 hnangv yiem lomc nyei ndiangx zuqc nziaaux buonc dongz nor
ziouv  gorngv mbuox i saa yaa
meih caux meih nyei dorn
 se aan yaasupv
 mingh buangh aa hatc hungh
 ninh yiem wuov jiex bung nyei wuom domh nyei zuonx jomc nyei dorngx
 nyomc ndie nyei ciangv wuov diuh jauv
oix zuqc mbuox ninh
  meih oix zuqc faix fim
 maiv dungx hnyouv huaang yaac maiv dungx gamh nziex
 maiv dungx hnyouv namx laaix naaiv deix i nqanx cuotv sioux nyei zaangh neix
 se weic lesin caux silie aengx caux le maa li yaa nyei dorn qiex jiez
 haic
weic zuqc silie caux e faa im
 aengx caux le maa li yaa nyei dorn daav orqv nyei za eix hoic meih
 ninh mbuo gorngv
mbuo lomh nzoih faaux mingh mborqv yu ndaa
 haeqv ninh mbuo gamh nziex
 mbuo caangv deic bung benx mbuo ganh nyei
 aengx yiem naaic mbu ndongx liepc taa mbe en nyei dorn zoux hungh
mv baac ziouv tin hungh  hnangv naaiv gorngv
+ naaiv deix sic zungv maiv cuotv
 zungv maiv haih hnangv naaic
weic zuqc silie nyei bieiv se ndaa matv gatc zingh
 ndaa matv gatc nyei bieiv se lesin hungh
 yiem luoqc ziepc hmz hnyangx gu nyuoz
 e faa im oix zuqc baaic
 maiv benx yietc fingx aqv
e faa im nyei bieiv se saa maa lie zingh
 saa maa lie nyei bieiv se le maa li yaa nyei dorn
 mv baac se gorngv meih mbuo maiv sienx dingc
 meih mbuo zungv maiv duqv liepc wuonv
ziouv  aengx gorngv mbuox aa hatc
meih oix zuqc tov ziouv
  meih nyei tin hungh
 bun norm jangx hoc
 maiv gunv yiem ndo taux yiemh gen fai hlang taux gu nguaaic lungh
mv baac aa hatc gorngv
yie maiv tov aqv
 yie yaac maiv seix ziouv
i saa yaa gorngv
ndaawitv nyei zeiv fun aah
 muangx maah
 meih zoux bun mienh nyei noic nzengc se maiv gaengh gaux fai
 meih corc oix zoux bun yie nyei tin hungh nyei noic nzengc
weic naaiv ziouv ganh oix bun norm jangx hoc
 maaih dauh maiv bueix jiex dorn nyei sieqv
 oix maaih norm sin
 yungz duqv dauh dorn
 aengx tengx ninh cuotv mbuox heuc
 i maa nu en
naaiv dauh fu jueiv hlo daaih
 haih dingc haaix nyungc longx haaix nyungc ciouv nyei ziangh hoc
 ninh duqv nyanc ngongh nyorx hmei caux mueiz dorngh
weic zuqc naaiv dauh fu jueiv maiv gaengh hiuv duqv ngaengc orqv nyei
 ginv longx nyei
 dongh meih ih zanc gamh nziex wuov deix i dauh hungh nyei deic bung zungv zuqc benx ndau huaang
ziouv  oix bun meih caux meih nyei baeqc fingx caux meih nyei die nyei douh zong zuqc zeqc naanc nyei hnoi nyieqc
 maiv maaih jiex hnoi nyieqc ndongc naaic kouv yiem e faa im leih nqoi yu ndaa taux ih zanc
 se atc si lie nyei hungh oix daaih
wuov hnoi ziouv  oix fiuv mungz yiem i yipv nyei ndaaih nyuonh nyei dorngx
 yaac fiuv mueiz yiem atc si lie deic bung ndaix daaih
ninh mbuo yietc zungv ziouc ndaix daaih yiem horngz guei horngz qaamv
 yiem la bieiv ngaamh gu nyuoz
 yaac biormh jienv zungh zungh njimv caux yietc zungv miev ciangv
wuov hnoi ziouv oix longc yiem wuov ngaanc ziqc ndaaih
 se yiem atc si lie nyei hungh cingv daaih nyei teix do pienx
 teix meih mbuo nyei m nqorngv caux zaux nyei biei
 liemh meih mbuo nyei siaam yaac teix nzengc
taux wuov hnoi
 yietc dauh mienh oix yungz yietc dauh ngongh nyeiz caux i dauh ba gi yungh
weic zuqc duqv nyorx camv
 ninh duqv nyanc nyorx hmei
 yiem deic bung zengc njiec nyei dauh dauh mienh duqv nyanc nyorx hmei caux mueiz dorngh
taux wuov hnoi
 da faanh maaih jiex yietc cin zungh a ngunc hmei
 zic duqv siec joih nyaanh nyei ndau
 oix cuotv benx njimv cou njimv muonc nyei lomc
mienh oix dorh jienv juang zinx caux forng mingh wuov
 weic zuqc kungx maaih njimv cou njimv muonc buangv nzengc
zinh ndaangc longc porng wetv nyei norm norm mbong meih zungv maiv mingh naaic aqv
 weic zuqc gamh nziex njimv cou njimv muonc
 kungx benx dorngx bungx ngongh yaac bun ba gi yungh caaiv nyei dorngx
