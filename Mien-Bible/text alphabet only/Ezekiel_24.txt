yie mbuo zuqc caangv mingh da juov hnyangx
 ziepc hlaax saeng ziepc
 yie aengx duqv zipv ziouv  nyei waac gorngv
baamh mienh aah
 meih oix zuqc zorqv naaiv norm hnoi fiev jienv
 za gengh fiev naaiv norm hnoi weic zuqc dongh naaiv norm hnoi mbaa mbi lon nyei hungh weih jienv oix mborqv ye lu saa lem
oix zuqc gorngv diuh waac beiv mbuox wuov deix hnyouv ngaengc nyei zeiv fun
 mbuox ninh mbuo
  ziouv tin hungh  hnangv naaiv gorngv
zorqv caeng taapv jienv douz gu nguaaic
 taapv jienv dox wuom dapv gu nyuoz
zorqv orv yietc ndunh yietc ndunh dapv jienv
 dongh yietc zungv longx jiex nyei orv
 se buoz zuih caux zaux zuih nyei orv
 zorqv gauh longx jiex nyei mbungv dapv buangv caeng
ginv ba gi yungh guanh gu nyuoz gauh longx jiex nyei ba gi yungh
 zorqv zaangh ndui jienv douz nzauc bun wuom mbueix
 wuonh taux mbungv mau
+ weic zuqc ziouv tin hungh  hnangv naaiv gorngv
maaih daix mienh bun nziaamv liouc cuotv nyei zingh oix zuqc kouv aqv
 se yietc norm gu nyuoz jiex nzingx nyei caeng
 nzingx yaac maiv haih ndutv
 oix zuqc zorqv orv yietc ndunh yietc ndunh nyei cuotv
 yaac maiv dungx ginv haaix ndunh
weic zuqc zingh gu nyuoz corc maaih daix mienh bun nziaamv liouc cuotv nyei sic
 wuov deix nziaamv dox jienv njang nyei la bieiv zorng gu nguaaic
 ninh maiv dox njiec ndau
 haih maaih nie mbung buang jienv nyei dorngx
yie zorqv zingh gu nyuoz daix mienh liouc cuotv nyei nziaamv dox norm njang nyei la bieiv zorng gu nguaaic
 weic bun maiv haih torngv
 ziouc cuoqv yie qiex jiez jaauv win
+ weic naaiv ziouv tin hungh  gorngv
daix mienh bun nziaamv liouc cuotv nyei zingh oix zuqc kouv aqv
 yie fih hnangv nyei oix zorqv zaangh ndui jienv camv nyei
jaa zaangh camv
 diemv douz wuonh orv mau
 dox orv torng cuotv yaac bun mbungv laauz
zorqv caeng kungx taapv jienv douz taanx gu nguaaic
 buov caeng jorm taux dongh siqv caeng siqv nzengc
 bun gu nyuoz laih hlopv nyei ga naaiv yuqc nzengc
 nzingx yaac buov qui
yie baeqc baeqc zoux kouv hnangv
 douz zungv buov maiv ndutv naaiv deix hoz nyei nzingx
naaiv deix nzingx beiv meih hienx nyei jauv benx laih hlopv nyei sic
 maiv gunv yie oix saax meih cing nzengc
 meih maiv saax meih zoux laih hlopv nyei sic cing nzengc
 meih ziouc maiv haih aengx saax cing nzengc taux yie nyei ga qiex fiu
 maiv nouz meih aqv
 ziouv
 gorngv liuz aqv
 ziangh hoc oix taux
 yie za gengh zoux aqv
 yie maiv tuix
 maiv korv lienh yaac maiv goiv hnyouv
 yie oix ziux meih zoux nyei jauv caux zoux nyei sic siemv meih
+  ziouv tin hungh  hnangv naaiv gorngv
yie aengx duqv zipv ziouv  nyei waac gorngv
baamh mienh aah
 yie oix zorqv dongh meih nyei m zing buatc gauh hnamv jiex nyei mienh
 bun ninh liemh zeih zuqc daic
 mv baac maiv dungx nzauh
 maiv dungx nyiemv fai bun wuom mueic liouc
gunv tauv qiex ndoqc mv baac maiv dungx mbui
 maiv dungx weic daic mingh nyei mienh nzauh nyiemv
 meih oix zuqc beu jienv m nqorngv beu
 daapc jienv heh
 yaac maiv dungx buang nzuih fai nyanc weic nzauh nyiemv mbenc nyei lai hnaangx
hnangv naaic lungh ndorm yie caux baeqc fingx gorngv waac
 lungh maanz hmuangx yie nyei auv daic mi aqv
 da nyeic ndorm yie ei ziouv hatc nyei waac zoux
baeqc fingx ziouc naaic yie
meih maiv mbuox yie mbuo fai
 meih hnangv naaiv nor zoux
 weic yie mbuo maaih haaix nyungc eix leiz
yie ziouc mbuox ninh mbuo
yie zipv ziouv  nyei waac gorngv
meih oix zuqc mbuox i saa laa en nyei zeiv fun
  ziouv tin hungh  hnangv naaiv gorngv
mangc maah
 yie oix bun yie nyei singx dinc maaih uix
 dongh meih mbuo henv
 bungx waac maux nyei dorngx
 se m zing buatc a hneiv nyei
 hnyouv yaac oix nyei dorngx
 dongh meih mbuo liouh yiem ye lu saa lem nyei naamh nyouz yaac oix zuqc nzuqc ndaauv daix
taux wuov zanc meih mbuo oix zuqc zoux hnangv yie zoux
 maiv duqv buang nzuih yaac maiv duqv nyanc nzauh nyiemv nyei mienh nyei nyanc hopv
meih mbuo corc oix zuqc beu jienv meih mbuo nyei m nqorngv beu
 daapc jienv heh
 maiv dungx nzauh nyiemv
 laaix meih mbuo nyei zuiz
 meih mbuo nyei sin zaangc oix kouv jienv njiec
 laanh caux laanh njunh jienv yiem
e se ken ziouc benx norm jangx hoc bun ninh mbuo mangc
 da faanh ninh hnangv haaix nor zoux
 meih mbuo oix zuqc hnangv wuov nor zoux
 naaiv deix sic cuotv nyei ziangh hoc
 meih mbuo ziouc hiuv duqv yie se ziouv tin hungh
baamh mienh aah
 yie zorqv cuotv ninh mbuo wuonv nyei dorngx
 dongh ninh mbuo kaux duqv njien youh caux njang laangc nyei dorngx
 ninh mbuo nyei m zing buatc a hneiv nyei
 hnyouv yaac oix nyei
 liemh ninh mbuo nyei naamh nyouz yaac zorqv mingh
wuov hnoi maaih dauh biaux ndutv sic nyei mienh oix daaih zorqv naaiv deix jauv gorngv bun meih muangx
dongh wuov hnoi
 meih dorng jienv biaux sic wuov dauh mienh haih gorngv waac aqv
 yiem naaic mingh meih maiv hngongx
 hnangv naaic meih ziouc benx norm jangx hoc bun ninh mbuo mangc
 ninh mbuo ziouc hiuv duqv yie se ziouv
