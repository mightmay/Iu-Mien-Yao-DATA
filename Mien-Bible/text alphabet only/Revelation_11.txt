yie aengx duqv zipv diuh luoqc diqc guaengv
 buatc hnangv biaav ndorqc nor
 aengx maaih waac mbuox yie
mingh ndorqc zaangc tin hungh nyei biauv caux ziec dorngh
 aengx saauv yiem zaangc tin hungh nyei biauv gu nyuoz baaix tin hungh nyei mienh
mv baac yiem zaangc tin hungh nyei biauv ga nyiec
 laatc gu nyuoz wuov deix dorngx
 maiv dungx ndorqc
 weic zuqc naaiv deix dorngx jiu bun maiv sienx tin hungh nyei janx mi aqv
 ninh mbuo oix caaiv jienv cing nzengc zingh feix ziepc nyeic hlaax nyieqc
yie oix paaiv i dauh yie nyei zorng zengx mienh zuqv jienv la maah ndie cou douc tin hungh nyei waac wuov deix yietc cin nyic baeqv luoqc ziepc hnoi gu nyuoz
naaiv deix i dauh zorng zengx mienh se zoux souv jienv baamh gen nyei ziouv nza hmien wuov deix i diuh ga lanv ndiangx caux i norm don dang nyei jaax
se gorngv maaih haaix dauh oix hoic ninh mbuo
 ninh mbuo nyei nzuih baengx ziouc cuotv douz mietc ninh mbuo nyei win wangv
 haaix dauh oix hoic ninh mbuo ziouc hnangv wuov nor zuqc daix
naaiv deix zorng zengx mienh maaih lingc hatc jienv lungh yiem ninh mbuo douc tin hungh nyei waac nyei hnoi nyieqc maiv bun lungh duih mbiungc
 ninh mbuo yaac maaih lingc zoux bun wuom benx nziaamv
 yaac maaih lingc sueih eix haaix zanc oix bun baamh gen buangh zuqc nyungc nyungc zeqc naanc ziouc zoux aqv
ninh mbuo zoux liuz zorng zengx
 yiem wuov norm ndo haic nyei kuotv cuotv daaih wuov dauh hieh ga naaiv ziouc caux ninh mbuo mborqv jaax
 wuov dauh hieh ga naaiv ziouc mborqv hingh ninh mbuo
 yaac daix ninh mbuo
ninh mbuo nyei sei ziouc zuqc guangc yiem domh zingh nyei jaai horngc
 dongh ninh mbuo nyei ziouv zuqc ding ziepc nzaangc jaax daic wuov norm domh zingh
 wuov norm zingh yaac duqv mbuox beiv so ndom zingh yaac beiv i yipv deic bung
maaih mienh yiem maanc guoqv
 maanc fingx
 maanc nyungc mienh
 maanc nyungc waac daaih mangc naaiv deix i dauh nyei sei buo hnoi aanx gu nyuoz yaac maiv bun biopv
lungh ndiev maanc mienh njien youh orn lorqc weic zuqc naaiv deix i dauh daic mi aqv
 ninh mbuo ziouc zoux jorm
 laanh fungx zingh nyeic bun laanh
 weic zuqc naaiv deix i dauh douc waac mienh zeix duqv maanc mienh kouv haic
jiex liuz wuov deix buo hnoi aanx
 maaih ziangh maengc nyei qiex yiem tin hungh daaih bieqc ninh mbuo i dauh nyei sei
 ninh mbuo ziouc jiez sin daaih souv jienv aqv
 buatc nyei mienh za gengh
 gamh nziex haic
wuov deix i dauh douc waac mienh ziouc haiz qiex mbui nyei yiem wuov tin dorngh mbuox ninh mbuo
faaux naaiv daaih maah
 ninh mbuo nyei win wangv mangc jienv wuov zanc
 ninh mbuo i dauh ziouc yiem dorv mbuonx faaux tin dorngh mi aqv
dongh wuov norm ziangh hoc ndau dongz duqv seix haic
 wuov norm zingh ziepc gouv nyei yietc gouv ziouc mbaang
 yaac maaih siec cin dauh mienh laaix ndau dongz zuqc daic
 zengc njiec wuov deix za gengh
 gamh nziex haic
 ziouc ceng yiem tin dorngh nyei tin hungh
da nyeic nyungc zuqc kouv nyei sic jiex liuz aqv
 da faam nyungc oix taux siepv aqv
da cietv dauh fin mienh biomv ninh nyei nzatc
 ziouc maaih qiex camv nyei yiem wuov tin dorngh gorngv mbui nyei
ih zanc baamh gen benx mbuo nyei ziouv
 yaac benx ninh nyei giduc nyei guoqv
 ninh oix yietc liuz gunv taux maanc gouv maanc doic
yiem tin hungh nyei nza hmien zueiz jienv ninh mbuo nyei weic wuov deix nyic ziepc feix dauh mienh gox ziouc puoqv njiec ndau baaix tin hungh
ninh mbuo gorngv
zinh ndaangc yiem
 ih zanc yiem
 nernh jiex nyei ziouv tin hungh aah
 yie mbuo laengz zingh ziouv weic zuqc ih zanc meih longc meih nyei domh qaqv jiez gorn gunv baamh gen
maanc guoqv mienh qiex jiez haic
 mv baac meih nouz mienh nyei ziangh hoc taux aqv
 yaac taux ziangh hoc siemv daic mingh wuov deix mienh nyei zuiz
 aengx ceix zingh nyeic bun meih nyei bou wuov deix douc waac mienh
 caux meih nyei baeqc fingx
 dongh taaih meih nyei mbuox nyei mienh
 maiv gunv zoux hlo fai zoux faix
 ih zanc yaac taux ziangh hoc mietc nzengc dongh mietc baamh gen wuov deix
wuov zanc yiem wuov tin dorngh zaangc tin hungh nyei biauv ziouc koi nqoi mi aqv
 yaac mangc duqv buatc tin hungh nyei laengz ngaengc waac faang yiem zaangc tin hungh nyei biauv gu nyuoz
 wuov zanc borngz mba lingc njapc njapc nyei
 maaih ziex nyungc qiex mbui
 borngz mba ong paengz paengz nyei
 ndau dongz
 yaac duih domh borqc njiec
