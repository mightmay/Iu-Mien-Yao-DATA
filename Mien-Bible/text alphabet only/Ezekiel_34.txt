yie aengx duqv zipv ziouv  nyei waac gorngv
baamh mienh aah
 meih oix zuqc douc waac gorngv i saa laa en nyei goux ba gi yungh mienh
 oix zuqc douc waac gorngv ninh mbuo
 se gorngv wuov deix mangc ba gi yungh nyei mienh
 mbuox ninh mbuo
  ziouv tin hungh  hnangv naaiv gorngv
i saa laa en nyei goux ba gi yungh mienh kungx goux ganh hnangv ziouc oix zuqc kouv aqv
 goux ba gi yungh nyei mienh oix zuqc goux ba gi yungh maiv zeiz
meih mbuo nyanc orv junc
 zuqv yungh biei nyei lui
 daix gauh junc jiex nyei ba gi yungh nyanc
 mv baac maiv goux ba gi yungh
mau wuov deix
 meih mbuo maiv tengx henv
 butv baengc wuov deix
 meih mbuo maiv zorc
 zuqc mun nyei
 meih mbuo maiv beu
 dorngc jauv wuov deix
 meih mbuo maiv dorh nzuonx
 dingx laaih wuov deix
 meih mbuo maiv lorz
 daaux nzuonx meih mbuo gunv ninh mbuo
 yaac qaqv zeix
 zoux doqc ninh mbuo
ninh mbuo faatv nzaanx nzengc weic zuqc maiv maaih goux ba gi yungh mienh
 nzaanx mingh nyei ziangh hoc ninh mbuo benx yietc zungv hieh zoih nyanc nyei ga naaiv
yie nyei ba gi yungh youh gan yietc zungv mbong caux norm norm mbong hlang mingh
 yie nyei ba gi yungh nzaanx mingh yiem lungh ndiev nyei ndau beih
 yaac maiv maaih mienh zimh lorz
+ weic naaiv meih mbuo goux ba gi yungh nyei mienh oix zuqc muangx ziouv  nyei waac
ziouv tin hungh hnangv naaiv nor gorngv
yie ziangv jienv yie ganh nyei maengc laengz waac
 weic zuqc yie nyei ba gi yungh maiv maaih mienh goux
 yaac maiv maaih haaix dauh mingh zimh lorz ninh mbuo
 yie nyei ba gi yungh benx yietc zungv hieh zoih nyanc nyei ga naaiv
 daaux nzuonx wuov deix goux ba gi yungh nyei mienh kungx goux ganh hnangv
 maiv goux yie nyei ba gi yungh
weic naaiv meih mbuo goux ba gi yungh nyei mienh muangx ziouv  nyei waac maah
ziouv tin hungh hnangv naaiv gorngv
yie caux wuov deix goux ba gi yungh nyei mienh daav win
 yie oix zorqv yie nyei ba gi yungh yiem ninh mbuo nyei buoz ndiev nzuonx
 maiv bun ninh mbuo goux aqv
 hnangv naaic ninh mbuo maiv duqv aengx goux ninh mbuo ganh
 yie oix njoux yie nyei ba gi yungh biaux ndutv ninh mbuo nyei nzuih
 maiv bun zoux ninh mbuo nyei nyanc hopv aqv
+ ziouv tin hungh hnangv naaiv gorngv
yie ganh oix zimh lorz
 oix lorz buatc yie ganh nyei ba gi yungh
goux ba gi yungh mienh hnangv haaix nor yiem ninh nyei ba gi yungh nzaanx mingh nyei dorngx lorz ninh nyei ba gi yungh
 yie yaac oix hnangv wuov nor lorz yie nyei ba gi yungh
 naaiv deix ba gi yungh yiem mbuonx jieqv hmuangx nyei hnoi zuqc nzaanx mingh nyei norm norm dorngx
 yie oix yiem wuov njoux ninh mbuo nzuonx daaih
yie oix yiem maanc fingx maanc guoqv dorh ninh mbuo nzuonx daaih yiem ninh mbuo ganh nyei deic bung
 yie oix goux ninh mbuo yiem i saa laa en nyei mbong caux diuh diuh wuom hlen caux mienh yiem njiec nyei yietc zungv dorngx
yie oix bungx ninh mbuo yiem longx haic nyei miev ciangv
 ninh mbuo nyei miev ciangv yaac yiem i saa laa en nyei mbong hlang
 ninh mbuo haih bueix njiec miev longx nyei ciangv
 se yiem i saa laa en nyei mbong nyanc longx haic
 kuv haic nyei miev
yie ganh zoux yie nyei ba gi yungh nyei goux ba gi yungh mienh yaac bun ninh mbuo duqv bueix njiec
 naaiv se ziouv tin hungh  gorngv nyei waac
dingx laaih wuov deix
 yie oix mingh lorz
 dorngc jauv wuov deix
 yie oix dorh nzuonx
 zuqc mun wuov deix
 yie oix beu ndie
 mau wuov deix
 yie oix tengx henv
 mv baac junc nyei
 henv nyei
 yie oix mietc
 yie oix longc baengh fim nyei jauv goux naaiv deix ba gi yungh
+ ziouv tin hungh gorngv
yie nyei ba gi yungh guanh aah
 yie oix yiem ba gi yungh mbu ndongx siemv yietc dauh yietc dauh
 yaac zorqv ba gi yungh gouv caux yungh gouv bun nqoi
meih mbuo yiem longx haic nyei miev ciangv nyanc longx haic nyei miev corc maiv gaux fai
 meih mbuo corc longc deih caaiv zengc njiec nyei miev
 meih mbuo hopv wuom nzang corc maiv gaux fai
 corc longc meih mbuo nyei deih qouv zengc njiec nyei wuom njoqc mingh
yie nyei ba gi yungh oix zuqc nyanc meih mbuo caaiv njiec nyei miev yaac hopv meih mbuo nyei deih qouv njoqc nyei wuom se horpc nyei fai
+ weic naaiv ziouv tin hungh hnangv naaiv gorngv mbuox ninh mbuo
yie oix yiem ba gi yungh junc caux ba gi yungh jaic mbu ndongx siemv
weic zuqc meih mbuo longc mba dauh caux sin mbengx yietc zungv hei nyei
 mau nyei wuov deix
 yaac longc jorng zong taux meih mbuo bun ninh mbuo nzaanx mingh biei bung
weic naaiv yie oix njoux yie nyei ba gi yungh
 yiem naaiv mingh ninh mbuo ziouc maiv zuqc zeix aqv
 yie yaac oix yiem ninh mbuo yietc dauh yietc dauh ba gi yungh mbu ndongx siemv ninh mbuo
yie oix orn yietc dauh goux ba gi yungh nyei mienh
 se yie nyei bou
 ndaawitv
 goux ninh mbuo
 ninh oix goux ninh mbuo yaac benx ninh mbuo nyei goux ba gi yungh mienh
 ziouv
 oix zoux ninh mbuo nyei tin hungh
 yie nyei bou
 ndaawitv
 yaac oix yiem ninh mbuo mbu ndongx zoux gauh hlo jiex wuov dauh hungh diex
 yie
 ziouv
  gorngv liuz aqv
yie oix caux ninh mbuo liepc ngaengc waac bun ninh mbuo baengh orn nyei yiem
 yaac bun yiem deic bung ciouv nyei hieh zoih zutc nzengc
 ninh mbuo ziouc haih baengh orn nyei yiem deic bung huaang yaac bueix wuov ndiangx lomc
yie oix bun ninh mbuo caux weih gormx yie nyei mbong norm norm dorngx benx ceix fuqv nyei dorngx
 yie oix ziux cun ciou bun lungh duih mbiungc
 benx ceix fuqv bun mienh nyei mbiungc
lomc huaang nyei ndiangx oix cuotv biouv
 ndau beih oix cuotv gaeng zuangx
 ninh mbuo ziouc duqv baengh orn nyei yiem ninh mbuo nyei deic bung
 yie wuotv ninh mbuo gaaz nyei ndiangx gaaz nauv
 njoux ninh mbuo biaux ndutv hoic ninh mbuo zoux nouh wuov deix nyei buoz ndiev wuov zanc
 ninh mbuo ziouc hiuv duqv yie se ziouv
yiem naaiv mingh ninh mbuo maiv zuqc ganh guoqv mienh luv
 deic bung nyei hieh zoih yaac maiv ngaatc ninh mbuo
 ninh mbuo duqv baengh orn nyei yiem ninh mbuo nyei deic bung
 maiv maaih haaix dauh zoux haeqv ninh mbuo
yie zorqv maaih mengh dauh
 ndau touv longx nyei lingh deic bun ninh mbuo
 yiem naaiv mingh ninh mbuo maiv zuqc ngorc hnaangx daic
 yaac maiv zuqc ganh guoqv mienh mangc piex ninh mbuo
ninh mbuo ziouc hiuv duqv yie
 ziouv
  ninh mbuo nyei tin hungh
 caux ninh mbuo yiem
 ninh mbuo se i saa laa en nyei zeiv fun
 benx yie nyei baeqc fingx
 naaiv se ziouv tin hungh  gorngv nyei waac
meih mbuo zoux yie nyei ba gi yungh
 se yie nyei miev ciangv nyei ba gi yungh
 meih mbuo benx baamh mienh
 yie benx meih mbuo nyei tin hungh
 naaiv se ziouv tin hungh  gorngv nyei waac
