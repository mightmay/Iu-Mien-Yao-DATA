ngaengc jienv aengx maaih uix
 yaac bun ganh nyei mienh zuqc zeix wuov norm zingh
 oix zuqc kouv aqv
naaiv norm zingh maiv muangx haaix dauh nyei waac
 yaac maiv muangx haaix dauh mborqv njaaux
 ninh mbuo maiv kaux ziouv
  yaac maiv mingh nitv fatv ninh mbuo nyei tin hungh
zingh gu nyuoz nyei jien hnangv njunh jienv nyei sienh
 zingh nyei siemv zuiz jien benx lungh maanz hmuangx lorz nyanc nyei hieh juv
 maiv liouh yietc aax taux lungh ndorm
zingh nyei douc waac mienh bungx waac maux
 maiv ziepc zuoqv nyei zoux
 zingh nyei sai mienh bun cing nzengc nyei ga naaiv maaih uix
 ninh mbuo zoux pien tin hungh nyei leiz latc
ziouv  yiem zingh gu nyuoz zoux horpc
 maiv zoux haaix nyungc waaic nyei sic
 ndorm ndorm ninh bun cing ninh baengh fim nyei
 maiv maaih haaix hnoi ninh bungx ndortv
 mv baac maiv baengh fim nyei mienh maiv hiuv duqv nyaiv
 ziouv
  mietc nzengc maanc guoqv mienh
 ninh mbuo nyei zingh laauh zuqc baaic waaic nzengc
 yie bun ninh mbuo nyei jaai horngc huaang
 maiv maaih jiex jauv nyei mienh
 ninh mbuo nyei zingh zuqc mietc nzengc
 maiv maaih mienh
 za gengh maiv zengc yietc dauh
yie gorngv mbuox naaiv norm zingh nyei mienh
  daaix meih mbuo za gengh oix taaih yie
 oix muangx yie mborqv njaaux
 ninh mbuo yietc liuz maiv la kuqv yie njaaux ninh mbuo nyei yietc zungv sic
  mv baac ninh mbuo yietc zei maaih hnyouv bun ninh mbuo zoux nyei jauv waaic nzengc aqv
ziouv  gorngv
zuov jienv yie maah
 zuov yie jiez daaih zoux zorng zengx wuov hnoi
 weic zuqc yie dingc hnyouv oix heuc maanc guoqv maanc fingx mienh daaih gapv zunv
 bun ninh mbuo zuqc yie nouz ninh mbuo
 ga qiex baetv cuotv
 qiex jiez jienv hnangv douz nor
 buov nzengc baamh gen
taux wuov zanc yie oix bun maanc fingx nyei nzuih kungx gorngv cing nzengc nyei waac
 weic jouh yie
 ziouv
  nyei mbuox
 yaac dongh diuc hnyouv fu sux yie
jouh yie wuov deix
 se dongh yie bun nzaanx yiem wuov ngaanc ziqc e ti o bie nyei ndaaih wuov deix mienh
 oix dorh ga naaiv daaih fongc horc bun yie
taux wuov hnoi meih mbuo maiv zuqc weic meih mbuo ngaengc yie nyei sic zuqc nyaiv aqv
 weic zuqc wuov zanc yie oix yiem meih mbuo mbu ndongx zunc nqoi a hneiv bungx waac maux nyei mienh
 meih mbuo yietc liuz maiv duqv yiem yie nyei cing nzengc mbong zoux maux
yie oix liouh njiec suonc nyei
 nyiemc ganh zoux faix nyei mienh yiem meih mbuo mbu ndongx
 ninh mbuo zungv oix ndaauh kaux yie
 ziouv
  nyei mengh
zengc njiec nyei i saa laa en mienh
 maiv zoux dorngc haaix nyungc
 ninh mbuo yaac maiv gorngv baeqc
 maiv gorngv waac nduov mienh
 ninh mbuo duqv nyanc aengx bueix njiec yaac maiv maaih haaix dauh haeqv ninh mbuo gamh nziex
o si on nyei mienh aah
 oix zuqc baaux nzung
 o i saa laa en mienh aac
 oix zuqc heuc mbui
 o ye lu saa lem nyei mienh aah
 oix zuqc longc nzengc hnyouv njien youh
 orn lorqc
ziouv  guangc nqoi meih mbuo zuqc dingc zuiz nyei jauv
 ninh zunc cuotv meih mbuo nyei win wangv mi aqv
   ziouv
  i saa laa en nyei hungh
 yiem meih mbuo mbu ndongx
 yiem naaiv mingh maiv zuqc gamh nziex zeqc naanc
taux wuov hnoi maaih waac gorngv mbuox ye lu saa lem
o si on aah
 maiv dungx gamh nziex
 maiv dungx bun meih nyei buoz mau
ziouv
  meih nyei tin hungh
 caux meih yiem
 ninh zoux mborqv jaax henv nyei baeng bun meih hingh jiex
 ninh zungv weic meih oix a hneiv orn lorqc
 ninh hnamv meih ziouc oix ceix meih jiez daaih
 ninh oix weic meih orn lorqc nyei baaux nzung mbui
hnangv mienh yiem jiex zipv nyei hnoi orn lorqc nor
 yie oix zorqv nqoi
 maiv bun meih zuqc zeqc naanc
 meih ziouc maiv zuqc diev mienh mangc piex nyei sic
taux wuov zanc yie oix zoux bun zeix meih wuov deix yietc zungv mienh zuqc dingc zuiz
 yie oix njoux zaux mbai nyei mienh yaac siou zunv zuqc nzaanx nyei mienh
 zuqc nyaiv nyei jauv yie oix tiuv bun mienh ceng
 bun maaih mengh dauh buangv lungh ndiev
taux wuov zanc yie oix dorh meih mbuo daaih zunv
 se siou meih mbuo yiem zunv dorh meih mbuo nzuonx
 yie oix bun meih mbuo yiem maanc fingx mienh mbu ndongx maaih mengh dauh yaac duqv mienh ceng
 dongh yie dorng jienv meih mbuo bun nyei ziangh hoc
 meih mbuo oix duqv longx hnangv loz wuov nor
 naaiv se ziouv  gorngv nyei waac
