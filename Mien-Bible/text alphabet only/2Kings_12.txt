ye hu zoux hungh da cietv hnyangx wuov hnyangx
 yo aatc faaux weic yiem ye lu saa lem gunv feix ziepc hnyangx
 ninh nyei maa
 mbuox heuc si mbi yaa
 se mbe e qe mbaa mienh
yiem ye ho yaa ndaa sai mienh njaaux nyei ziangh hoc
 ziux ziouv  mangc
 buatc yo aatc zoux duqv horpc
mv baac ninh maiv caeqv guangc yiem hlang zaangc zienh nyei dorngx
 baeqc fingx corc mingh wuov fongc horc ziec yaac buov hung
yo aatc gorngv mbuox sai mienh
meih mbuo oix zuqc siou da faanh dorh daaih zaangc ziouv  nyei biauv fongc horc nyei cing nzengc ga naaiv
 se ziux mienh houz daan gorqv mienh oix zuqc cuotv nyei nyaanh
 fai jaauv sung laengz ngaengc waac nyei nyaanh
 fai cuotv fim fongc horc bieqc zaangc ziouv  nyei biauv nyei nyaanh
dauh dauh sai mienh oix zuqc zipv mienh bun daaih nyei nyaanh daaih zorc zaangc ziouv  nyei biauv ziux buatc qiemx zuqc zorc nyei dorngx
mv baac taux yo aatc zoux hungh nyic ziepc faam hnyangx wuov hnyangx
 sai mienh maiv gaengh zorc zaangc ziouv  nyei biauv
weic naaiv yo aatc heuc ye ho yaa ndaa sai mienh caux zuangx sai mienh daaih
 naaic ninh mbuo
meih mbuo weic haaix diuc maiv zorc zaangc ziouv  nyei biauv
 yangh naaiv jiex meih mbuo ganh maiv dungx aengx siou mienh bun nyei nyaanh
 zipv daaih nyei nyaanh oix zuqc jiu bun weic zorc zaangc ziouv  nyei biauv
zuangx sai mienh lomh nzoih dingc yiem naaiv mingh ninh mbuo maiv siou baeqc fingx nyei nyaanh
 ninh mbuo ganh yaac maiv zorc zaangc ziouv nyei biauv
ye ho yaa ndaa sai mienh zorqv norm faang daaih yaac zoux norm kuotv wuov faang nqaaix an jienv ziec dorngh mbiaauc bung ga hlen
 bieqc zaangc ziouv  nyei biauv nyei gaengh ndaangc
 zuov gaengh nyei sai mienh ziouc zorqv mienh dorh daaih bun zaangc ziouv nyei biauv nyei nyaanh dapv jienv faang gu nyuoz
ninh mbuo haaix zanc buatc faang gu nyuoz nyei nyaanh camv
 hungh diex nyei sou biuv caux domh sai mienh daaih saauv nyaanh dapv jienv mbuoqc
zorqv nyaanh daaih nziang liuz
 ninh mbuo jiu bun zorc zaangc ziouv  nyei biauv nyei gunv gong mienh
 gunv gong mienh aengx cuotv bun zorc zaangc ziouv  nyei biauv nyei ndiangx zaangc caux ceix biauv nyei zaangc
caux ceix la bieiv nyei zaangc caux zuqc la bieiv nyei zaangc
 ninh mbuo yaac maaiz ndiangx caux zuqc ziangx nyei la bieiv zorc zaangc ziouv  nyei biauv
 yaac maaiz nyungc nyungc qiemx longc zorc wuov norm biauv nyei ga naaiv
dorh bieqc zaangc ziouv  nyei biauv wuov deix nyaanh ninh mbuo maiv longc zoux nyaanh zaanv fai njapv dang cov nyei njiuv fai nzormc fai nzatc fai yiem zaangc ziouv  nyei biauv longc jiem longc nyaanh nyei haaix nyungc jaa sic
naaiv deix nyaanh cuotv bun gong mienh weic zorc zaangc ziouv  nyei biauv
ninh mbuo zorqv nyaanh jiu bun gunv gong mienh weic koi gong zinh yaac maiv zuqc mangc ninh mbuo nyei zaeqv daan weic zuqc ninh mbuo hnyouv zingx nyei
ziec weic zoux dorngc nyei fai fiqv zuiz nyei nyaanh maiv dorh mingh hietv zaangc ziouv  nyei biauv
 naaiv deix nyaanh benx sai mienh nyei
wuov zanc silie nyei hungh
 haa saa en
 mingh mborqv gatc zingh yaac caangv duqv mi aqv
 nqa haav ninh hungx jienv mingh ye lu saa lem
mv baac yu ndaa nyei hungh
 yo aatc
 zorqv ninh nyei ong taaix
 yu ndaa nyei hungh
 ye ho saa fatv
 yolam
 caux aa hatc yaa
 fongc horc nyei cing nzengc ga naaiv caux ninh ganh fongc horc nyei cing nzengc ga naaiv
 liemh yiem zaangc ziouv  nyei biauv caux hungh dinc siou jaaix nyei ga naaiv nyei dorngx nyei jiem
 fungx mingh bun silie nyei hungh
 haa saa en
 haa saa en ziouc dorh jienv baeng tuix cuotv ye lu saa lem mi aqv
yo aatc zoux zengc njiec nyei sic caux ninh zoux nyei yietc zungv
 fiev jienv yu ndaa hungh nyei hungh douh daan
yo aatc nyei jien daav za eix hoic ninh
 ziouc yiem mbetc minlo
 se yiem mingh sinx laa nyei jauv
 daix ninh mi aqv
daix ninh wuov deix jien maaih si me atc nyei dorn
 yo saa kaa
 caux so me nyei dorn
 ye ho saa mbaatc
 yo aatc ziouc daic mi aqv
 yaac caux ninh nyei ong taaix mbuo zangx jienv ndaawitv nyei zingh
 ninh nyei dorn
 aa maa si yaa nzipc jienv ninh zoux hungh
