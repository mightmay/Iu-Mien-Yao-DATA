ziouv  gorngv mbuox mose
oix zuqc leih nqoi naaiv norm dorngx mingh aqv
 meih caux meih dorh cuotv i yipv deic bung wuov deix mienh oix zuqc mingh dongh yie caux apc laa ham
 i sakc caux yaakopv houv jienv laengz
  yie oix jiu bun meih nyei zeiv fun wuov norm deic bung
yie oix paaiv dauh fin mienh mingh ndaangc meih mbuo
 yie yaac oix zunc cuotv kaa naa an mienh
 aa mo lai mienh
 hitv tai mienh
 be litv si mienh
 hiwai mienh caux ye mbutc mienh
oix zuqc mingh taux ndau touv longx nyei deic bung
 mv baac yie maiv caux meih mbuo mingh
 weic zuqc meih mbuo hnyouv ngaengc
 nziex ndaamv jauv yie haih mietc nzengc meih mbuo mv bei
baeqc fingx haiz naaiv deix waac ninh mbuo za gengh
 nzauh haic yaac nyiemv
 maiv maaih haaix dauh zorng siou setv
weic zuqc ziouv  gorngv mbuox mose
oix zuqc gorngv mbuox i saa laa en nyei zuangx mienh
  meih mbuo yietc zungv se hnyouv ngaengc nyei mienh
 se gorngv yie gan meih mbuo mingh nduqc dangh
 hnangv
 yie zungv mietc meih mbuo aqv
 ih zanc zorqv cuotv meih mbuo nyei siou setv
 yie ziouc dingc oix hnangv haaix nor zoux bun meih mbuo
weic naaiv yiem holepv mbong
 i saa laa en mienh zorqv cuotv ninh mbuo zorng jienv nyei siou setv
i saa laa en mienh haaix zanc liepc ciangv
 mose yaac corng norm ndopv liuh leih ndopv liuh ciangv go deix nyei
 naaiv norm ndopv liuh ninh heuc 
wuic buangh nyei ndopv liuh
 haaix dauh maaih haaix nyungc oix naaic ziouv
  ziouc cuotv ciangv mingh taux wuov norm ndopv liuh
mose haaix zanc mingh wuov norm ndopv liuh
 zuangx mienh jiez sin souv jienv gorqv mienh ganh nyei gaengh ndaangc mangc taux mose bieqc mingh
mose bieqc ndopv liuh mingh wuov zanc
 wuov norm mbuonx ndiouh njiec daaih yiem jienv ndopv liuh nyei gaengh ndaangc
 ziouv yiem wuov mbuonx ndiouh gu nyuoz caux mose gorngv waac
zuangx mienh buatc mbuonx ndiouh yiem jienv ndopv liuh nyei gaengh ndaangc
 gorqv mienh souv jienv gorqv mienh nyei gaengh ndaangc baaix
ziouv  caux mose hmien doix hmien gorngv waac
 hnangv loz gaeng doic caux loz gaeng doic gorngv waac nor
 gorngv liuz
 mose nzuonx wuov ndopv liuh ciangv
 mv baac maaih ninh nyei borng buoz mienh
 nun nyei dorn wuov dauh mienh lunx mienh
 yo su waa
 maiv cuotv wuic buangh ndopv liuh
mose gorngv mbuox ziouv
ziouv  paaiv yie
  dorh naaiv deix baeqc fingx mingh wuov norm deic bung
  mv baac meih maiv gaengh bun yie hiuv duqv meih paaiv haaix dauh caux yie mingh
 kungx gorngv
  yie hiuv duqv meih
 zuoqc meih
 meih yaac horpc yie nyei hnyouv
se gorngv ziux meih mangc
 yie horpc meih nyei hnyouv nor
 tov bun yie hiuv duqv meih nyei jauv
 bun yie haih hiuv duqv meih yaac ziux meih mangc
 buatc yie horpc meih nyei hnyouv
 tov meih jangx jienv naaiv fingx mienh se meih nyei baeqc fingx
ziouv  gorngv
yie ganh oix caux meih mingh
 bun meih duqv hitv kuonx
mose aengx gorngv mbuox ziouv
meih maiv caux yie mbuo mingh nor
 maiv dungx heuc yie mbuo cuotv naaiv norm dorngx
haaix dauh haih hiuv duqv yie caux meih nyei baeqc fingx horpc meih nyei hnyouv cuotv liuz meih caux yie mbuo mingh
 hnangv naaiv yie caux meih nyei baeqc fingx ganh nyungc
 maiv hnangv lungh ndiev maanc fingx mienh
ziouv  gorngv mbuox mose
meih hnangv haaix nor tov
 yie oix ei jienv meih nyei waac zoux
 weic zuqc meih horpc yie nyei hnyouv
 yie yaac hiuv duqv meih
 zuoqc meih
mose ziouc gorngv
tov meih bun yie buatc meih nyei njang laangc maah
ziouv  dau
yie oix hinc cuotv yie nyei yietc zungv njang laangc nyei en jiex meih nyei nza hmien
 yie yaac oix yiem meih nyei nza hmien gorngv cuotv yie nyei mbuox
 dongh ziouv  wuov norm mbuox
 yie oix ceix en bun haaix dauh
 yie ziouc ceix en bun wuov dauh
 yie oix korv lienh haaix dauh
 yie ziouc korv lienh wuov dauh
ziouv  aengx gorngv
mv baac meih buatc maiv duqv yie nyei hmien
 weic zuqc maiv maaih haaix dauh buatc liuz yie nyei hmien corc maaih maengc ziangh
ziouv  aengx gorngv
mangc maah
 yiem yie nyei ga hlen maaih norm dorngx
 meih mingh souv jienv wuov norm la bieiv gu nguaaic
yie nyei njang laangc jiex nyei ziangh hoc yie ziouc zorqv meih fapv jienv la bieiv qangx gu nyuoz
 longc yie nyei buoz buang jienv meih
 zuov yie jiex mingh
nqa haav yie hluotv nqoi buoz
 meih ziouc duqv buatc yie nyei nqa haav nqaang
 mv baac maiv duqv buatc yie nyei hmien
