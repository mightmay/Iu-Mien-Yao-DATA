yiem ziouv
  meih mbuo nyei tin hungh
 jiu bun meih mbuo weic benx meih mbuo nyei buonc deic bung
 se gorngv meih mbuo buatc dauh mienh zuqc daix daic yiem wuov lomc huaang
 yaac maiv hiuv duqv haaix dauh daix
oix zuqc heuc meih mbuo nyei mienh gox caux siemv zuiz jien cuotv mingh ndorqc mangc gaax
 naaiv dauh zuqc daix nyei mienh yiem ninh daic nyei dorngx nitv weih gormx nyei zingh haaix norm gauh fatv jiex
yiem nitv janx daic gauh fatv wuov norm zingh nyei mienh gox oix zuqc dorh dauh maiv gaengh zoux jiex gong yaac maiv gaaz jiex ndiangx gaaz nyei ngongh zeic
mingh taux norm horngz
 wuov norm horngz mienh maiv laih jiex ndau fai zuangx jiex ga naaiv yaac maaih ndoqv
 maaih wuom daaih nyei
 yiem wuov oix zuqc mborqv ngongh nyei jaang nauv
lewi nyei zeiv fun wuov deix sai mienh oix zuqc cuotv mingh taux wuov norm dorngx
 ziouv
  meih mbuo nyei tin hungh
 ginv ninh mbuo daaih fu sux ninh
 dengv ziouv nyei mbuox buang waac yaac dunx yietc zungv nzaeng jaax caux zoux bun mienh zuqc mun nyei sic
yiem nitv janx daic gauh fatv wuov norm zingh nyei mienh gox ziouc yiem wuov norm horngz
 nzaaux ninh mbuo nyei buoz yiem mborqv jaang nauv wuov dauh ngongh zeic gu nguaaic
ninh mbuo ziouc zoux zorng zengx gorngv
maiv zeiz yie mbuo nyei buoz daix naaiv dauh mienh
 yie mbuo ganh nyei m zing yaac maiv buatc ninh zuqc daix daic
o ziouv  aac
 tov meih guangc nqoi meih nyei baeqc fingx
 i saa laa en mienh
 nyei zuiz
 se meih zuoqc daaih nyei baeqc fingx
 tov maiv dungx bun meih nyei mienh weic naaiv dauh maiv zoux dorngc nyei mienh zuqc daix daic nyei zuiz ndaam dorng
hnangv naaiv ziux ziouv  buatc
 meih mbuo zoux duqv horpc ziouc maiv zuqc weic maiv zoux dorngc nyei mienh zuqc daix daic ndaam dorng
meih mbuo cuotv mingh mborqv jaax wuov zanc
 ziouv
  meih mbuo nyei tin hungh
 jiu ninh mbuo zuqc yiem meih mbuo nyei buoz ndiev
 meih mbuo ziouc caangv duqv ninh mbuo
yiem caangv daaih nyei mienh gu nyuoz buatc maaih sieqv nzueic
 yaac haiz oix longc zoux auv
gunv dorh ninh mingh meih nyei biauv
 bun ninh teix nzengc mba biei aengx japv buoz ndoqv nquaiz
yienc nqoi zuqc caangv daaih wuov zanc zuqv jienv nyei lui houx
 yaac bun ninh yiem meih nyei biauv nzauh nyiemv ninh nyei diex maac buangv yietc hlaax nyieqc
 nqa haav longc ninh zoux auv duqv aqv
 meih yaac benx ninh nyei nqox
hoz daaih se gorngv maiv buangv hnyouv ninh
 bun ninh cuotv yaac sueih ninh mingh haaix yaac duqv
 maiv dungx bun ninh dorngx nouh maaic nyaanh
 weic zuqc meih baaic zuqc ninh mi aqv
se gorngv mienh maaih i dauh auv
 maaih dauh ninh hnamv
 maaih dauh ninh maiv hnamv
 i dauh zungv yungz duqv dorn mv baac ninh nyei dorn la gauv se ninh maiv hnamv wuov dauh auv nyei dorn
taux bun nqoi jaa dingh ninh nyei dorn nzipc nyei ziangh hoc
 maiv dungx zorqv zoux dorn la gauv duqv sung gouv ga naaiv bun ninh hnamv wuov dauh auv nyei dorn
 kuei zuqc za gengh zoux dorn la gauv wuov dauh
 dongh ninh maiv hnamv wuov dauh auv nyei dorn
ninh oix zuqc bun sung gouv ga naaiv dongh ninh maiv hnamv wuov dauh auv nyei dorn weic nyiemc ninh zoux dorn la gauv
 naaiv dauh zoux ninh nyei daauh dauh dorn
 zoux dorn la gauv duqv sung gouv nyei leiz benx ninh nyei
haaix dauh maaih dorn
 wuov dauh dorn maiv ziangh horngh
 hnyouv ngaengc haic
 diex maac mborqv njaaux yaac maiv muangx
ninh nyei diex maac oix zuqc zorqv ninh dorh mingh taux ganh nyei buonv zingh gaengh ndaangc
 mienh gox wuov
ninh mbuo oix zuqc gorngv mbuox wuov deix mienh gox
yie mbuo nyei naaiv dauh dorn hnyouv ngaengc haic
 maiv muangx yie mbuo nyei waac
 kungx zoux pa li pa laaix nyei sic mauv nyanc hopv nquin hnangv
wuov norm zingh nyei zuangx m jangc dorn ziouc longc la bieiv zong daic ninh
 hnangv naaic meih mbuo ziouc bun yiem meih mbuo mbu ndongx maiv maaih naaiv nyungc orqv sic
 i saa laa en nyei zuangx mienh haiz naaiv deix sic ziouc gamh nziex haic
se gorngv maaih dauh mienh baamz zic duqv daix nyei zuiz
 ninh zuqc daix daic aengx zorqv sei ndiux jienv ndiangx gu nguaaic
maiv dungx liouh ninh nyei sei yiem wuov ndiangx jiex muonz
 dongh wuov hnoi zungv oix zuqc biopv
 weic zuqc haaix dauh zuqc ndiux jienv ndiangx gu nguaaic
 wuov dauh zuqc tin hungh zioux
 maiv dungx zoux bun ziouv
  meih mbuo nyei tin hungh
 jiu bun meih mbuo nzipc nyei deic bung maaih uix
