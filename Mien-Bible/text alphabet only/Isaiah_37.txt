he se ki yaa hungh haiz liuz wuov dauh domh baeng bieiv gorngv nyei waac
 ninh betv ninh nyei lui houx aengx zuqv jienv la maah ndie cou bieqc zaangc ziouv  nyei biauv
ninh paaiv goux hungh dinc wuov dauh e li yaa kim caux sepv naa sou biuv caux zoux gauh hlo wuov deix sai mienh
 yietc zungv zuqv jienv la maah ndie cou
 mingh lorz aamortv nyei dorn
 douc waac mienh
 i saa yaa
ninh mbuo gorngv mbuox i saa yaa
he se ki yaa hnangv naaiv nor gorngv
  ih hnoi se ndortv naanc
 zuqc daanh
 zuqc nyaiv nyei hnoi
 se hnangv m sieqv dorn oix yungz gu nguaaz yaac maiv maaih qaqv yungz
nziex ziouv
 meih nyei tin hungh
 muangx haiz wuov dauh domh baeng bieiv
 dongh ninh nyei ziouv
 atc si lie nyei hungh
 paaiv daaih gorngv ki ziangh jienv nyei tin hungh wuov deix waac
 ziouv
 meih nyei tin hungh
 ziouc weic ninh haiz naaiv deix waac hatc ninh
 weic naaiv tov meih tengx naaiv deix zengc njiec nyei mienh daux gaux
he se ki yaa nyei jien mingh taux i saa yaa wuov
i saa yaa gorngv mbuox ninh mbuo
oix zuqc mbuox meih mbuo nyei ziouv
  ziouv hnangv naaiv nor gorngv
maiv dungx gamh nziex meih mbuo haiz liuz naaiv deix waac
 dongh atc si lie nyei hungh nyei bou gorngv ki yie nyei waac
yie oix bun ninh maaih nyungc hnyouv
 ninh duqv haiz nyungc waac nziaaux ziouc nzuonx ninh ganh nyei deic bung
 yiem ninh ganh nyei deic bung
 yie bun ninh zuqc nzuqc ndaauv daix daic
wuov dauh domh baeng bieiv haiz gorngv atc si lie nyei hungh cuotv laakitv zingh
 ninh ziouc tuix aengx lorz buatc hungh diex yiem lipv naa zingh mborqv jaax
atc si lie nyei hungh haiz gorngv
 i yipv deic bung
 kutv mienh nyei hungh
 ti laa haa kaa
 cuotv daaih oix caux ninh mborqv jaax
 haiz liuz ninh ziouc paaiv douc fienx mienh mingh he se ki yaa wuov hnangv naaiv nor gorngv
oix zuqc gorngv mbuox yu ndaa nyei hungh
 he se ki yaa
  meih maiv dungx muangx meih kaux nyei tin hungh nduov meih
 ninh gorngv
ye lu saa lem zungv maiv zuqc jiu bun yiem atc si lie hungh nyei buoz ndiev
meih haiz gorngv atc si lie nyei zuangx hungh hnangv haaix nor zoux bun maanc guoqv zuqc mietc nzengc mi aqv
 meih hnamv daaih meih haih duqv njoux nyei fai
wuov deix ziex norm guoqv nyei zienh haih njoux ninh mbuo fai
 se yie nyei ong taaix mietc wuov deix guoqv nyei zienh
 dongh gosaan
 haalaan
 lesepv caux yiem ten atc saax nyei e nden mienh nyei zienh
haamatv nyei hungh
 aanbatc nyei hungh
 se faan waa im zingh fai henaa fai ipc waa nyei hungh diex yiem haaix
he se ki yaa doqc liuz douc fienx mienh dorh daaih nyei fienx
 ninh ziouc bieqc zaangc ziouv nyei biauv koi fienx an jienv ziouv  nyei nza hmien
he se ki yaa daux gaux gorngv mbuox ziouv
o nernh jiex nyei ziouv
 i saa laa en nyei tin hungh
 dongh yiem wuov deix i dauh ke lu mbim mbu ndongx nyei weic wuov dauh aah
 kungx meih ganh zoux lungh ndiev maanc guoqv nyei tin hungh
 meih zeix lungh zeix ndau
o ziouv aac
 tov baeng m normh muangx
 o ziouv aac
 tov nungx nqoi m zing mangc
 muangx sen naa ke lipv nyei waac
 se ninh paaiv mienh daaih ki ziangh jienv nyei tin hungh nyei yietc zungv waac
o ziouv aac
 za gengh zien nyei
 atc si lie nyei hungh baaic waaic naaiv deix maanc guoqv maanc fingx yaac bun ninh mbuo nyei deic bung benx ndau huaang nzengc
yaac zorqv deic bung nyei zienh zoi bieqc douz mietc nzengc
 weic zuqc maiv zeiz zienh
 se mienh ganh nyei buoz longc ndiangx
 longc la bieiv zoux daaih
o ziouv
 yie mbuo nyei tin hungh aac
 tov njoux yie mbuo biaux ndutv atc si lie hungh nyei buoz ndiev weic bun lungh ndiev maanc guoqv mienh hiuv duqv meih ganh zoux ziouv
aamortv nyei dorn
 i saa yaa
 bun waac mingh mbuox he se ki yaa
ziouv
 i saa laa en mienh nyei tin hungh
 hnangv naaiv nor gorngv
  meih daux gaux gorngv taux atc si lie nyei hungh
 sen naa ke lipv
 wuov deix waac yie haiz mi aqv
naaiv se ziouv nyei waac gorngv ninh
+ si on zingh nyei mienh mangc piex meih
 huotv meih
 ye lu saa lem mienh yiem meih mbuo nyei nqa haav nqaang huangx m nqorngv bun meih
meih gorngv doqc ki haaix dauh
 meih longc meih nyei qiex gorngv haaix dauh
 meih longc meih nyei m zing zoux maux bun haaix dauh
 meih zoux bun i saa laa en nyei cing nzengc tin hungh
meih longc meih nyei douc fienx mienh ki ziouv
 meih gorngv
yie longc yie mborqv jaax nyei maaz cie camv faaux hlang haic nyei mbong
 zungv bieqc le mbaa norn ndo jiex nyei dorngx
 yie goix gauh hlang jiex nyei si ndaa zongh ndiangx yaac goix gauh longx jiex nyei zongh
 yie bieqc lomc taux gauh go jiex nyei dorngx
 bieqc taux gauh hoz jiex nyei gemh
yie yiem ganh norm deic bung wetv wuom kuotv yaac yiem wuov hopv wuom
 yie longc yie nyei zaux benv guaaih i yipv deic bung nyei yietc zungv ndoqv nqaai
ziouv gorngv
  meih mbuo maiv haiz jiex fai
 yie dingc ziangx lauh aqv
 loz hnoi yie daav za eix
 ih zanc bun cuotv daaih aqv
 se yie longc meih zoux bun weih wuonv nyei zingh mbaang benx ga naaiv ndui
naaiv deix zingh nyei baeqc fingx nyei qaqv nzengc mi aqv
 ninh mbuo ziouc hnyouv waaic nzengc yaac zuqc nyaiv
 ninh mbuo se hnangv yiem ndau huaang nyei miev
 hnangv miev yaang lunx nyei nor
 se hnangv yiem biauv ngorh cuotv daaih nyei miev
 maiv gaengh hlo
 zuqc nyutc douz buov nqaai
+ mv baac yie hiuv duqv meih yiem haaix
 yaac hiuv duqv meih haaix zanc cuotv mingh aengx bieqc daaih
 yie yaac hiuv meih qiex jiez nouz yie
laaix meih qiex jiez
 nouz yie
 gorngv yie
 meih bungx nyei waac maux yaac taux yie nyei m normh
 yie ziouc longc yie nyei hlieqv ngau
 ngau jienv meih nyei mba zorng
 yaac zorqv yie nyei hanh kouv fapv jienv meih nyei nzuih
 bun meih daaux nqaang nzuonx meih daaih nyei jauv
+ o he se ki yaa aah
 naaiv se weic meih zoux norm jangx hoc
 ih hnyangx meih mbuo duqv nyanc ninh ganh cuotv nyei ga naaiv
 da nyeic hnyangx fih hnangv nyei duqv nyanc ninh ganh cuotv daaih nyei ga naaiv
 mv baac da faam hnyangx oix zuqc zuangx yaac oix zuqc siou
 oix zuqc zoux huingx zuangx a ngunc biouv yaac nyanc wuov deix biouv
yu ndaa nyei zeiv fun duqv maengc cuotv zengc njiec nyei mienh
 ziouc hnangv ga naaiv zuangx
 gorn njiec nzungh
 gu nguaaic ziangh biouv
weic zuqc maaih deix zengc njiec nyei mienh oix yiem ye lu saa lem cuotv
 aengx maaih deix biaux ndutv maengc nyei mienh yiem si on mbong cuotv daaih
 nernh jiex nyei ziouv ndongc haaix zungv oix hnangv naaiv nor zoux
weic naaiv ziouv hnangv naaiv nor gorngv atc si lie nyei hungh
+ ninh maiv duqv bieqc naaiv norm zingh
 yaac maiv buonv yietc nzitv forng bieqc
 ninh maiv duqv nanv torngv baaih yiem naaiv norm zingh nyei nza hmien
 yaac maiv duqv ndui nie hlang mborqv zingh
ninh yangh haaix diuh jauv daaih
 ninh yaac oix zuqc yangh wuov diuh jauv nzuonx
 ninh zungv maiv bieqc naaiv norm zingh
  naaiv se ziouv  gorngv nyei waac
+ weic yie ganh yaac weic yie nyei bou
 ndaawitv
 yie oix beu jienv naaiv norm zingh
 yaac oix njoux naaiv norm zingh
wuov muonz ziouv nyei fin mienh cuotv mingh yiem atc si lie mienh nyei ciangv daix yietc sinx hietc waanc biaa cin dauh mienh daic
 da nyeic ndorm nziouv nyei mienh jiez sin daaih buatc yietc zungv benx sei nzengc mi aqv
atc si lie nyei hungh
 sen naa ke lipv
 ziouc leih nqoi wuov norm dorngx nzuonx mingh yiem ni naa we
maaih hnoi sen naa ke lipv yiem miuc biauv gu nyuoz baaix ninh nyei zienh
 nitv lokv
 wuov zanc
 maaih i dauh ninh nyei dorn
 atc lam me lekv caux saa le se
 longc nzuqc ndaauv daix ninh
 nqa haav ziouc biaux mingh yiem aa laa latv deic bung
 sen naa ke lipv nyei dorn
 e saanx hatv ndon
 nzipc jienv ninh zoux hungh
