daav za eix zoux waaic sic
 yaac bueix jienv coux hnamv cuotv orqv nyei za eix wuov deix mienh oix zuqc kouv aqv
 lungh yietv njang ninh mbuo ziouc cuotv mingh zoux aqv
 weic zuqc ninh mbuo nyei buoz maaih qaqv zoux
ninh mbuo mauv lingh deic yaac caangv aqv
 mauv mienh nyei biauv yaac zorqv aqv
 ninh mbuo zeix mienh caux ninh nyei biauv zong hmuangv doic
 liemh mienh caux ninh nzipc nyei buonc
weic naaiv ziouv hnangv naaiv nor gorngv
mangc maah
 yie mbenc zeqc naanc bun meih mbuo
 meih mbuo yaac maiv haih jaiv maiv ndutv
 meih mbuo maiv haih ngorngz jienv jaang yangh jauv
 weic zuqc meih mbuo oix zuqc kouv aqv
taux wuov zanc meih mbuo ziouc benx nzung bun mienh baaux huotv meih mbuo
 ninh mbuo oix nzauh nyiemv hnyouv mun nyei gorngv
  yie mbuo zuqc baaic nzengc
   ziouv zorqv yie nyei baeqc fingx nzipc nyei buonc tiuv bun ganh dauh
 yie nyei buonc ninh zorqv mi aqv
 ninh zorqv yie mbuo nzipc nyei buonc ndau bun caangv yie mbuo mingh wuov deix mienh
weic naaiv yiem ziouv gapv zunv nyei wuic meih mbuo maiv maaih haaix dauh duqv yiem jienv dingc maengc mangc
 bun nqoi ndau
zuangx mienh zunh mbuox yie
maiv dungx zunh gorngv yie mbuo maah
 maiv horpc zuqc zunh naaiv deix sic
 nyaiv nyei jauv maiv haih zuqc yie mbuo lorqc
yaakopv nyei zeiv fun aah
 horpc zuqc hnangv naaiv gorngv aqv fai
ziouv nyei singx lingh maiv maaih noic aqv fai
 naaiv deix sic ninh za gengh zoux nyei
 yie gorngv nyei waac maiv haih tengx zoux horpc nyei mienh duqv longx fai
meih mbuo jiez daaih hnangv win wangv nor
 mborqv yie nyei baeqc fingx
 meih mbuo luv yiem longx nyei mienh nyei domh lui ndaauv
 se jiex jauv hnamv maiv zaaic haih buangh sic nyei mienh
 liemh mborqv jaax nzuonx nyei mienh
meih mbuo zunc yie nyei baeqc fingx gu nyuoz nyei m sieqv dorn cuotv ninh mbuo kuh yiem nyei biauv
 meih zorqv nqoi yie oix ceix bun ninh mbuo nyei naamh nyouz nyei fuqv weic yietc liuz
jiez sin daaih mingh aqv
 naaiv maiv zeiz meih mbuo hitv nyei dorngx
 laaix meih mbuo nyei zuiz
 naaiv deix dorngx maaih uix
 oix zuqc mietc
 zungv hniev hniev nyei zuqc mietc
se gorngv maaih mienh jiex naaiv jiex wuov gorngv baeqc nduov mienh ziouc gorngv
yie oix douc waac mbuox meih mbuo gunv hopv a ngunc diuv caux diuv kuv
 ninh haih zoux naaiv deix mienh oix longc nyei douc waac mienh
yaakopv nyei zeiv fun aah
 yie ndongc haaix zungv oix siou meih mbuo zunv
 yie oix gapv zunv zengc njiec nyei i saa laa en mienh
 yie oix dorh ninh mbuo yiem zunv yietc norm dorngx hnangv ba gi yungh yiem ba gi yungh laanh
 se hnangv ba gi yungh ciangv nyei ba gi yungh guanh
 naaiv norm dorngx ziouc maaih mienh mbiouh mbiouh nyei mbui
tengx ninh mbuo koi jauv wuov dauh oix yiem ninh mbuo nyei wuov ndaangc mingh
 ninh mbuo oix mborqv tong gan zingh laatc gaengh cuotv
 ninh mbuo nyei hungh ziouc mingh ndaangc
 se ziouv  ciev bieiv dorh ninh mbuo
