nqa haav baulo cuotv aaten zingh aengx mingh ko lin to zingh
yiem wuov ninh buangh zuqc dauh yiutai mienh
 mbuox heuc aa kuin laa
 yiem borntatv deic bung cuotv seix nyei mienh
 ninh caux ninh nyei auv
 bitc sinx laa
 yiem i daa li guoqv koqv hoqc biaux daaih yiem ko lin to zingh
 weic zuqc kaa laau ndi atc hungh hatc yietc zungv yiutai mienh cuotv lomaa zingh
 baulo mingh lorz ninh mbuo
aengx caux ninh mbuo yiem juangc gong zoux weic zuqc baulo hnangv wuov deix i hmuangv nor
 zoux ndopv liuh nyei zaangc
norm norm dingh gong hnoi
 baulo mingh wuov wuic dorngh caux yiutai mienh caux janx gikc luonx leiz kuinx ninh mbuo sienx
silaa caux ti mo tai yiem maa si ndo nie deic bung daaih taux
 baulo guv jienv longc ninh nyei ziangh hoc zunh doz hnangv
 gorngv mengh mbuox yiutai mienh yesu se dongh giduc
yiutai mienh caux ninh doix dekc
 gorngv doqc ninh wuov zanc
 baulo ziouc sou ninh nyei lui houx nyei nie mbung yaac gorngv
meih mbuo zuqc daic nyei zuiz meih mbuo ganh oix zuqc ndaam dorng
 zuiz maiv ndortv zuqc yie aqv
 yangh naaiv jiex yie mingh lorz janx
baulo cuotv wuov norm wuic dorngh mingh
 yiem dauh zaangc tin hungh nyei janx nyei biauv
 naaiv dauh janx nyei mbuox heuc ti ti atc yu saa tatv
 ninh yiem wuic dorngh nyei ga hlen
goux wuic dorngh nyei mienh gox wuov dauh kaa litv batc caux ninh nyei biauv zong mienh sienx ziouv nzengc
 aengx maaih ko lin to zingh nyei mienh camv nyei haiz liuz doz ziouc sienx aengx jiex wuom nyei leiz
maaih muonz nor
 baulo buatc hinc yaangh nyei sic
 ziouv gorngv mbuox ninh
meih maiv dungx gamh nziex oc
 gunv gorngv jienv mingh
 maiv dungx dingh
weic zuqc yie caux meih yiem
 zungv maiv maaih haaix dauh zoux haaix nyungc hoic meih
 weic zuqc yiem naaiv norm zingh maaih yie nyei mienh camv nyei
baulo ziouc yiem hnyangx bienx wuov
 zorqv tin hungh nyei doz njaaux ninh mbuo
gan li o zoux aa kaa yaa saengv nyei zungx wuov zanc
 yiutai mienh dongh hnyouv mingh zorqv baulo dorh mingh wuov sic dorngh
ninh mbuo gox ninh gorngv
naaiv laanh mienh njaaux mienh zaangc tin hungh mv baac njaaux ninh mbuo zaangc dorngc leiz
baulo oix gorngv waac wuov zanc
 gan li o ziouc gorngv ndaangc mbuox yiutai mienh
se gorngv ninh zoux waaic fai zoux haaix nyungc orqv nyei sic
 yie horpc zuqc longc noic muangx
mv baac meih mbuo nzaeng nyinh daux nyouz
 nzaeng mbuox
 nzaeng meih mbuo ganh nyei leiz
 sueih meih mbuo ganh mbenc aqv
 yie maiv oix tengx meih mbuo paaiv naaiv deix sic
gorngv liuz
 gan li o ziouc zunc ninh mbuo cuotv sic dorngh mi aqv
cuotv mingh ninh mbuo ziouc nyau jienv goux wuic dorngh nyei mienh gox
 so saa te netv
 yiem wuov sic dorngh nyei gaengh ndaangc mborqv
 mv baac gan li o maiv gunv ninh mbuo aqv
baulo aengx yiem ko lin to zingh camv hnoi deix nyei
 nqa haav ninh caux sienx yesu nyei gorx muoc gorngv liuz leih hiaang waac
 baulo caux jienv bitc sinx laa caux aa kuin laa bieqc nzangv mingh silie deic bung
 yiem ken ke lie wuov zanc
 baulo teix nzengc mba biei weic zuqc ninh caux tin hungh laengz ngaengc waac
taux e fe so zingh
 baulo caux bitc sinx laa
 aa kuin laa mbuo i hmuangv bun nqoi doic
 baulo bieqc wuic dorngh mingh caux yiutai mienh luonx leiz
zuangx mienh liouh ninh yiem wuov gauh lauh deix mv baac ninh maiv laengz
ninh mingh wuov zanc
 ninh gorngv
se gorngv ei tin hungh nyei za eix yie aengx daaih nzunc meih mbuo naaiv
 ninh ziouc bieqc nzangv cuotv e fe so zingh aqv
taux si saa li yaa zingh
 ninh cuotv nzangv mingh ye lu saa lem
 buangh liuz jiu baang doic ninh aengx mingh an ti okc zingh
yiem caamx wuov
 ninh aengx mingh youh gaa laa tie caux faa li jie deic bung tengx sienx yesu nyei mienh sienx henv jienv faaux
maaih dauh yiutai mienh
 mbuox heuc aa bor lo
 daaih taux e fe so zingh
 ninh se yiem aa lekv saan nde lie zingh cuotv seix nyei mienh
 ninh zunh doz gorngv waac mbiaangc yaac hiuv duqv ging sou toux
ninh duqv hoqc jiex ziouv nyei jauv ziouc jorm hnyouv njaaux bun mienh hiuv duqv yesu
 yaac njaaux duqv zien nyei
 mv baac ninh kungx hiuv duqv maaih yo han tengx mienh jiex wuov nyungc leiz hnangv
aa bor lo yiem wuic dorngh bungx laangc nyei zunh doz njaaux mienh
 bitc sinx laa caux aa kuin laa haiz ninh gorngv ziouc zipv ninh mingh ninh mbuo nyei biauv aengx gorngv tin hungh nyei jauv bun ninh gauh hiuv duqv nzoih
aa bor lo oix jiex taux aa kaa yaa saengv
 e fe so nyei jiu baang mienh tengx jienv yaac fiev fienx mbuox aa kaa yaa saengv nyei sienx yesu nyei mienh zipv ninh
 aa bor lo mingh taux wuov
 ninh tengx kaux tin hungh nyei en sienx liuz wuov deix mienh camv
weic zuqc ninh dorng zuangx nzaeng hingh yiutai mienh
 ninh longc ging sou bun cing yesu se dongh giduc
