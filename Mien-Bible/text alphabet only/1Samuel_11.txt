ammon mienh nyei hungh
 naa haatc
 mingh liepc ciangv weih gormx oix mborqv yaa mbetc gi le aatc
 yaa mbetc mungv nyei yietc zungv baeqc fingx gorngv mbuox naa haatc
tov caux yie mbuo liepc jiez ngaengc waac
 yie mbuo ziouc laengz fu sux meih
mv baac ammon mienh
 naa haatc
 gorngv mbuox ninh mbuo
yie caux meih mbuo liepc jiez ngaengc waac duqv nyei
 mv baac meih mbuo oix zuqc laengz yietc nyungc ndaangc
 yie oix gueix cuotv meih mbuo dauh dauh mienh nyei mbiaauc maengx m zing
 zoux bun i saa laa en nyei zuangx mienh zuqc nyaiv
yaa mbetc mungv nyei mienh gox gorngv mbuox naa haatc
tov meih bun ziangh hoc yie mbuo siec hnoi
 zuov yie paaiv douc fienx mienh mingh gormx i saa laa en deic
 se gorngv maiv maaih haaix dauh haih njoux duqv yie mbuo nor
 yie mbuo ziouc laengz cuotv daaih nyiemc mau bun meih
douc fienx mienh mingh taux saulo yiem nyei gi mbe aa zingh
 zorqv naaiv deix jauv louc gorngv bun baeqc fingx muangx
 yietc zungv baeqc fingx ziouc bungx sing bungx qiex nyiemv duqv mbui haic
wuov zanc saulo jang jang yiem ndeic horngh jienv ngongh nzuonx daaih
 saulo ziouc naaic ninh mbuo
baeqc fingx zoux haaix nyungc qaqv nyiemv
 ninh mbuo ziouc zorqv yaa mbetc mienh nyei jauv louc gorngv bun ninh muangx
saulo haiz naaiv deix fienx
 tin hungh nyei singx lingh camv camv nyei daaih yiem jienv ninh
 saulo za gengh qiex jiez haic
ninh ziouc zorqv yietc doix ngongh daaih hngaqv benx ziex deix bun douc fienx mienh dorh mingh gormx i saa laa en deic yaac gorngv
haaix dauh maiv cuotv daaih gan saulo caux saa mu en nor
 oix zuqc hnangv naaiv nor zoux bun wuov dauh nyei ngongh
 ziouv  bun baeqc fingx gamh nziex haic
 ninh mbuo ziouc dongh diuc hnyouv cuotv daaih
saulo yiem mbesekv diuc nzoih baeng
 i saa laa en nyei baeng yietc zungv maaih faah ziepc waanc dauh
 yu ndaa nyei baeng maaih buo waanc dauh
ninh mbuo ziouc gorngv mbuox wuov deix douc fienx mienh
meih mbuo oix zuqc hnangv naaiv nor gorngv mbuox yaa mbetc gi le aatc mienh
 njang hnoi
 nyutc doqc nyei ziangh hoc
 meih mbuo ziouc duqv njoux aqv
 douc fienx mienh nzuonx mingh gorngv mbuox yaa mbetc mienh wuov zanc
 ninh mbuo za gengh a hneiv haic aqv
yaa mbetc mienh ziouc gorngv mbuox ammon mienh
njang hnoi yie mbuo laengz cuotv daaih nyiemc mau bun meih mbuo
 meih mbuo gunv sueih eix zoux bun yie mbuo ziux meih mbuo buatc horpc zuqc zoux
da nyeic hnoi saulo zorqv baeqc fingx bun zoux buo guanh
 lungh mbiouz mbiouz njang nyei ziangh hoc ninh mbuo bieqc ammon mienh nyei ciangv daix ammon mienh taux nyutc doqc nyei ziangh hoc
 zengc njiec duqv maengc cuotv wuov deix faatv nzaanx nzengc dong dauh fai dauh nyei biaux
 maiv maaih benx yietc doix aqv
baeqc fingx ziouc gorngv mbuox saa mu en 
gorngv
  saulo za gengh oix gunv yie mbuo fai
  wuov deix mienh se haaix dauh
 zorqv ninh mbuo cuotv daaih bun yie mbuo daix guangc mingh
mv baac saulo gorngv
ih hnoi maiv dungx bun haaix dauh zuqc daix daic
 weic zuqc ih hnoi ziouv  njoux mbuo i saa laa en mienh
saa mu en ziouc gorngv mbuox zuangx baeqc fingx
daaih maah
 mbuo lomh nzoih mingh gin gaan
 yiem wuov siang liepc jiez saulo zoux mbuo nyei hungh
yietc zungv baeqc fingx ziouc mingh gin gaan mi aqv
 yiem gin gaan ninh mbuo dorng jienv ziouv  liepc saulo zoux hungh
 ninh mbuo yiem ziouv nyei nza hmien fongc horc ziec weic jiu tong nyei ga naaiv
 saulo caux zuangx baeqc fingx ziouc yiem wuov za gengh njien youh orn lorqc haic
