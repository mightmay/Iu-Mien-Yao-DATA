o tin hungh aah
 tov meih siemv bun cing yie maiv dorngc
 tov tengx yie caengx sic
 bun maiv gan tin hungh wuov deix guoqv nyei mienh zuqc suei
 tov njoux yie leih ndutv nduov mienh wuov deix caux maiv baengh fim nyei mienh
weic zuqc meih zoux yie ndaauh kaux nyei tin hungh
 meih weic haaix diuc guangc yie
 yie weic haaix diuc oix zuqc zanc zanc nzauh nyiemv
 laaix win wangv hoic jienv yie
tov bun meih nyei njang caux zien leiz cuotv daaih yienz yie
 dorh yie nzuonx taux meih nyei cing nzengc mbong
 yaac taux meih yiem nyei dorngx
yie ziouc mingh taux tin hungh nyei ziec dorngh
 taux bun yie gauh orn lorqc jiex nyei tin hungh wuov
 o tin hungh
 yie nyei tin hungh aah
 yie oix patv daanh baah ceng meih
yie nyei hnyouv weic haaix diuc ndongc naaiv nzauh
 yie nyei hnyouv weic haaix diuc paan paan puoqv puoqv nyei
 oix zuqc kaux tin hungh maaih lamh hnamv dorngx weic zuqc yie aengx duqv ceng ninh
 dongh njoux yie yaac zoux yie nyei tin hungh
