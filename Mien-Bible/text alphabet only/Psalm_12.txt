o ziouv aah
 tov meih tengx yie mbuo
 weic zuqc maiv maaih kuv mienh aqv
 yiem baamh mienh mbu ndongx ziepc zuoqv nyei mienh zutc nzengc mi aqv
dauh dauh gorngv baeqc nduov ganh nyei juangc laangz mienh
 ninh mbuo nyei nzuih gorngv waac mbiaangc ceng mienh
 yaac maaih i diuc hnyouv
tov ziouv gaatv guangc ceng weic nduov mienh a hneiv nyei yietc zungv nzuih meix caux bungx waac maux
 ceng hlo wuov deix mienh nyei mbietc
ninh mbuo gorngv
yie mbuo haih bangc yie mbuo nyei mbietc hingh jiex
 yie mbuo nyei nzuih meix benx yie mbuo ganh nyei
 haaix dauh zoux yie mbuo nyei ziouv
ziouv gorngv
yie ih zanc oix jiez daaih weic zuqc jomc nyei mienh zuqc zeix
 doh naanc mienh njunh jienv yiem
 yie oix bun ninh mbuo baengh orn nyei yiem dongh ninh mbuo maaih lamh hnamv oix duqv yiem nyei dorngx
ziouv  nyei waac se cing nzengc nyei waac
 hnangv longc louh douz sinx jiex siec nzunc zien haic nyei nyaanh nor
o ziouv aac
 meih zungv beu jienv yie mbuo
 meih oix goux jienv yie mbuo
 bun yie mbuo biaux ndutv naaiv doic mienh
baamh mienh ceng orqv nyei
 waaic nyei jauv wuov zanc
 orqv mienh youh jienv mingh faam bung feix louc
