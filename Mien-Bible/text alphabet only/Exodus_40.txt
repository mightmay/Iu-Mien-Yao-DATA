ziouv  gorngv mbuox mose
zih hlaax saeng yietv wuov hnoi
 oix zuqc corng wuic buangh nyei ndopv liuh
zorqv laengz ngaengc waac faang an jienv ndopv liuh gu nyuoz aengx zorqv ndie mbaeqc torngv jienv
dorh dieh bieqc daaih don jienv yaac zorqv dieh nyei jaa sic an jienv dieh gu nguaaic
 dorh dang jaax bieqc daaih aengx zorqv dang zaanv an jienv ninh mbuo nyei dorngx
zorqv buov hung nyei jiem dieh don jienv laengz ngaengc waac faang nza hmien maengx
 aengx zorqv mbaeqc ndopv liuh nyei gaengh wuov kuaaiv ndie mbaeqc jienv
zorqv buov ziec nyei ga naaiv nyei ziec dorngh don jienv doix wuic buangh ndopv liuh nyei gaengh ndaangc
zorqv bunh don jienv ziec dorngh caux ndopv liuh mbu ndongx
 aengx dapv jienv wuom
corng laatc weih jienv biei bung ndopv liuh
 aengx zorqv ndie mbaeqc jienv laatc gaengh
zorqv orn mienh nyei youh dox ndopv liuh caux ndopv liuh nyei yietc zungv jaa sic fungx bun ziouv
  nyungc nyungc ziouc cing nzengc mi aqv
aengx longc youh dox ziec dorngh
 se buov ziec nyei ga naaiv nyei ziec dorngh
 caux ziec dorngh nyei yietc zungv jaa sic
 ziouc saax ziec dorngh cing nzengc
 ziec dorngh ziouc gauh cing nzengc jiex
bunh caux bunh nyei taapv yaac oix zuqc zorqv youh dox jienv saax cing nzengc fungx bun yie
 ziouv
dorh aalon caux ninh nyei dorn taux ndopv liuh nyei gaengh ndaangc
 bun ninh mbuo yiem wuov longc wuom nzaaux sin
tengx aalon zuqv jienv zoux sai nyei cing nzengc lui houx
 aengx zorqv youh dox jienv saax ninh cing nzengc fungx bun yie
 weic zoux sai mienh fu sux yie
dorh aalon nyei dorn mbuo daaih bun ninh mbuo zuqv jienv gu nyuoz wuov yiemc lui ndaauv
zorqv youh dox ninh mbuo hnangv dox ninh mbuo nyei die nor
 weic bun ninh mbuo zoux sai mienh fu sux yie
 hnangv naaiv zoux sai doic jiex doic yietc liuz nzipc jienv mingh
ziouv  hnangv haaix nor paaiv mose zoux haaix nyungc
 mose ziouc hnangv wuov nor zoux nyungc nyungc
yiem i yipv deic bung cuotv daaih da nyeic hnyangx
 zih hlaax saeng yietv wuov hnoi
 ninh mbuo corng wuic buangh nyei ndopv liuh aqv
corng ndopv liuh wuov zanc
 mose zorqv taapv an jienv
 liepc qorng topv jienv taapv
 cunx jienv gungh gangc ndiangx aengx zorqv dongc don jienv
ninh zorqv ndopv liuh gu nyuoz wuov yiemc corng jienv
 aengx gomv gu nguaaic hnangv ziouv  paaiv mose wuov nor
ninh zorqv fiev ziepc diuh leiz latc wuov deix i kuaaiv la bieiv dapv jienv laengz ngaengc waac faang gu nyuoz
 zorqv gaeng nyei ndiangx cunx jienv i bung faang ga hlen nyei kuing
 aengx zorqv ceix en nyei weic nyei faang nqaaix gomv jienv
dorh faang an jienv ndopv liuh gu nyuoz
 aengx zorqv wuov kuaaiv ndie mbaeqc mbaeqc jienv torngv laengz ngaengc waac faang
 ziux ziouv  paaiv mose nyei waac zoux
mose dorh dieh mingh don jienv wuic buangh nyei ndopv liuh gu nyuoz
 baqv bung maengx
 mbaeqc gaengh ndie ga nyiec maengx
aengx zorqv njuov ziux yietc nyeic an wuov dieh gengx ziouv
 ei ziouv  gorngv nyei waac zoux
ninh zorqv dang jaax an jienv wuic buangh ndopv liuh gu nyuoz nyei naamh bung maengx doix ziangx wuov norm dieh
aengx diemv dang yiem ziouv  nyei nza hmien
 ziux ziouv  paaiv mose nyei waac zoux
mose zorqv buov hung nyei jiem dieh an jienv wuic buangh nyei ndopv liuh gu nyuoz
 mbaeqc laengz ngaengc waac faang nyei ndie nza hmien maengx
aengx buov jienv hung wuov norm dieh gu nguaaic
 ziux ziouv  paaiv mose nyei waac
ninh ziouc zorqv mbaeqc ndopv liuh nyei gaengh wuov kuaaiv ndie mbaeqc jienv
ninh zorqv buov ziec nyei ga naaiv nyei ziec dorngh an jienv wuic buangh ndopv liuh nyei gaengh ndaangc
 aengx dorh buov ziec nyei ga naaiv caux fongc horc ziec nyei laangh ziqc an jienv ziec dorngh buov ziec hnangv ziouv  paaiv mose nyei waac zoux wuov nor
ninh zorqv bunh an jienv wuic buangh nyei ndopv liuh caux ziec dorngh mbu ndongx
 aengx dapv jienv wuom longc nzaaux buoz zaux
mose caux aalon nyei dorn mbuo ziouc longc naaiv norm bunh nyei wuom nzaaux buoz zaux
ninh mbuo haaix zanc bieqc wuic buangh nyei ndopv liuh fai mingh wuov ziec dorngh
 ninh mbuo nzaaux nzengc buoz zaux hnangv ziouv  paaiv mose nyei waac nor
mose aengx weih gormx ndopv liuh caux ziec dorngh
 aengx zorqv mbaeqc laatc gaengh nyei ndie mbaeqc jienv
 hnangv naaic
 mose zoux ziangx naaiv deix nyungc nyungc gong
wuov zanc maaih mbuonx om jienv wuic buangh nyei ndopv liuh
 ziouv  nyei njang laangc ziouc buangv nzengc ndopv liuh
mose maiv haih bieqc wuic buangh nyei ndopv liuh weic zuqc mbuonx om jienv
 yaac maaih ziouv  nyei njang laangc yiem buangv
om ndopv liuh wuov dorv mbuonx haaix zanc siou faaux
 i saa laa en mienh ziouc cuotv jauv mingh aqv
gorngv hnangv mbuonx maiv siou faaux nor
 ninh mbuo maiv cuotv jauv mingh
 zuov taux mbuonx faaux cingx daaih cuotv jauv
i saa laa en mienh yiem ninh mbuo nyei jauv daauh louc mueiz
 lungh hnoi zanc ninh mbuo buatc ziouv  nyei mbuonx yiem ndopv liuh gu nguaaic
 lungh muonz zanc buatc douz yiem mbuonx gu nyuoz
