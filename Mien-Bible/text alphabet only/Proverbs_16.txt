mienh yiem hnyouv daav za eix
 mv baac nzuih dau nyei waac se yiem ziouv daaih
mienh zoux nyei yietc zungv ziux ganh nyei m zing mangc se cing nzengc nyei
 mv baac ziouv  zaah mangc hnyouv
oix zuqc zorqv meih zoux nyei nyungc nyungc jiu bun ziouv
 meih daav nyei za eix ziouc liepc duqv jiez
ziouv zeix nyungc nyungc weic wuov nyungc nyei eix leiz
 liemh orqv mienh se weic zeqc naanc nyei hnoi
da faanh hnyouv maux nyei mienh ziouv youx haic
 oix zuqc hiuv dingc
 ninh zungv biaux maiv ndutv
 oix zuqc dingc zuiz
mienh ziepc zuoqv gan longx tin hungh ziouc duqv zuiz guangc liuz
 mienh taaih ziouv ziouc duqv simv nqoi orqv sic
se gorngv mienh zoux nyei jauv bun ziouv a hneiv
   ziouv yaac bun wuov dauh nyei win wangv caux ninh horpc
maaih ga naaiv zoqc mv baac zoux duqv zingx
 se gauh longx maaih ga naaiv camv mv baac zoux maiv baengh fim
mienh nyei hnyouv daav za eix lorz ganh nyei jauv
 mv baac ziouv yienz ninh yangh nyei zaux mbiec
hungh diex gorngv waac maaih tin hungh nyei hatc maaz
 siemv dingc nyei ziangh hoc ninh nyei nzuih yaac maiv gorngv dorngc
horpc nyei tin baengh dangv caux nziangx benx ziouv nyei
 yiem mbuoqc nyei yietc zungv dangv dorh
 nziangx dorh se ninh zoux nyei
hungh diex zoux orqv se gamh nziev haic nyei sic
 weic zuqc hungh weic bangc baengh fim nyei leiz liepc daaih
mienh nyei nzuih gorngv zien nyei waac hungh diex a hneiv
 ninh yaac hnamv gorngv zingx nyei waac nyei mienh
hungh diex qiex jiez bun cing mienh oix zuqc daic
 mv baac cong mengh mienh haih donv hungh diex nyei ga qiex
hungh diex nyei hmien njang ziouc bun mienh haih duqv maengc ziangh
 hungh diex horpc hnyouv se hnangv mbuonx dorh jienv cun gen nyei mbiungc daaih nor
duqv cong mengh se gauh longx jiex duqv jiem
 ginv duqv wuonh zaang se gauh longx ginv duqv nyaanh
hnyouv zingx mienh gan nyei jauv louc simv nqoi orqv sic
 haaix dauh goux longx ganh nyei jauv ziouc goux ganh nyei maengc
zoux maux nyei jauv dorh mienh mingh zuqc mietc
 hnyouv ceng hlo bun mienh zuqc ndorpc
nyiemc ganh zoux faix caux mienh jomc mienh yiem
 gauh longx zorqv guaatv daaih nyei ga naaiv caux zoux maux nyei mienh bun nqoi
haaix dauh gan longx njaaux nyei waac ziouc duqv longx
 haaix dauh kaux ziouv yaac duqv orn lorqc
maaih cong mengh nyei hnyouv
 mienh heuc benx bieqc hnyouv nyei mienh
 gorngv waac longx
 jaa baeng duqv mienh
weic maaih cong mengh nyei mienh
 cong mengh benx ziangh maengc nyei wuom zingv
 mv baac mienh hngongx mienh zuqc ninh mbuo hngongx nyei jauv dingc ninh mbuo nyei zuiz
cong mengh mienh nyei hnyouv njaaux ninh gorngv waac horpc
 ninh nyei nzuih gorngv nyei waac yaac gauh haih baeng duqv mienh
gorngv waac longx se hnangv mueiz dorngh gaam nyei
 bun hnyouv kuh yiem
 sin yaac wangc siangx
maaih diuh jauv mienh funx se horpc nyei
 mv baac naaiv diuh jauv setv mueiz dorh mienh mingh zuqc daic
mienh kouv laaix sung nzuih
 ninh nyei nzuih zunc ninh mingh
maiv lamh longc nyei mienh daav za eix zoux orqv sic
 ninh gorngv nyei waac hnangv douz ziqv mienh
buv longh buv dangv nyei mienh coqv mienh nzaeng jaax
 gorngv waac huv nyei mienh hoic loz gaeng doic bun nqoi
mienh doqc mienh yuoqc ninh nyei juangc laangz mienh
 yaac dorh ninh yangh maiv benx nyei jauv
mienh nyapc m zing ninh daav nduov mienh nyei za eix
 nqapc nzuih meix wuov dauh bun orqv sic cuotv daaih
mba biei baeqc se njang laangc nyei ningv
 se weic mienh yiem seix zaangc gan zoux horpc nyei jauv duqv daaih
maiv qiex jiez siepv nyei mienh se gauh longx henv nyei mienh
 haih gunv duqv ganh nyei hnyouv se gauh longx mborqv duqv yietc norm zingh
mienh dingc maengc mangc
 mv baac dingc nyei se yiem ziouv daaih
