fi li saa die mienh diuc nzoih ninh mbuo nyei yietc zungv baeng yiem aafekv
 i saa laa en mienh liepc ciangv yiem yitv le en wuom zingv ga hlen
fi li saa die mienh nyei bieiv zeiv cuotv mingh
 ninh mbuo nyei jun baeng gan jienv mingh benx yietc guanh yietc guanh nyei
 maaih deix yietc baeqv dauh
 maaih deix yietc cin dauh
 ndaawitv caux gan ninh nyei mienh caux aakitv gan jienv ninh mbuo nyei nqa haav nqaang mingh
fi li saa die mienh nyei domh baeng bieiv gorngv
naaiv deix hipv lu mienh daaih naaiv zoux haaix nyungc
 aakitv dau fi li saa die mienh nyei domh baeng bieiv
naaiv dauh se i saa laa en mienh nyei hungh diex
 saulo
 nyei jien
 ndaawitv
 maiv zeiz
 ninh daaih caux mbuo yiem duqv camv hnoi camv hnyangx aqv
 yiem ninh biaux daaih lorz yie taux ih hnoi
 yie maiv buatc ninh zoux dorngc jiex haaix nyungc
mv baac fi li saa die nyei baeng bieiv qiex jiez haic aakitv ziouc gorngv mbuox ninh
tov meih heuc naaiv dauh mienh nzuonx mingh
 bun ninh nzuonx dongh meih dingc ziangx bun ninh yiem nyei dorngx
 maiv dungx bun ninh caux yie mbuo cuotv mingh mborqv jaax
 nzauh heix mbuo mborqv jienv jaax nyei ziangh hoc
 ninh mbienv hnyouv benx mbuo nyei win wangv
 naaiv dauh mienh haih longc haaix nyungc za eix caux ninh nyei ziouv horpc daaih
 ninh maiv zeiz zorqv yiem naaiv nyei mienh nyei m nqorngv fai
ninh mbuo cangx heix baaux nzung gorngv
  saulo daix mienh benx cin cin
 ndaawitv daix mienh benx waanc waanc  se maiv zeiz naaiv dauh ndaawitv fai
aakitv ziouc heuc ndaawitv daaih gorngv mbuox ninh
yie ziangv jienv ziangh jienv nyei ziouv  laengz waac
 meih zoux hnyouv zingx nyei mienh
 yie ganh nor
 a hneiv bun meih caux jienv yie mingh mborqv jaax
 yiem meih daaih caux yie yiem wuov hnoi taux ih zanc
 yie maiv buatc meih dorngc jiex haaix nyungc
 mv baac zuangx bieiv zeiv maiv a hneiv meih
weic naaiv tov meih nzuonx aqv
 baengh orn nyei mingh maah
 hnangv naaic meih ziouc maiv zuqc fi li saa die mienh maiv a hneiv meih
ndaawitv gorngv mbuox aakitv
yie zoux dorngc haaix nyungc
 yiem yie daaih lorz meih taux ih zanc meih buatc yie dorngc jiex haaix nyungc fai
 yie weic haaix diuc maiv duqv mingh mborqv yie nyei ziouv
 hungh diex
 nyei win wangv
aakitv dau ndaawitv
yie hiuv duqv ei yie ganh nyei m zing mangc nor
 meih horpc yie nyei hnyouv haic hnangv tin hungh nyei fin mienh nor
 mv baac fi li saa die mienh nyei domh baeng bieiv gorngv
  maiv dungx bun ninh caux yie mbuo mingh mborqv jaax
hnangv naaic
 meih caux meih nyei ziouv nyei bou
 dongh gan meih nyei mienh
 njang ndorm jiez sin nziouv nyei
 zuov jienv lungh yietv njang ziouc cuotv jauv mingh aqv
ndaawitv caux gan ninh nyei mienh ziouc lungh ndorm nziouv nyei jiez sin daaih nzuonx fi li saa die deic bung
 mv baac fi li saa die mienh mingh yitv le en mi aqv
