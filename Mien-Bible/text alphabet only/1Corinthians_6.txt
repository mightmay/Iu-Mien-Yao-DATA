se gorngv yiem meih mbuo mbu ndongx maaih dauh caux ganh dauh maaih sic
 ninh fungc gaamv mingh lorz maiv sienx tin hungh nyei dunx sic mienh
 maiv lorz tin hungh nyei mienh mbenc
meih mbuo maiv hiuv duqv tin hungh nyei mienh oix siemv baamh gen fai
 wuov nyungc
 se gorngv meih mbuo oix zuqc siemv baamh gen
 faix fiuv sic meih mbuo maiv haih siemv fai
meih mbuo maiv hiuv duqv yie mbuo oix zuqc siemv fin mienh fai
 hnangv naaic
 mbuo yietc zei oix zuqc haih siemv seix zaangc nyei sic
wuov nyungc
 se gorngv meih mbuo maaih sic
 meih mbuo weic haaix diuc dorh mingh bun yiem jiu baang maiv nangc maaih mengh dauh nyei mienh mbenc
yie hnangv naaiv fiev weic bun meih mbuo nyaiv
 meih mbuo maiv maaih yietc dauh cong mengh mienh haih tengx gorx youz dunx sic fai
gorx youz maaih laanh gox laanh nyei sic youc oix zuqc mingh bun maiv sienx nyei mienh mbenc fai
meih mbuo maaih laanh gox laanh nyei sic zungv bun cing meih mbuo dorngc aqv
 mienh zoux dorngc meih
 meih diev jienv se gauh longx maiv zeiz
 nyiemc kuei yaac gauh longx maiv zeiz
daaux nzuonx
 meih mbuo laanh zoux dorngc laanh
 laanh kuei laanh
 liemh zoux bun ganh nyei gorx youz
meih mbuo maiv hiuv fai
 zoux waaic sic nyei mienh maiv duqv yiem  tin hungh nyei guoqv
 maiv dungx nduov ganh oc
 da faanh zoux maiv luonx horngc nyei sic
 baaix miuc fangx
 hienx auv hienx nqox
 m jangc dorn maaic sin
 m jangc hienx m jangc
 m sieqv hienx m sieqv
luv mienh
 mauv ga naaiv
 hopv diuv nquin
 gorngv doqc mienh fai zoux zaqc
 naaiv nyungc mienh maiv duqv yiem tin hungh nyei guoqv
zinh ndaangc meih mbuo yaac maaih deix zoux naaiv nyungc mienh
 mv baac ih zanc meih mbuo kaux ziouv yesu giduc caux mbuo nyei tin hungh nyei singx lingh ziouc duqv nzaaux nzengc meih mbuo nyei zuiz
 bun meih mbuo benx tin hungh nyei cing nzengc mienh
 yaac duqv caux tin hungh horpc hnyouv daaih
maaih mienh oix gorngv
haaix nyungc yie maaih leiz zoux duqv nyei
 zeiz nyei
 mv baac maiv zeiz nyungc nyungc maaih lamh longc
 yie haih gorngv
haaix nyungc yie maaih leiz zoux duqv nyei
 mv baac yie maiv bun haaix nyungc hoic yie zoux nouh
aengx maaih mienh oix gorngv
nyanc hopv se weic ga sie
 ga sie se weic nyanc hopv
 zeiz nyei
 mv baac i nyungc zungv tin hungh oix mietc nzengc
 mienh nyei sin se maiv zeiz weic buangh liouh nyei jauv
 se weic fu sux ziouv
 ziouv yaac goux mbuo nyei sin
tin hungh bun ziouv nangh daaih
 tin hungh yaac oix longc ninh nyei qaqv bun mbuo aengx nangh daaih fih hnangv nyei
meih mbuo maiv hiuv fai
 meih mbuo nyei sin se giduc nyei sin nyei yietc nyungc
 hnangv naaic
 yie oix zuqc dorh giduc nyei sin mingh benx maaic buonv sin nyei m sieqv dorn nyei sin nyei yietc nyungc fai
 zungv maiv zeiz
meih mbuo maiv hiuv fai
 mienh hienx maaic buonv sin nyei m sieqv dorn ziouc caux wuov dauh benx yietc norm sin
 weic zuqc ging sou gorngv
ninh mbuo i dauh ziouc benx yietc norm sin mi aqv
mv baac haaix dauh caux ziouv gapv jienv
 wuov dauh ziouc caux ziouv benx yietc diuc hnyouv aqv
oix zuqc simv nqoi hienx nyei jauv
 mienh baamz nyei haaix nyungc zuiz se hoic maiv zuqc sin
 mv baac zoux hienx nyei sic se hoic ganh nyei sin
meih mbuo maiv hiuv fai
 meih mbuo nyei sin se singx lingh nyei dinc
 tin hungh bun daaih nyei singx lingh yiem meih mbuo gu nyuoz
 meih mbuo nyei sin se maiv zeiz meih mbuo ganh nyei
 se tin hungh nyei
weic zuqc tin hungh maaiz meih mbuo jaaix haic
 hnangv naaic
 meih mbuo oix zuqc longc meih mbuo nyei sin taaih tin hungh
