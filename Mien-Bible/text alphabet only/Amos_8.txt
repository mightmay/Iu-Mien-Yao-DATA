ziouv tin hungh bun yie buatc naaiv nyungc hinc yaangh nyei sic
 yie mangc ziouc buatc ndaan nqaai gorng nyei biouv
ninh naaic
aamotv aac
 meih buatc haaix nyungc
 yie dau
yie buatc ndaan nqaai gorng nyei biouv
   ziouv gorngv mbuox yie
yie nyei baeqc fingx
 i saa laa en mienh
 setv mueiz nyei ziangh hoc taux aqv
 yiem naaiv mingh yie maiv liouh ninh mbuo
ziouv tin hungh gorngv
wuov hnoi singx dinc  gu nyuoz baaux nzung nyei qiex ziouc tiuv benx nzauh nyiemv nyei qiex
 haaix ndau yaac maaih janx daic nyei sei camv haic
 guangc jienv sekv nzieqc nyei
meih mbuo caaiv dangx donx nyei mienh
 aengx mietc yiem deic bung nyei mienh jomc mienh wuov deix
 muangx naaiv deix waac maah
meih mbuo gorngv
  siang hlaax nyei zipv haaix zanc jiex mingh weic bun yie mbuo aengx duqv maaic laangh ziqc
   dingh gong hnoi haaix zanc jiex mingh
 yie mbuo ziouc aengx duqv maaic mbiauh witv
  maaic cuotv meih mbuo longc ga naaiv faix hlaau yaac bun jaax zinh hlang
 aengx longc waengc mienh nyei nziangx pienx mienh
meih mbuo longc nyaanh maaiz mienh jomc mienh
 longc laengc heh yienc dauh dangx donx mienh
 yaac zorqv maiv benx nyei mbiauh witv maaic bun mienh
ziouv
 dongh yaakopv taaih wuov dauh tin hungh
 houv waac gorngv
ninh mbuo zoux nyei yietc zungv waaic sic yie yietc liuz maiv la kuqv
ndau maiv zeiz weic naaiv deix sic ndanc dongz fai
 yiem deic bung gu nyuoz nyei mienh yaac oix zuqc nzauh nyiemv
 ziangh norm deic bung oix faaux hnangv nai aa ndaaih nor
 yaac zuqc mietv mingh mietv daaih aengx haapv njiec hnangv i yipv nyei nai aa ndaaih haapv njiec
ziouv tin hungh gorngv
taux wuov hnoi
lungh ziangx aanx nyei ziangh hoc yie oix bun mba hnoi ndortv mingh
 dorngz njang nyei ziangh hoc yie bun ndau beih hmuangx nzengc
yie oix bun meih mbuo jiex zipv nyei yinh wuic tiuv benx nzauh nyiemv nyei ziangh hoc
 yaac bun meih mbuo baaux nzung nyei yietc zungv qiex tiuv benx naanc zingh nzung
 yie oix bun meih mbuo yietc zungv sai jienv la maah ndie cou
 bun dauh dauh zuqc teix nzengc m nqorngv
  yie yaac oix bun meih mbuo nzauh nyiemv hnangv ganh nyei ndoqc dorn daic nor
 bun setv mueiz nyei ziangh hoc hnangv kouv haic nyei hnoi
ziouv tin hungh gorngv
 mangc maah
 hnoi nyieqc zungv oix taux
 yie oix bun deic bung buangh zuqc domh ngorc
 maiv zeiz ngorc hnaangx yaac maiv zeiz ngorc wuom
 ninh mbuo oix ngorc maiv duqv muangx ziouv nyei waac
ninh mbuo oix yiem naaiv diuh koiv youh jienv mingh taux wuov diuh koiv
 yiem baqv bung mingh taux dong bung
 tiux jiex naaiv
 tiux jiex wuov lorz ziouv nyei waac
 mv baac ninh mbuo lorz maiv buatc aqv
taux wuov hnoi
nzueic haic nyei sieqv caux henv nyei houh saeng laaix jaang nqaatv ziouc meih muangv nzengc
ziangv jienv saa maa lie nyei zienh nyeiz
 aa si maa
 houv waac wuov deix
 fai gorngv
  o ndaan aac
 yie ziangv jienv meih ziangh jienv nyei zienh houv waac
 fai  o mbe e qe mbaa aac
 yie ziangv jienv meih ziangh jienv nyei zienh houv waac
 naaiv deix mienh oix king njiec
 yietc liuz maiv haih jiez sin
