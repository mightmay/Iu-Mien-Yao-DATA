yopv ziouc dau
yie za gengh hiuv duqv se hnangv naaic
 mv baac mienh hnangv haaix nor haih yiem tin hungh nyei nza hmien benx zoux duqv horpc nyei mienh
se gorngv haaix dauh maaih hnyouv oix caux ninh nzaeng
 ninh gorngv yietc cin nzunc
 mienh yaac maiv haih dau yietc nzunc
tin hungh nyei hnyouv maaih cong mengh
 ninh nyei qaqv yaac henv
 haaix dauh haih ngaengc tin hungh yaac ngaengc duqv hingh
ninh qiex jiez wuov zanc
 ninh zorqv mbong mbienv nzuonx daaih
 ninh suiv mbong
 mbong zungv maiv hiuv
tin hungh nqamv baamh gen dongz cuotv ninh nyei dorngx
 ndau nyei ndiouh yaac dongz nzengc
ninh hatc mba hnoi
 mba hnoi ziouc maiv cuotv
 ninh aengx buang jienv zuangx hleix
ninh ganh nduqc dauh corng lungh
 yaac caaiv koiv nyei wuom laangc
ninh zeix ba dauv hleix caux siec muoz sieqv hleix
 faam cing hleix caux naamh bung nyei hleix
ninh zoux hlo haic nyei sic jiex ndaangc yie mbuo haih mengh baeqc
 zoux mbuoqc horngh nyei sic zungv saauv maiv hingh
tin hungh yangh yie nyei ga hlen jiex
 yie yaac mangc maiv buatc
 ninh yangh nza hmien maengx jiex
 yie yaac maiv hiuv
ninh zorqv ninh oix longc nyei
 maiv maaih haaix dauh haih laanh ninh
 haaix dauh gaamv naaic ninh
  meih zoux haaix nyungc
tin hungh maiv bun ninh nyei ga qiex fiu
 ninh bun tengx laa hapc wuov deix zuqc yiem ninh nyei zaux ndiev
wuov nyungc yie hnangv haaix nor haih dau ninh
 yie hnangv haaix nor haih ginv waac caux ninh luonx
maiv gunv yie maiv zoux dorngc
 yie yaac maiv haih dau ninh
 yie oix zuqc tov siemv yie wuov dauh korv lienh yie
se gorngv yie heuc ninh
 ninh yaac dau yie
 yie zungv maiv sienx ninh muangx yie nyei qiex
ninh longc domh nziaaux buonc mborqv yie
 bun yie zuqc mun nyei dorngx camv jienv faaux yaac maiv maaih gorn baengx
ninh zungv maiv bun yie tauv qiex
 daaux nzuonx bun yie nyei maengc kouv taux ndiev
se gorngv saaix qaqv
 mangc maah
 ninh ndongc haaix henv
 se gorngv weic siemv zuiz nyei jauv
 haaix dauh haih heuc ninh daaih
maiv gunv yie maiv dorngc
 yie ganh nyei nzuih oix dingc yie maaih zuiz
 maiv gunv yie maiv maaih dorngx nqemh
 ninh oix bun cing yie dorngc
yie maiv maaih dorngx nqemh
 mv baac yie maiv gunv ganh aqv
 yie youx haic yie nyei maengc
yietc zungv fih hnangv nzengc
 weic naaiv yie gorngv
 maiv gunv maiv maaih dorngx nqemh nyei mienh caux orqv mienh
 ninh mietc nzengc mi aqv
mienh zuqc zeqc naanc liemh zeih daic
 tin hungh jatv maiv zoux dorngc nyei mienh buangh nyei zeqc naanc
tin hungh zorqv baamh gen jiu bun yiem orqv mienh nyei buoz ndiev
 ninh buang jienv baamh gen siemv zuiz mienh nyei hmien
 se gorngv maiv zeiz ninh
 benx haaix dauh
yie nyei hnoi nyieqc jiex siepv hnangv saaix tiux nyei mienh tiux nor
 yie nyei hnoi liemh zeih jiex mi aqv
 yaac maiv buatc haaix nyungc longx
yie nyei hnoi jiex siepv hnangv siepv haic nyei nzangv nor
 hnangv domh jaangv njiec siepv zorqv ga naaiv nyanc
se gorngv yie gorngv
  yie oix la kuqv yie ngopv nyei sic
 yie oix guangc nqoi hmien nzauh nyei jauv
 zoux njien youh aqv
yie ziouc gamh nziex yie nyei yietc zungv kouv naanc
 weic zuqc yie hiuv duqv meih maiv funx yie maiv maaih dorngc nyei dorngx
yie zungv zuqc dingc zuiz
 wuov nyungc yie weic haaix diuc baeqc baeqc zoux kouv
se gorngv yie longc sorng nzaaux sin
 longc nzie nyei wuom nzaaux buoz
mv baac meih zoi yie ndortv kuotv
 liemh yie nyei lui houx oix youx yie
tin hungh maiv zeiz baamh mienh hnangv yie nor
 yie ziouc maiv haih caux ninh zoux sic
feix duqv maaih dauh yiem yie mbuo mbu ndongx tengx muangx
 yaac haih tengx yie mbuo i bung dunx sic
tov tin hungh zorqv nqoi ninh nyei biaav maiv mborqv yie
 yaac tov maiv dungx zoux gamh nziex nyei sic haeqv yie
wuov nyungc yie ziouc gorngv waac yaac maiv gamh nziex ninh
 weic zuqc yie hiuv duqv yie nyei hnyouv maiv hnangv naaic
