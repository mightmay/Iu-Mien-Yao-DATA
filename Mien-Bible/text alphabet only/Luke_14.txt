maaih norm dingh gong hnoi
 yesu mingh dauh zoux hlo nyei faa li si mienh nyei biauv nyanc hnaangx
 mienh yaac longx longx nyei mangc jienv ninh
maaih dauh mienh butv baengc fouh daaih lorz yesu
yesu naaic gaax faa li si mienh caux njaaux leiz nyei fin saeng
longc dingh gong hnoi zorc baengc
 dorngc mbuo nyei leiz fai maiv dorngc
mv baac ninh mbuo maiv ko lo
 yesu ziouc zorc longx wuov dauh mienh
 mbuox ninh mingh aqv
yesu naaic gaax ninh mbuo
se gorngv dingh gong hnoi meih mbuo haaix dauh maaih dauh lorh fai maaih dauh ngongh caqv bouc ndortv kuotv
 meih mbuo maiv zeiz liemh zeih mingh zorqv cuotv fai
mv baac maiv maaih haaix dauh maaih waac dau
yesu buatc cingv daaih nyei kaeqv mienh kungx ginv zueiz jiex maengx bung dieh
 ninh ziouc gorngv naaiv diuh waac beiv bun ninh mbuo muangx
ninh gorngv
mienh cingv meih mingh cing jaa yinh maiv dungx mingh zueiz dieh gorn
 nziex biauv ziouv cingv daaih nyei kaeqv maaih dauh gauh hlo meih mv bei
biauv ziouv cingv meih mbuo i laanh daaih ninh ziouc oix zuqc daaih mbuox meih
  oix zuqc simv nqoi bun naaiv laanh mienh zueiz naaiv
  meih ziouc nyaiv haic aqv
 oix zuqc suiv mingh zueiz ndiev maengx bung
bieqc yinh wuov zanc
 meih oix zuqc zueiz ndiev maengx bung
 hnangv naaic biauv ziouv oix mbuox meih
  gorx aac
 faaux jiex maengx bung zueiz oc
  caux meih zoux kaeqv wuov deix ziouc taaih meih aqv
haaix dauh taaih ninh ganh zoux hlo
 wuov dauh oix zuqc zoux faix
 haaix dauh nyiemc ganh zoux faix
 wuov dauh oix duqv zoux hlo
yesu mbuox cingv ninh daaih wuov dauh biauv ziouv
meih haaix zanc cingv kaeqv daaih nyanc hnaangx
 maiv dungx cingv meih nyei loz gaeng doic
 muoz doic
 cien ceqv fai laangz zaangc nyei butv zoih mienh
 m nziex ninh mbuo oix cingv meih mingh winh meih nyei en zingh
meih mbenc hnaangx cingv kaeqv
 oix zuqc cingv mienh jomc mienh
 zaux mbai
 buoz zaux waaic caux m zing maengh m zing mbuov nyei mienh
hnangv naaic meih ziouc duqv njien youh aqv
 weic zuqc ninh mbuo maiv haih winh bun meih
 zuov kuv mienh nangh daaih wuov hnoi
 tin hungh oix winh bun meih
maaih laanh mienh caux yesu juangc dieh nyanc hnaangx haiz naaiv deix waac ninh ziouc mbuox yesu
haaix dauh duqv yiem tin hungh nyei guoqv nyanc wuov norm yinh nyei hnaangx
 wuov dauh maaih njien youh aqv
yesu gorngv mbuox ninh
maaih laanh mienh mbenc norm yinh hlo nyei yaac cingv kaeqv camv
taux nyanc nyei ziangh hoc
 ninh heuc ninh nyei bou mingh mbuox cingv liuz nyei kaeqv mienh
  daaih aqv oc
 nyungc nyungc mbenc ziangx aqv
mv baac wuov deix mienh yietc zungv kungx gorngv tuix zingh waac
 da yietv dauh gorngv
  yie maaiz nzong ndeic
 oix zuqc mingh mangc dangh
 meih nzuonx mingh mbuox meih nyei ziouv
 yie maiv duqv mingh mv baac laengz zingh aqv
 mbenc sung longx aqv
aengx maaih dauh gorngv
  yie maaiz duqv biaa doix ngongh oix zuqc dorh mingh seix mangc gaax
 meih nzuonx mingh mbuox meih nyei ziouv
 yie maiv duqv mingh mv baac laengz zingh aqv
 mbenc sung longx aqv
aengx maaih dauh gorngv
  yie coqv hoqc longc jienv auv
 maiv haih mingh aqv
bou nzuonx mingh zorqv naaiv deix jauv louc mbuox ninh nyei ziouv
 biauv ziouv qiex jiez haic
 ninh mbuox ninh nyei bou
  gaanv mingh mungv zaangc domh jaai fiuv horngc lorz mienh jomc mienh
 waaic fangx nyei
 m zing maengh m zing mbuov nyei
 caux zaux mbai nyei mienh
maiv lauh wuov dauh bou nzuonx daaih gorngv
  domh gorx aac
 yie ei meih nyei waac zoux liuz aqv
 mv baac corc maaih dorngx kungx nyei
ziouv aengx mbuox wuov dauh bou
  oix zuqc cuotv mingh zueih domh jauv fiuv jauv lorz jienv mingh
 buatc haaix dauh oix zuqc aapv jienv ninh mbuo daaih
 ziouc duqv mienh buangv yie nyei biauv aqv
yie mbuox meih mbuo
 dongh yie cingv ndaangc wuov deix mienh
 maiv maaih yietc laanh haih duqv seix yie nyei lai hnaangx nyei mueix
mienh camv nyei gan jienv yesu mingh
 yesu ziouc huin nzuonx mbuox ninh mbuo
haaix dauh daaih lorz yie yaac maiv hnamv yie gauh camv hnamv ninh nyei diex maac
 ninh nyei auv caux fu jueiv caux muoz doic
 liemh ninh ganh nyei maengc
 wuov dauh maiv haih zoux yie nyei sai gorx
haaix dauh maiv ndaam jienv ninh ganh nyei ziepc nzaangc jaax gan jienv mingh
 wuov dauh yaac zoux maiv duqv yie nyei sai gorx
se gorngv meih mbuo maaih dauh oix gomv norm biauv
 ninh maiv zeiz jaa ndaangc zueiz jienv funx mangc gaax nyaanh gaux zoux duqv ziangx fai maiv ziangx
ninh maiv funx ndaangc nor
 zoux gau taux ndaamv jauv ndaamv jung ziouc guangc jienv
 haaix dauh buatc yaac jatv ninh
ninh mbuo oix gorngv
  naaiv dauh lov jiez gorn gomv yaac maiv maaih banh zeic gomv maiv ziangx
fai se gorngv maaih dauh hungh oix mingh caux ganh dauh hungh mborqv jaax
 ninh maiv zeiz oix zueiz jienv funx mangc gaax ninh nyei yietc waanc baeng haih mborqv duqv wuov dauh nyei i waanc baeng hingh fai maiv hingh
funx daaih mborqv maiv hingh nor
 wuov deix i waanc corc yiem go nyei
 ninh oix zuqc paaiv mienh mingh ndaangc tov gorngv horpc
fih hnangv nyei
 meih mbuo haaix dauh maiv siev jienv guangc meih maaih nyei yietc zungv
 maiv haih zoux maiv duqv yie nyei sai gorx
nzauv se longx nyei
 mv baac se gorngv nzauv nyei mueix tuix zaamv mingh
 hnangv haaix nor noic duqv nzaaih daaih
zoux buonx an ndeic yaac maiv lamh longc
 dox guangc ngongh nqaiv ndui zoux buonx yaac maiv duqv
 oix zuqc guangc hnangv
haaix dauh maaih m normh oix zuqc baeng m normh muangx longx
