o yie nyei bou
 yaakopv aac
 yie ginv daaih nyei i saa laa en mienh aac
 muangx maah
meih yiem gu nguaaz mbuoqc wuov zanc yie zeix meih cuotv daaih yaac oix tengx meih
 yie
 ziouv
  hnangv naaiv nor gorngv
 o yie nyei bou
 yaakopv aac
 yie ginv daaih nyei mienh
 ye su lun
 maiv dungx gamh nziex
yie oix dox wuom njiec bun jaang nqaatv nyei mienh
 bun ndoqv liouc njiec ndau nqaai
 yie oix dox yie nyei singx lingh njiec meih nyei hoz doic
 yaac ceix fuqv bun meih nyei zeiv fun
ninh mbuo oix cuotv daaih hnangv yiem miev ciangv nyei miev nor
 yaac hnangv suiv liemh ndiangx ziangh maaih wuom liouc jienv nyei ndoqv hlen
naaiv dauh oix gorngv
  yie se ziouv nyei
  aengx maaih dauh oix cuotv mbuox gan yaakopv heuc
 aengx maaih dauh fiev jienv ninh nyei buoz
  benx ziouv  nyei mi aqv
  yaac cuotv ninh mbuo ganh nyei mbuox gan i saa laa en
ziouv
 se i saa laa en nyei hungh
 zuoqc i saa laa en wuov dauh
 nernh jiex nyei ziouv hnangv naaiv nor gorngv
  yie zoux gorn yaac zoux setv mueiz
 cuotv liuz yie
 maiv maaih ganh dauh tin hungh
wuov nyungc maaih haaix dauh hnangv yie
 gunv bun ninh zunh aqv
 bun ninh gorngv mengh yaac zueih yietc zueih nyeic nyei mbuox yie
 yiem yie liepc yie loz hnoi nyei baeqc fingx daaih maaih haaix nyungc sic cuotv
 aengx oix maaih haaix nyungc sic cuotv
 bun ninh jaa ndaangc gorngv oix maaih haaix nyungc
maiv dungx gamh nziex
 maiv dungx hnyouv huaang
 yie zorqv naaiv deix sic jaa ndaangc gorngv mbuox meih mbuo lauh haic aqv maiv zeiz
 meih mbuo yaac zoux yie nyei zorng zengx mienh
 cuotv liuz yie
 maaih ganh dauh tin hungh fai
 za gengh maiv maaih ganh norm la bieiv
 yie maiv hiuv ganh norm
da faanh zoux miuc fangx nyei mienh se maiv lamh longc
 ninh mbuo funx jaaix nyei se maiv zic zinh
 ninh mbuo nyei zorng zengx mienh mangc maiv buatc yaac maiv hiuv
 ninh mbuo ziouc zuqc nyaiv
haaix dauh zoux zienh nyei fangx fai dox miuc fangx se zoux tengx maiv duqv haaix nyungc nyei fangx
mangc maah
 caux ninh zoux doic nyei mienh yietc zungv yaac oix zuqc nyaiv
 zoux zaangc nyei mienh m daaih baamh mienh hnangv
 bun ninh mbuo daaih zunv
 bun ninh mbuo souv jienv
 ninh mbuo ziouc gamh nziex haic
 lomh nzoih zuqc nyaiv
hlieqv zaangc zorqv hlieqv an louh douz buov
 yaac longc ninh nyei jaa sic daav
 ninh longc hlieqv zueih caux ninh henv haic nyei buoz daav daaih
 ninh hnyouv sie
 maiv maaih qaqv
 ninh maiv hopv wuom
 ziouc mau aqv
ndiangx zaangc baeng hlaang ndorqc
 aengx longc batv waaz cuotv fangx
 aengx longc zuqc zuqc daaih
 longc ga naaiv guetv huing junh
 ninh zoux mienh nyei fangx yaac hnangv mienh nor nzueic nyei
 an jienv biauv
ninh goix si ndaa zongh ndiangx
 fai yiem wuov lomc ginv diuh saibatc zongh fai mba ong zuei ndiangx
 fai ninh zuangx zungh ndiangx zuov mbiungc bun ndiangx hlo daaih
naaiv deix ndiangx
 mienh longc zoux zaangh buov
 ninh longc deix buov douz nzaaux tengx ganh siouv fai longc ziqv njuov
 ninh yaac longc zoux zienh nyei fangx daaih zaangc
 ninh diu dauh miuc fangx yaac gueic njiec baaix
ninh zorqv buonc buov douz
 yiem wuov ziqv orv nyanc beuv
 ninh nzaaux douz yaac gorngv
 yie siouv haic
 yie buatc douz mi aqv
zengc njiec nyei ndiangx ninh longc zoux dauh zienh
 benx ninh nyei miuc fangx
 ninh ziouc puoqv njiec baaix
 aengx daux gaux gorngv
tov njoux yie
 meih zoux yie nyei zienh
ninh mbuo maiv hiuv duqv yaac maiv haih mengh baeqc
 weic zuqc ziouv buang jienv ninh mbuo nyei m zing
 ninh mbuo cingx mangc maiv buatc
 ninh mbuo nyei hnyouv zuqc zotv jienv
 ziouc maiv haih mengh baeqc
maiv maaih haaix dauh hnamv taux
 maiv maaih haaix dauh maaih cong mengh fai haih bieqc hnyouv ziouc gorngv
yie longc yietc buonc zoux zaangh buov douz
 ziqv njuov
 ziqv orv nyanc
 yie oix zuqc longc zengc njiec nyei ndiangx zoux gamh nziev nyei ga naaiv fai
 yie oix zuqc gueic njiec baaix nqanx ndiangx fai
ninh longc saaiv dorngx nyanc hopv
 ninh ganh nyei hnyouv nduov ninh mingh dorngc
 ninh maiv haih njoux ninh ganh yaac maiv haih gorngv
yiem yie nyei mbiaauc jieqv buoz naaiv dauh miuc fangx se jaav nyei
o yaakopv aac
 jangx jienv naaiv deix sic
 i saa laa en aac
 meih zoux yie nyei bou
 yie zeix meih daaih weic zoux yie nyei bou
 o i saa laa en aac
 yie zungv maiv la kuqv meih
yie sortv guangc meih zoux dorngc yie nyei sic hnangv mbuonx meih baamz nyei zuiz hnangv lungh ndorm nyei mouc
 oix zuqc nzuonx daaih lorz yie weic zuqc yie zuoqc liuz meih aqv
o lungh aac
 njien youh nyei baaux nzung weic zuqc ziouv  hnangv naaiv nor zoux
 o ndau ndo nyei dorngx
 oix zuqc heuc mbui
 o zuangx mbong aac
 oix zuqc cuotv qiex baaux nzung
 o ndiangx lomc caux yiem lomc nyei diuh diuh ndiangx yaac oix zuqc baaux
 weic zuqc ziouv  zuoqc yaakopv
 yaac yiem i saa laa en duqv mienh taaih
ziouv
 dongh zuoqc meih wuov dauh
 se meih yiem gu nguaaz mbuoqc ninh zeix meih daaih wuov dauh
 hnangv naaiv gorngv
yie se ziouv
  dongh zeix maanc muotc wuov dauh
 yie ganh nduqc dauh corng lungh
 yie taan nqoi ndau beih wuov zanc
 maaih haaix dauh caux yie yiem
yie bun gorngv zinh hoz waac nyei mienh nyei waac benx gorngv baeqc nyei waac
 bun mbouv guaax nyei mienh maiv nzang maiv nziepv nyei
 yie bun cong mengh mienh nyei waac mbienv mingh
 bun ninh mbuo hiuv nyei jauv hngongx mi aqv
yie bun yie nyei bou nyei waac cuotv daaih zien
 yaac ziux yie nyei douc fienx mienh gorngv nyei waac zoux ziangx
 ninh mbuo gorngv
  ye lu saa lem zungv oix maaih mienh yiem
  yaac gorngv taux yu ndaa
  yu ndaa nyei zingh aengx duqv liepc daaih
 mbaang waaic nyei dorngx yie aengx duqv ceix jiez
yie mbuox ndo nyei wuom
  oix zuqc nqaai maah
 yie oix bun meih nyei ndaaih nqaai nzengc
yie yaac gorngv taux sailatv
  ninh zoux yie nyei goux yungh nyei mienh
 ninh yaac oix ei jienv yie nyei za eix zoux
 ninh oix gorngv taux ye lu saa lem
oix zuqc aengx ceix jiez daaih
 yaac gorngv taux zaangc tin hungh nyei biauv
  oix zuqc liepc gorn ndoqv
