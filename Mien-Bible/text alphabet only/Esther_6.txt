wuov muonz hungh diex bueix maiv njormh
 ninh ziouc paaiv mienh mingh dorh hungh douh sou
 dongh fiev jienv zic duqv jangx nyei sic
 daaih doqc bun ninh muangx
yiem wuov sou buatc fiev jienv mo nde kai hiuv duqv ziouc gorngv cuotv hungh diex nyei i dauh zuov gaengh jien
 mbikc taa naa caux teletv
 daav za eix daix aa haa su e latv hungh
hungh diex naaic gaax
weic naaiv deix sic yie mbuo bun jiex haaix nyungc zingh nyeic fai zoux haaix nyungc taaih jiex ninh
 fu sux hungh diex nyei jien dau
maiv gaengh bun jiex haaix nyungc
hungh diex naaic
ih zanc maaih haaix dauh yiem hungh dinc nyei laatc gu nyuoz maengx
 wuov zanc haamaan jang jang bieqc laatc gaengh daaih oix tov hungh diex bun zorqv mo nde kai dorh mingh ninh liuc leiz ziangx nyei ndiux jaang dorngx
hungh nyei jien dau
haamaan souv jienv laatc gu nyuoz
 hungh diex gorngv
heuc ninh bieqc daaih maah
haamaan bieqc daaih
 hungh diex ziouc naaic ninh
se gorngv yie buangv hnyouv oix taaih laanh mienh
 yie horpc zuqc hnangv haaix nor zoux
 haamaan yiem hnyouv hnamv
hungh diex oix taaih nyei mienh maiv zeiz yie nor
 aengx maaih haaix laanh
ninh ziouc dau hungh diex
weic hungh diex buangv hnyouv taaih nyei mienh
oix zuqc zorqv hungh diex zuqv jiex nyei domh lui ndaauv caux geh jiex nyei maaz
 se maaih hungh diex nyei jangx hoc yiem maaz nyei m nqorngv
aengx zorqv lui caux maaz jiu bun dauh zoux gauh hlo jiex nyei jien
 bun wuov dauh domh jien tengx dongh hungh diex buangv hnyouv taaih wuov laanh mienh zuqv jienv hungh lui
 bun geh jienv maaz
 oix zuqc ken jienv gan zingh nyei hei horngc
 yiem wuov ndaangc maengx heuc jienv
 zunh jienv mingh gorngv
  hungh diex buangv hnyouv taaih nyei mienh se hnangv naaiv aqv
hungh diex gorngv mbuox haamaan
gaanv mingh zorqv domh lui ndaauv caux maaz daaih yaac ziux meih gorngv nyei waac zoux weic taaih zueiz jienv hungh dinc nyei laatc gaengh wuov laanh yiutai mienh
 mo nde kai
 ziux meih gorngv nyei waac maiv dungx bungx ndortv yietc nyungc
haamaan ziouc dorh hungh diex nyei domh lui ndaauv tengx mo nde kai zuqv jienv
 aengx dorh maaz bun ninh geh jienv ziouc ken jienv maaz gan zingh nyei hei horngc mingh
 ninh yiem wuov ndaangc maengx heuc jienv gorngv
hungh diex buangv hnyouv taaih nyei mienh se hnangv naaiv aqv
nqa haav mo nde kai nzuonx hungh dinc nyei laatc gaengh
 haamaan cietv nzauh betv yieqv nyei buang jienv m nqorngv
 gaanv jienv nzuonx ninh ganh nyei biauv
zorqv ninh buangh nyei yietc zungv sic mbuox ninh nyei auv
 se e letv
 caux ninh nyei zuangx loz gaeng doic
 ninh nyei auv
 se e letv
 caux tengx ninh caangh laangh nyei mienh gorngv
meih yiem mo nde kai nyei nza hmien jiez gorn suei
 ninh m daaih yiutai mienh
 meih ziouc maiv haih hingh aqv
 zungv oix zuqc baaic nzengc
ninh mbuo caux haamaan corc gorngv jienv waac wuov zanc
 hungh diex nyei jien daaih taux yaac dorh haamaan gaanv mingh nyanc e se te mbenc ziangx nyei lai hnaangx
