naaiv se yie oix mingh meih mbuo naaic da faam nzunc
 ging sou gorngv
gox mienh nyei sic oix zuqc maaih i buo laanh zorng zengx mienh dongh joux waac gorngv cingx funx zien
yie donv jiex zinh ndaangc baamz zuiz wuov deix caux zuangx mienh
 ih zanc yie maiv caux meih mbuo yiem naaic
 yie aengx donv nzunc
 hnangv yie mingh da nyeic nzunc donv jiex wuov nor
 se yie aengx mingh nzunc meih mbuo naaic
 yie zungv maiv nyaangc ninh mbuo haaix dauh baamz zuiz nyei mienh aqv
hnangv naaic
 meih mbuo haih samx duqv cuotv giduc longc yie gorngv ninh nyei waac
 giduc mbenc meih mbuo nyei sic ninh yaac maiv mau
 daaux nzuonx ninh oix yiem meih mbuo mbu ndongx cuotv ninh nyei domh qaqv
maiv gunv giduc weic mau zuqc ding ziepc nzaangc jaax
 tin hungh nyei domh qaqv bun ninh ziangh jienv
 yie mbuo yaac hnangv ninh nor mau
 mv baac yie mbuo weic tin hungh nyei qaqv duqv caux giduc ziangh jienv ziouc kaux ninh mbenc meih mbuo nyei sic
meih mbuo oix zuqc zaah ganh mangc gaax
 meih mbuo za gengh sienx yesu giduc fai maiv sienx
 oix zuqc kauv meih mbuo ganh
 meih mbuo maiv hiuv duqv giduc yesu yiem meih mbuo gu nyuoz fai
 cuotv liuz meih mbuo kauv maiv duqv nor
 meih mbuo hiuv nyei
yie sienx meih mbuo hiuv duqv yie mbuo yaac kauv duqv nyei
yie mbuo daux gaux tengx meih mbuo tov tin hungh
 maiv oix meih mbuo zoux haaix nyungc waaic sic
 naaiv maiv zeiz weic bun cing yie mbuo kauv duqv longx
 se weic bun meih mbuo zoux duqv horpc
 maiv gunv buatc hnangv yie mbuo kauv maiv duqv
yie mbuo maiv haih zoux haaix nyungc zaeqv zien leiz
 kungx weic zien leiz zoux hnangv
yie mbuo haaix zanc mau
 meih mbuo henv
 yie mbuo a hneiv nyei
 ziouc daux gaux tov tin hungh bun meih mbuo benx dunh yunh nyei mienh
weic naaiv yie maiv caux meih mbuo yiem nyei ziangh hoc yie cingx fiev naaiv zeiv fienx
 zuov yie taux meih mbuo naaic yie ziouc maiv zuqc longc ziouv bun yie nyei hatc maaz hniev hniev nyei mbenc meih mbuo nyei sic
 ziouv bun yie nyei hatc maaz se weic ceix meih mbuo
 maiv zeiz weic caeqv meih mbuo
setv mueiz yie aengx maaih deix waac
 zuangx gorx youz aac
 baengh orn nyei yiem oc
 oix zuqc zoux taux benx dunh yunh nyei mienh
 oix zuqc ei jienv yie kuinx nyei waac zoux
 oix zuqc horpc fim dongh eix
 baengh orn nyei yiem
 hnamv mbuo yaac ceix baengh orn bun mbuo nyei tin hungh ziouc caux meih mbuo yiem
meih mbuo oix zuqc zoux hnyouv cing nzengc
 longc zom hmien naaic baengh orn
sienx tin hungh nyei zuangx mienh jangx taux meih mbuo
tov ziouv yesu giduc ceix en bun meih mbuo zuangx mienh
 tov bun meih mbuo hiuv duqv tin hungh hnamv meih mbuo
 yaac tov singx lingh bun meih mbuo laanh caux laanh jiu tong
