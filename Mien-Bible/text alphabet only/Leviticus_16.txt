aalon nyei i dauh dorn mingh fatv ziouv ziouc daic mi aqv
 nqa haav ziouv gorngv mbuox mose
oix zuqc mbuox meih nyei gorx
 aalon
 maiv dungx zanc zanc bieqc mbaeqc gaengh ndie gu nyuoz wuov qongx
 se gauh cing nzengc jiex wuov qongx
  dongh ziouv ceix en nyei weic yiem laengz ngaengc waac faang gu nguaaic wuov norm dorngx
 nziex ninh zungv zuqc daic
 weic zuqc yie oix yiem mbuonx hinc cuotv ceix en nyei weic gu nguaaic
aalon oix bieqc cing nzengc jiex nyei dorngx
 ninh oix zuqc hnangv naaiv nor zoux
 oix zuqc longc dauh ngongh gouv caan ziec weic fiqv zuiz yaac longc dauh ba gi yungh gouv weic buov ziec
oix zuqc zuqv jienv la maah ndie nyei cing nzengc lui ndaauv yaac zuqv jienv la maah ndie nyei houx
 sai jienv jaaiv nyei la maah ndie
 aengx zorqv la maah ndie nyei m nqorngv beu beu jienv m nqorngv
 naaiv se cing nzengc nyei lui houx ziouc oix zuqc longc wuom nzaaux nzengc sin cingx zuqv jienv
oix zuqc yiem i saa laa en nyei zuangx mienh gu nyuoz zorqv cuotv i dauh yungh gouv ziec weic fiqv zuiz yaac zorqv dauh ba gi yungh gouv weic buov ziec
aalon oix zuqc zorqv fiqv ganh nyei zuiz wuov dauh ngongh gouv ziec weic fiqv ganh nyei zuiz caux ganh nyei biauv zong mienh nyei zuiz
ninh oix zuqc aengx zorqv wuov deix i dauh yungh gouv yiem wuic buangh ndopv liuh nyei gaengh ndaangc fongc horc bun ziouv
aalon oix zuqc weic naaiv deix i dauh yungh gouv dingc maengc mangc
 yietc dauh ndortv benx ziouv nyei
 yietc dauh benx teix zuiz nyei yungh gouv
aalon ziouc zorqv ndortv benx ziouv nyei buonc wuov dauh yungh gouv ziec weic fiqv zuiz
mv baac ndortv benx teix zuiz wuov dauh yungh oix zuqc liemh nangh fongc horc bun ziouv weic fiqv zuiz
 ziouc fungx guangc wuov deic bung huaang teix zuiz
aalon oix zuqc zorqv fiqv ganh nyei zuiz wuov dauh ngongh gouv daix daaih ziec fiqv ganh nyei zuiz caux biauv zong mienh nyei zuiz
ninh oix zuqc aengx zorqv hung louh dapv buangv yiem ziouv nyei nza hmien nyei ziec dorngh nyei douz taanx nangh caux i nyau zong muonc nyei hung
 dorh jienv bieqc mbaeqc gaengh ndie gu nyuoz
oix zuqc yiem ziouv nyei nza hmien zorqv hung an jienv douz gu nguaaic bun hung sioux faaux om jienv ceix en nyei weic
 laengz ngaengc waac faang gu nguaaic
 weic bun ganh maiv zuqc daic
ninh oix zuqc aengx zorqv deix ngongh gouv nyei nziaamv longc buoz ndoqv tiu nziaamv mingh guoqv ceix en nyei weic nza hmien
 aengx longc buoz ndoqv coqv nziaamv tiu mingh ceix en nyei weic nza hmien maengx siec nzunc
aalon oix zuqc daix weic tengx zuangx baeqc fingx ziec fiqv zuiz wuov dauh yungh
 zorqv deix yungh nziaamv dorh bieqc mbaeqc gaengh ndie gu nyuoz
 ninh oix zuqc coqv yungh nziaamv tiu mingh guoqv ceix en nyei weic gu nguaaic maengx caux nza hmien maengx
 hnangv longc ngongh gouv nyei nziaamv zoux wuov nor
hnangv naaic
 aalon ziouc weic gauh cing nzengc jiex wuov qongx fiqv zuiz
 se laaix i saa laa en mienh nyei uix caux ngaengc ziouv nyei sic yaac laaix ninh mbuo nyei yietc zungv zuiz
 aalon yaac oix zuqc hnangv naaiv zoux weic wuic buangh nyei ndopv liuh
 laaix yiem maaih uix nyei baeqc fingx mbu ndongx
yiem aalon bieqc gauh cing nzengc jiex wuov qongx fiqv zuiz nyei ziangh hoc
 maiv dungx maaih mienh yiem ndopv liuh gu nyuoz
 zuov taux weic ganh
 caux biauv zong mienh
 caux i saa laa en nyei zuangx mienh fiqv liuz zuiz cuotv daaih
aalon cuotv daaih oix zuqc aengx mingh taux yiem ziouv nyei nza hmien nyei ziec dorngh wuov
 weic ziec dorngh fiqv zuiz
 ninh oix zuqc aengx zorqv deix ngongh gouv nyei nziaamv caux yungh nyei nziaamv zaix biei bung ziec dorngh nyei jorng
yaac longc buoz ndoqv coqv nziaamv tiu mingh ziec dorngh siec nzunc weic saax ziec dorngh nyei uix
 se yiem i saa laa en mienh zuqc daaih nyei uix
 hnangv naaiv zoux
 ziec dorngh ziouc cing nzengc mi aqv
aalon weic gauh cing nzengc jiex wuov qongx caux wuic buangh nyei ndopv liuh caux ziec dorngh fiqv liuz zuiz
 ninh oix zuqc zorqv nangh nyei wuov dauh yungh fungx bun ziouv
ninh ziouc longc sung buoz maan jienv nangh wuov dauh yungh nyei m nqorngv
 nyiemc i saa laa en nyei zuangx mienh zoux hnyouv ngaengc
 zoux orqv
 caux zoux nyei yietc zungv zuiz
 an jienv yungh nyei m nqorngv
 nqa haav bun dauh paaiv ziangx nyei mienh daaih dorh yungh mingh bungx wuov deic bung huaang
wuov dauh yungh ziouc teix ninh mbuo nyei yietc zungv zuiz taux norm lengh nyei dorngx
 yiem naaic bungx yungh bieqc deic bung huaang mingh
nqa haav aalon oix zuqc bieqc wuic buangh nyei ndopv liuh gu nyuoz yienc nqoi dongh ninh zuqv jienv bieqc gauh cing nzengc jiex wuov qongx wuov deix la maah ndie nyei lui houx
 an jienv wuov
ninh oix zuqc yiem norm cing nzengc dorngx longc wuom nzaaux sin aengx zuqv jienv yietc gau zuqv nyei sai mienh lui
 nqa haav oix zuqc cuotv mingh weic ganh yaac weic baeqc fingx zorqv ga naaiv buov ziec fiqv ganh nyei zuiz caux baeqc fingx nyei zuiz
oix zuqc aengx zorqv ziec weic fiqv zuiz wuov dauh saeng kuv nyei hmei an wuov ziec dorngh buov
dorh teix zuiz nyei yungh mingh bungx wuov dauh mienh oix zuqc nzox lui houx
 longc wuom nzaaux sin
 ziouc bieqc ndopv liuh ciangv duqv aqv
zoux ziec fiqv zuiz nyei ngongh gouv caux yungh gouv
 dongh aalon dorh nziaamv bieqc gauh cing nzengc jiex wuov qongx fiqv zuiz wuov deix saeng kuv
 oix zuqc bienh cuotv ga nyiec ziqc ndopv liuh ciangv
 ndopv
 orv caux nqaiv oix zuqc longc douz buov nzengc
buov naaiv deix ga naaiv wuov dauh mienh oix zuqc nzox lui houx
 longc wuom nzaaux sin
 nqa haav bieqc ndopv liuh ciangv duqv aqv
naaiv se meih mbuo oix zuqc yietc liuz gan nyei leiz
 mouz hnyangx taux cietv hlaax saeng ziepc
 meih mbuo oix zuqc zei maiv nyanc haaix nyungc
 yaac maiv dungx zoux haaix nyungc gong
 maiv gunv buonv deic mienh fai yiem meih mbuo mbu ndongx nyei ganh fingx mienh
weic zuqc yiem naaiv norm hnoi oix zuqc weic meih mbuo fiqv zuiz
 bun meih mbuo cing nzengc daaih
 hnangv naaiv
 meih mbuo ziouc yiem ziouv nyei nza hmien cing nzengc
 leih ndutv meih mbuo nyei yietc zungv zuiz
naaiv se dingh gong hnoi
 oix zuqc hitv kuonx
 meih mbuo oix zuqc longc hnyouv zei maiv nyanc haaix nyungc
  se yietc liuz oix zuqc gan nyei leiz
duqv longc youh orn daaih nzipc ninh nyei die zoux sai mienh wuov dauh oix zuqc zuqv cing nzengc nyei la maah ndie lui houx tengx fiqv zuiz
ninh oix zuqc weic gauh cing nzengc jiex wuov qongx caux wuic buangh nyei ndopv liuh caux ziec dorngh fiqv zuiz
 yaac oix zuqc weic zuangx sai mienh caux zuangx baeqc fingx fiqv zuiz
naaiv se meih mbuo yietc liuz oix zuqc gan nyei leiz
 oix zuqc weic i saa laa en mienh nyei yietc zungv zuiz yietc hnyangx fiqv yietc nzunc
 mose ziouc ziux ziouv paaiv nyei waac zoux ziangx
