maaih baeqc fingx caux ninh mbuo nyei auv qaqv
 ngopv ninh mbuo nyei gorx youz
 yiutai mienh
maaih deix gorngv
yie mbuo caux yie mbuo nyei dorn jueiv naamh nyouz camv haic
 yie mbuo qiemx zuqc duqv hnaangx nyanc weic yungz yie mbuo nyei maengc
maaih deix gorngv
laaix ngorc hnaangx
 yie mbuo oix zuqc dorngx jienv yie mbuo nyei lingh deic
 a ngunc huingx caux yie mbuo nyei biauv weic duqv hnaangx nyanc
aengx maaih deix gorngv
yie mbuo oix zuqc gaav nyaanh daaih cuotv lingh deic caux a ngunc huingx nyei nzou zinh bun hungh diex
yie mbuo caux yie mbuo nyei gorx youz dongh fingx yiutai mienh
 yie mbuo nyei naamh nyouz caux ninh mbuo nyei naamh nyouz yaac fih hnangv nyei
 mv baac yie mbuo oix zuqc bun yie mbuo nyei dorn
 yie mbuo nyei sieqv
 zoux mienh nyei nouh
 maaih deix yie mbuo nyei sieqv zungv zuqc zoux nouh mi aqv
 yie mbuo yaac maiv haih tengx maiv duqv ninh mbuo
 weic zuqc yie mbuo nyei lingh deic caux a ngunc huingx zuqc mienh zorqv mi aqv
yie haiz naaiv deix mienh qaqv gorngv nyei waac
 yie qiex jiez haic
yie longx longx nyei hnamv taux naaiv deix sic ziouc gox zoux hlo zoux jien nyei mienh
 yie gorngv
meih mbuo gorqv mienh bungx zaeqv bun meih mbuo juangc fingx nyei gorx youz yaac longc leic
    yie ziouc heuc mienh camv gapv zunv weic mbenc sung naaiv diuh jauv
yie gorngv
ziux yie mbuo haih zoux duqv nyei
 yie mbuo zuoqc mbuo nyei gorx youz nzuonx
 dongh zuqc maaic bun janx nyei yiutai mienh
 daaux nzuonx meih mbuo ih zanc maaic meih mbuo nyei gorx youz weic bun yie mbuo oix zuqc zuoqc nzuonx maiv zeiz
 ninh mbuo ziouc sekv sekv nyei
 zungv lorz maiv duqv waac dau
yie aengx gorngv
meih mbuo hnangv naaiv nor zoux se maiv horpc
 meih mbuo zoux sic oix zuqc gamh nziex
 taaih mbuo nyei tin hungh
 weic beu jienv
 maiv bun mbuo nyei win wangv daanh mbuo maiv zeiz
yie caux yie nyei gorx youz caux yie nyei gong mienh fih hnangv nyei gaav nyaanh gaav mbiauh bun mbuo nyei gorx youz
 mv baac oix zuqc guangc njiec
 maiv dungx longc leic
ih zanc oix zuqc zorqv ninh mbuo nyei lingh deic
 a ngunc huingx
 ga lanv biouv huingx caux ninh mbuo nyei biauv tuix nzuonx
 liemh meih mbuo duqv ninh mbuo nyei leic
 se duqv nyaanh
 mbiauh
 siang a ngunc diuv caux ga lanv youh yietc baeqv gouv nyei yietc gouv yaac oix zuqc tuix nzuonx
zoux hlo nyei mienh gorngv
yie mbuo zungv oix tuix nzuonx yaac maiv heuc ninh mbuo aengx jaa tipv haaix nyungc
 yie mbuo gengh hnangv meih gorngv nor zoux
 yie ziouc heuc sai mienh daaih yaac bun zoux hlo zoux jien nyei zuangx mienh houv jienv gorngv ninh mbuo oix ziux ninh mbuo laengz nyei waac zoux
yie yaac sou yie sai jienv wuov kuaaiv ndie  yaac gorngv
haaix dauh maiv ei jienv naaiv deix laengz nyei waac zoux
 tin hungh oix hnangv naaiv nor sou wuov dauh cuotv ninh nyei biauv yaac sou kungx nzengc ninh nyei jaa dingh nyei ga naaiv
 bun naaiv nyungc mienh zuqc sou taux kungx buoz baeqc zaux nyei mingh aqv
 gapv zunv nyei zuangx mienh gorngv
aamen
 yaac ceng ziouv
 zoux hlo zoux jien nyei mienh ziouc ei jienv ninh mbuo laengz nyei waac zoux
cuotv liuz naaiv
 yiem paaiv yie zoux yu ndaa deic bung nyei saengv ziouv wuov deix ziepc nyeic hnyangx gu nyuoz
 se yiem aan taa se sitv zoux hungh nyic ziepc hnyangx taux faah ziepc nyeic hnyangx wuov hnyangx
 liemh yie liemh yie nyei gorx youz
 maiv nyanc zoux saengv ziouv horpc zuqc duqv nyei buonc nyanc hopv
yiem ndaangc yie wuov deix saengv ziouv hoic baeqc fingx ndaam hniev
 mouz hnoi oix zuqc bun nyanc hopv caux a ngunc diuv caux ziepc lungz nyaanh
 liemh ninh mbuo nyei fiuv jien caux jienv hoic baeqc fingx
 mv baac yie maiv hnangv naaic zoux weic zuqc yie taaih tin hungh
daaux nzuonx yie longc qaqv zorc zingh laatc
 yaac maiv lorz ganh nyei ndau buonc
 yie nyei mienh yaac gapv zunv yiem zingh laatc zoux gong
maiv daan mbuoqc naaiv
 maaih yiutai mienh caux jien yietc baeqv hmz ziepc dauh caux yie juangc dieh nyanc hnaangx
 corc aengx maaih deix weih gormx yie mbuo wuov deix norm norm guoqv nyei mienh daaih yie mbuo naaiv
hnoi hnoi mbenc nyei nyanc hopv oix zuqc maaih yietc dauh ngongh
 juqv dauh ba gi yungh junc caux jai caux aapv camv nyei
 mouz ziepc hnoi oix zuqc maaih ziex ndopv mbuoqc nyungc nyungc a ngunc diuv
 maiv gunv oix zuqc mbenc ndongc naaic camv
 yie yaac maiv heuc ninh mbuo cuotv yie zoux saengv ziouv horpc zuqc duqv nyei buonc
 weic zuqc baeqc fingx zungv ndaam hniev haic aqv
o yie nyei tin hungh aac
 tov meih jangx jienv yie weic naaiv deix mienh zoux nyei yietc zungv sic
 bun yie duqv longx
