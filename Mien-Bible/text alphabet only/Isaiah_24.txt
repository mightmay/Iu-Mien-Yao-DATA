mangc maah
 ziouv zungv oix baaic waaic lungh ndiev
 bun lungh ndiev huaang nzengc
 ninh oix niouv ndau beih
 yaac bun baeqc fingx nzaanx nzengc
sai mienh hnangv haaix nor
 baeqc fingx yaac hnangv wuov nor
 ziouv hnangv haaix nor
 ninh nyei bou yaac hnangv wuov nor
 biauv ziouv maac hnangv haaix nor
 ninh nyei m sieqv bou yaac hnangv wuov nor
 maaic ga naaiv nyei mienh hnangv haaix nor
 maaiz ga naaiv nyei mienh yaac hnangv wuov nor
 bungx zaeqv nyei mienh hnangv haaix nor
 gaav zaeqv nyei mienh yaac hnangv wuov nor
 siou zaeqv nyei mienh hnangv haaix nor
 qiemx zaeqv nyei mienh yaac hnangv wuov nor
ndau beih ziouc kungx nzengc
 zuqc guangc huaang
 weic zuqc ziouv gorngv naaiv deix waac
ndau beih nqaai yaac nyaux
 lungh ndiev ziec
 nyaux jienv njiec
 gauh duqv mienh taaih wuov deix yaac hei jienv njiec
yiem lungh ndiev nyei mienh bun ndau beih maaih uix
 weic zuqc ninh mbuo maiv gan leiz latc
 yaac zoux dorngc doz leiz
 aengx bungx ndortv yietc liuz liepc nyei ngaengc waac
weic naaiv ndau beih zuqc zioux
 zuqc naqv nzengc
 yiem naaiv nyei mienh zuqc weic ninh mbuo zoux dorngc nyei sic ndaam dorng
 weic naaiv lungh ndiev mienh zuqc buov qui nzengc
 zengc njiec nyei mienh zoqc nyei
siang a ngunc diuv zoqc jienv njiec
 a ngunc hmei nyaux nqaai
 nauc nyitc nyei mienh tauv domh qiex
mborqv nzoz nyei qiex sekv mi aqv
 zoux jorm nyei mienh yaac dingh mi aqv
 patv daanh baah orn lorqc nyei qiex yaac sekv mi aqv
yiem naaiv mingh maiv maaih mienh hopv a ngunc diuv baaux nzung
 weic hopv nyei mienh diuv kuv im mi aqv
zingh gu nyuoz lunc
 benx zingh huaang
 norm norm biauv guon ndipc nzengc
 maiv bun haaix dauh haih bieqc
yiem jaai horngc mienh heuc laaix maiv maaih diuv hopv
 yietc zungv njien youh namx mi aqv
 baamh gen nyei orn lorqc zitc nzengc mi aqv
zingh gu nyuoz kungx huaang huaang wuov
 zingh gaengh zuqc mborqv waaic nzengc
yiem lungh ndiev maanc mienh mbu ndongx yaac hnangv naaiv nor
 hnangv piuqv liuz nyei ga lanv ndiangx
 hnangv gaeqv baac nyei a ngunc biouv maiv zengc mbu ziex norm
ninh mbuo cuotv qiex njien youh nyei heuc
 yiem fai bung nyei mienh heuc jienv zunh ziouv  nyei haangh daauh
weic naaiv yiem dong bung oix zuqc taaih ziouv
 yiem koiv nzou nyei mienh oix zuqc ceng ziouv
  i saa laa en mienh nyei tin hungh
yie mbuo duqv haiz yiem jomc lungh ndiev maaih mienh baaux nzung gorngv
ceng zoux horpc wuov dauh ziouv
 mv baac yie gorngv
yie jaic jienv njiec
 yie jaic jienv njiec
 yie zuqc kouv aqv
 mbienv hnyouv nyei mienh mbienv hnyouv
 mbienv hnyouv nyei mienh za gengh
 mbienv hnyouv aqv
o lungh ndiev mienh aah
 maaih gamh nziex nyei sic caux zaeng mienh nyei ndau kuotv caux domh koux zuov jienv meih mbuo
haaix dauh haiz gamh nziex nyei qiex ziouc biaux
 wuov dauh zungv oix ndortv kuotv
 haaix dauh yiem kuotv nyorng cuotv
 zungv zuqc koux hlopv
 lungh nyei gaengh nqoi
 ndau nyei gorn ndoqv yaac zuqc ndanc dongz
ndau huv muonc nzengc
 ndau mbaaix nqoi
 ndau zuqc ndanc dongz seix haic
ndau lingh lingh king king hnangv diuv nquin nyei mienh
 yaac hnangv liuh zuqc nziaaux buonc lungh lungh laih laih nyei
 ndau hniev hniev nyei zuqc dingc zuiz ziouc mbaang njiec
 yietc liuz maiv haih jiez daaih
taux wuov hnoi ziouv  oix yiem gu nguaaic lungh dingc yiem gu nguaaic lungh maaih lingc maaih qaqv wuov deix nyei zuiz
 ninh yaac oix yiem ga ndiev ndau dingc yiem ga ndiev ndau zoux hungh wuov deix nyei zuiz
ninh mbuo ziouc zuqc gapv zunv hnangv wuonx loh hmuangx nyei mienh
 ninh mbuo zuqc wuonx jienv loh gu nyuoz
 nqa haav camv hnoi ninh mbuo ziouc zuqc dingc zuiz
wuov zanc hlaax ziouc nyaiv
 mba hnoi zuqc baaic hmien weic zuqc nernh jiex nyei ziouv  oix yiem si on mbong yaac yiem ye lu saa lem gunv
 ziouc dorng jienv zingh nyei mienh gox hinc cuotv ninh nyei njang laangc
