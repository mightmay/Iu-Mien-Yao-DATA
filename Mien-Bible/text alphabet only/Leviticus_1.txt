ziouv  yiem wuic buangh nyei ndopv liuh heuc mose
 yaac gorngv mbuox ninh
meih oix zuqc gorngv mbuox i saa laa en mienh
  meih mbuo haaix dauh dorh ganh nyei ga naaiv daaih fongc horc bun ziouv
 oix zuqc dorh yiem ngongh guanh yungh guanh nyei saeng kuv
+ se gorngv buov ziec fongc horc nyei saeng kuv yiem ngongh guanh dorh daaih
 oix zuqc dorh dauh maiv waaic fangx nyei ngongh gouv fungx taux wuic buangh ndopv liuh nyei gaengh ndaangc
 weic bun ziouv a hneiv zipv ninh
dorh nyei mienh oix zuqc longc buoz maan jienv oix buov ziec wuov dauh ngongh gouv nyei m nqorngv
 ziouv ziouc zipv weic tengx wuov dauh mienh fiqv zuiz
ninh oix zuqc yiem ziouv  nyei nza hmien daix wuov dauh ngongh gouv
 aalon nyei dorn
 sai mienh mbuo
 ziouc zorqv ngongh gouv nyei nziaamv pietv wuic buangh ndopv liuh nyei gaengh ndaangc
 ziec dorngh biei bung
dorh saeng kuv daaih ziec nyei mienh ganh oix zuqc maeqv nqoi ndopv
 zorqv orv gaatv benx yietc ndunh yietc ndunh nyei
aalon sai mienh nyei dorn mbuo ziouc buov zieqc douz yiem ziec dorngh gu nguaaic
 zorqv zaangh mbaih jienv
aalon nyei dorn
 sai mienh mbuo
 aengx zorqv orv ndunh
 liemh m nqorngv liemh hmei
 zueih yietv zueih nyeic hietv jienv ziec dorngh nyei zaangh caux douz gu nguaaic
dorh saeng kuv nyei mienh oix zuqc longc wuom nzaaux nzengc hnyouv gu nyuoz nyei nyungc nyungc ga naaiv caux zuih
 sai mienh ziouc zorqv yietc zungv an jienv ziec dorngh gu nguaaic buov
 naaiv se longc douz buov ziec fongc horc nyei ga naaiv
 weih ndaang nyei qiex horpc ziouv nyei hnyouv
+ se gorngv buov ziec fongc horc nyei saeng kuv yiem ba gi yungh fai yungh guanh dorh daaih
 oix zuqc longc dauh maiv waaic fangx nyei ba gi yungh gouv fai yungh gouv
dorh nyei mienh oix zuqc yiem ziec dorngh nyei baqv bung
 yiem ziouv nyei nza hmien daix
 aalon nyei dorn
 sai mienh mbuo
 ziouc zorqv wuov dauh saeng kuv nyei nziaamv pietv ziec dorngh biei bung
dorh yungh fai ba gi yungh nyei mienh oix zuqc gaatv benx yietc ndunh yietc ndunh
 liemh m nqorngv caux hmei
 sai mienh ziouc zorqv daaih zueih yietv zueih nyeic nyei an jienv ziec dorngh
 zaangh caux douz gu nguaaic
dorh saeng kuv nyei mienh oix zuqc longc wuom nzaaux nzengc jaangh caux zuih
 sai mienh ziouc zorqv yietc zungv dorh daaih an jienv ziec dorngh gu nguaaic buov
 naaiv se longc douz buov ziec fongc horc nyei ga naaiv
 weih ndaang nyei qiex horpc ziouv nyei hnyouv
+ se gorngv fongc horc buov ziec nyei ga naaiv se norqc
 oix zuqc longc norqc nqo fai baeqc gopv lunx
sai mienh ziouc dorh norqc taux ziec dorngh
 niouv norqc m nqorngv ndutv
 zorqv m nqorngv an wuov ziec dorngh buov
 oix zuqc bun norqc nyei nziaamv liouc njiec ziec dorngh ga hlen
oix zuqc zorqv cuotv ba ingv yaac cun norqc biei guangc yiem ziec dorngh nyei dong bung
 guangc saaiv nyei dorngx
ninh oix zuqc nanv jienv ndaatv betv norqc nyei sin mbaaix mv baac maiv dungx bun ndaatv ndutv
 sai mienh ziouc an jienv ziec dorngh nyei zaangh caux douz gu nguaaic buov
 naaiv se longc douz buov ziec fongc horc nyei ga naaiv
 weih ndaang nyei qiex horpc ziouv  nyei hnyouv
