ye lu saa lem zingh nyei hungh
 aa ndo ni se ndekc
 haiz gorngv yo su waa caangv duqv ai zingh yaac mietc nzengc mi aqv
 yo su waa zoux bun ai zingh caux ai zingh nyei hungh hnangv ninh zoux bun ye li ko zingh caux ye li ko zingh nyei hungh nor
 aa ndo ni se ndekc aengx haiz gorngv gi mbe on zingh nyei mienh caux i saa laa en mienh gorngv horpc yaac yiem nitv ninh mbuo fatv nyei
ninh caux ninh nyei baeqc fingx za gengh gamh nziex haic
 weic zuqc gi mbe on zingh benx domh zingh hnangv norm maaih hungh yiem nyei domh zingh hlo
 yaac gauh hlo ai zingh
 wuov norm zingh nyei yietc zungv m jangc dorn yaac mborqv jaax henv haic
hnangv naaic ye lu saa lem zingh nyei hungh
 aa ndo ni se ndekc
 ziouc paaiv mienh mingh lorz he mbo lon zingh nyei hungh
 ho ham
 yaanmutv zingh nyei hungh
 bilaam
 laakitv zingh nyei hungh
 yaafie
 caux ekc lon zingh nyei hungh
 nde mbi
 gorngv mbuox ninh mbuo
tov meih mbuo daaih yie naaiv tengx yie mborqv gi mbe on zingh
 weic zuqc wuov norm zingh nyei mienh caux yo su waa aengx caux i saa laa en mienh gorngv horpc liepc ngaengc waac mi aqv
wuov deix biaa dauh aa mo lai mienh nyei hungh maaih ye lu saa lem zingh
 he mbo lon zingh
 yaanmutv zingh
 laakitv zingh caux ekc lon zingh nyei hungh diex
 caux yietc zungv mborqv jaax nyei baeng gapv qaqv faaux mingh liepc ciangv caux gi mbe on zingh nyei mienh mborqv jaax
gi mbe on mienh ziouc paaiv mienh mingh wuov gin gaan nyei ndopv liuh ciangv lorz yo su waa
 ninh mbuo gorngv
tov meih maiv dungx guangc yie mbuo
 meih nyei bou
 gaanv daaih tengx yie mbuo
 yaac njoux yie mbuo nyei maengc
 weic zuqc yiem mbong aiv dorngx wuov deix aa mo lai mienh nyei zuangx hungh diex gapv qaqv daaih mborqv yie mbuo
yo su waa ziouc dorh jienv yietc zungv baeng maanh
 liemh mborqv jaax gauh henv jiex nyei baeng yiem gin gaan cuotv jauv mingh
ziouv  gorngv mbuox yo su waa
maiv dungx gamh nziex ninh mbuo
 weic zuqc yie zorqv ninh mbuo jiu bun meih mi aqv
 yiem ninh mbuo mbu ndongx maiv maaih yietc dauh haih mborqv duqv hingh meih
yo su waa yiem gin gaan ziangh muonz yangh jauv mingh
 taux wuov ziouc liemh zeih caux ninh mbuo mborqv jaax
ziouv zoux bun aa mo lai mienh yiem i saa laa en mienh nyei nza hmien maengx lunc nzengc mi aqv
 i saa laa en mienh yiem gi mbe on zingh daix ninh mbuo camv haic
 yaac zunc jienv daix jienv mingh mbetc holon nyei jauv faaux jiex nyei dorngx
 zunc daix jienv ninh mbuo mingh taux aa se kaa zingh caux makv ke ndaa zingh
aa mo lai mienh biaux jienv i saa laa en mienh yiem mbetc holon njiec jiex nyei dorngx wuov zanc
 ziouv bun domh borqc yiem lungh ndortv njiec mborqv jienv ninh mbuo mingh taux aa se kaa zingh
 ninh mbuo ziouc daic mi aqv
 zuqc borqc mborqv daic nyei mienh gauh camv i saa laa en mienh longc nzuqc ndaauv daix daic nyei mienh
dongh ziouv jiu aa mo lai mienh bun i saa laa en mienh wuov hnoi
 yo su waa dorng jienv i saa laa en mienh tov ziouv
 ninh gorngv
mba hnoi aah
 dingh jienv gi mbe on zingh gu nguaaic maah
 hlaax aah
 yiem jienv ai yaa lon horngz gu nguaaic maah
mba hnoi ziouc dingh jienv
 hlaax yaac maiv dongz aqv
 zuov taux i saa laa en mienh mborqv hingh ninh mbuo nyei win wangv
 naaiv deix sic fiev jienv yiem yaasaa sou
 mba hnoi dingh jienv ziangx lungh gu nguaaic
 maiv ndortv njiec aav lamh buangv yietc hnoi nyei ziangh hoc
zinh ndaangc nyei hnoi caux nqa haav hingv nyei hnoi maiv maaih jiex yietc norm hnoi hnangv naaiv norm hnoi
 dongh ziouv muangx baamh mienh nyei waac
 se ziouv weic i saa laa en mienh mborqv jaax
yo su waa caux i saa laa en nyei zuangx mienh daaux nqaang nzuonx gin gaan ciangv mi aqv
wuov deix biaa dauh hungh biaux mingh bingx makv ke ndaa mbaengx kuotv gu nyuoz
maaih mienh mbuox yo su waa
wuov deix biaa dauh hungh maaih mienh lorz buatc bingx jienv makv ke ndaa mbaengx kuotv gu nyuoz
yo su waa gorngv
meih mbuo fongv ziex norm domh la bieiv ndapv jienv mbaengx kuotv nzuih
 yaac paaiv mienh zuov jienv maah
mv baac meih mbuo ganh maiv dungx yiem naaic zuov
 oix zuqc zunc jienv meih mbuo nyei win wangv mingh
 yiem ninh mbuo nyei nqa haav nqaang mborqv jienv mingh
 maiv dungx bun ninh mbuo biaux bieqc ninh mbuo nyei zingh
 weic zuqc ziouv
  meih mbuo nyei tin hungh
 zorqv ninh mbuo jiu bun meih mbuo mi aqv
yo su waa caux i saa laa en mienh daix wuov deix mienh daic nzengc
 kungx zengc dauh baav hnangv
 zengc wuov deix biaux bieqc weih wuonv nyei zingh mi aqv
zuangx baeng baengh orn nyei nzuonx taux makv ke ndaa nyei ciangv
 yo su waa wuov
 yiem naaic daaih liemh maiv maaih haaix dauh gaamv gorngv i saa laa en mienh aqv
yo su waa aengx gorngv
koi nqoi mbaengx kuotv dorh wuov deix biaa dauh hungh cuotv daaih taux yie naaiv
ninh mbuo ziouc koi nqoi mbaengx kuotv dorh wuov deix biaa dauh hungh cuotv
 maaih ye lu saa lem zingh nyei hungh
 he mbo lon zingh nyei hungh
 yaanmutv zingh nyei hungh
 laakitv zingh caux ekc lon zingh nyei hungh
ninh mbuo dorh wuov deix hungh diex mingh taux yo su waa wuov
 yo su waa ziouc heuc i saa laa en mienh nyei zuangx m jangc dorn daaih
 yaac mbuox dongh caux ninh cuotv mingh mborqv jaax wuov deix baeng bieiv
daaih fatv deix longc zaux caaiv jienv naaiv deix hungh nyei jaang
 ninh mbuo ziouc mingh fatv deix longc ninh mbuo nyei zaux caaiv jienv wuov deix hungh nyei jaang
yo su waa gorngv mbuox ninh mbuo
maiv dungx gamh nziex yaac maiv dungx daamv faix
 oix zuqc henv yaac zungx jienv daamv
 weic zuqc ziouv  oix hnangv naaiv nor zoux bun caux meih mbuo mborqv jaax wuov deix yietc zungv win wangv
nqa haav yo su waa zorqv naaiv deix biaa dauh hungh daix daic
 dorh mingh ndiux jienv biaa diuh ndiangx
 ninh mbuo nyei sei ndiux jienv wuov ndiangx taux hmuangx
mba hnoi muotv geh nyei ziangh hoc yo su waa paaiv mienh mingh bungx ninh mbuo nyei sei yiem ndiangx njiec daaih
 dorh mingh guangc zinh ndaangc ninh mbuo bingx wuov norm mbaengx kuotv
 ninh mbuo yaac zorqv ziex norm domh la bieiv daaih ndapv jienv kuotv nzuih
 wuov deix la bieiv corc yiem taux ih jaax hnoi
dongh wuov hnoi yo su waa caangv duqv makv ke ndaa zingh
 ninh longc nzuqc ndaauv daix daic wuov norm zingh nyei mienh caux hungh diex
 yaac mietc nzengc ninh mbuo
 maiv liouh yietc dauh duqv cuotv singx maengc
 ninh zoux bun makv ke ndaa zingh nyei hungh hnangv zinh ndaangc zoux bun ye li ko zingh nyei hungh nor
yo su waa caux i saa laa en nyei zuangx mienh yiem makv ke ndaa zingh mingh taux lipv naa zingh
 ziouc mborqv lipv naa zingh
ziouv yaac zorqv naaiv norm zingh caux naaiv norm zingh nyei hungh jiu bun i saa laa en mienh mi aqv
 yo su waa longc nzuqc ndaauv daix nzengc wuov norm zingh nyei yietc zungv mienh
 maiv liouh yietc dauh yiem naaic
 ninh zoux bun lipv naa zingh nyei hungh hnangv zinh ndaangc zoux bun ye li ko zingh nyei hungh nor
yo su waa caux i saa laa en nyei zuangx mienh cuotv lipv naa zingh mingh laakitv zingh ziouc weih jienv mborqv wuov norm zingh
ziouv zorqv laakitv zingh jiu bun i saa laa en mienh
 da nyeic hnoi yo su waa caangv duqv wuov norm zingh
 yaac longc nzuqc ndaauv daix nzengc wuov norm zingh nyei mienh
 hnangv ninh mbuo zoux bun lipv naa zingh wuov nor
wuov zanc gese mungv nyei hungh
 holaam
 faaux daaih tengx laakitv zingh
 yo su waa ziouc zorqv ninh caux ninh nyei mienh daix nzengc
 maiv zengc yietc dauh duqv cuotv singx maengc
yo su waa caux i saa laa en nyei zuangx mienh cuotv laakitv zingh mingh ekc lon zingh
 ziouc weih jienv mborqv wuov norm zingh
wuov hnoi ninh mbuo caangv duqv wuov norm zingh
 yaac longc nzuqc ndaauv daix nzengc ninh mbuo
 wuov hnoi ninh mietc wuov norm zingh nyei yietc zungv mienh
 hnangv yiem laakitv zingh zoux nor
yo su waa caux i saa laa en nyei zuangx mienh cuotv ekc lon zingh aengx faaux taux he mbo lon zingh
 mborqv wuov norm zingh
ninh mbuo caangv duqv wuov norm zingh
 yaac longc nzuqc ndaauv daix wuov norm zingh nyei hungh caux baeqc fingx
 liemh yiem weih gormx wuov norm zingh nyei fiuv mungv nyei mienh
 maiv liouh yietc dauh
 hnangv zoux bun ekc lon zingh nor
 ninh mbuo mietc nzengc wuov norm zingh caux yiem wuov norm zingh nyei yietc zungv mienh
yo su waa caux i saa laa en nyei zuangx mienh aengx daaux nqaang daaih mborqv nde mbi zingh
ninh mbuo caangv duqv wuov norm zingh caux wuov norm zingh nyei hungh
 liemh weih gormx wuov norm zingh nyei fiuv mungv
 ninh mbuo yaac longc nzuqc ndaauv daix nzengc ninh mbuo
 mietc wuov norm zingh nyei yietc zungv mienh
 maiv liouh yietc dauh
 ninh mbuo zoux bun nde mbi zingh hnangv ninh mbuo zoux bun he mbo lon zingh
 lipv naa zingh caux wuov deix zingh nyei hungh diex nor
yo su waa ziouc mborqv hingh nzengc wuov norm deic bung
 liemh mbong aiv dorngx
 negepc
 caux fai bung nyei mbong juoqv caux geh zorng
 liemh wuov deix dorngx nyei yietc zungv hungh diex
 maiv liouh yietc dauh
 da faanh haih tauv qiex nyei ga naaiv yietc zungv mietc nzengc hnangv ziouv
  i saa laa en mienh nyei tin hungh
 hatc ziangx nyei waac nor
yo su waa yiem kaa ndetc mbaanie mborqv hingh nzengc ninh mbuo mingh taux gaasaa deic caux gormx gosen deic bung
 aengx mingh taux gi mbe on zingh
wuov nzunc yo su waa cuotv mingh mborqv hingh yietc zungv hungh diex
 yaac caangv duqv ninh mbuo nyei ndau beih
 weic zuqc ziouv
 i saa laa en mienh nyei tin hungh
 tengx i saa laa en mienh mborqv jaax
yo su waa caux i saa laa en nyei zuangx mienh ziouc nzuonx taux gin gaan nyei ndopv liuh ciangv mi aqv
