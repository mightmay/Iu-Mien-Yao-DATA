se gorngv yiem meih mbuo mbu ndongx maaih douc waac mienh fai maaih mbeix mbeix nyei mienh cuotv daaih dorng jienv meih mbuo gorngv norm jangx hoc fai mbuoqc horngh nyei sic
wuov deix jangx hoc fai mbuoqc horngh nyei sic yaac cuotv daaih zien
 ninh ziouc gorngv
mbuo mingh gan ganh dauh zienh orqc
dongh meih mbuo maiv hiuv duqv nyei zienh
mbuo yaac mingh zaangc wuov deix zienh maah
maiv dungx muangx wuov dauh douc waac mienh fai mbeix mbeix nyei mienh nyei waac
 ziouv
 meih mbuo nyei tin hungh
 seix meih mbuo nyei hnyouv mangc gaax
 meih mbuo longc nzengc hnyouv
 longc nzengc za eix hnamv ziouv
  meih mbuo nyei tin hungh
 zeiz fai maiv zeiz
meih mbuo oix zuqc gan ziouv
 meih mbuo nyei tin hungh
 taaih ninh
 ei jienv ninh nyei leiz latc
 muangx ninh nyei waac
 fu sux ninh
 kaux wuonv ninh
mv baac oix zuqc zorqv wuov dauh douc waac mienh fai mbeix mbeix nyei mienh daix guangc weic zuqc ninh njaaux meih mbuo ngaengc ziouv
 meih mbuo nyei tin hungh
 dongh dorh meih mbuo cuotv i yipv deic bung yaac zuoqc meih mbuo leih ndutv zuqc zoux nouh nyei dorngx
 wuov dauh tin hungh
 naaiv nyungc mienh se waaic haic
 orqv haic
 oix nduov meih mbuo guangc ziouv
  meih mbuo nyei tin hungh
 hatc nyei jauv
 oix zuqc zorqv ninh daix guangc ziouc bun yiem meih mbuo mbu ndongx maiv maaih naaiv nyungc orqv sic
se gorngv meih mbuo nyei gorx fai youz
 dorn fai sieqv
 fai hnamv haic nyei auv
 fai gauh zuoqc jiex nyei loz gaeng doic
 beic ndiev yuoqc meih mbuo ziouc gorngv
mbuo mingh zaangc ganh dauh zienh orqc
se meih mbuo ganh caux meih mbuo nyei ong taaix maiv hiuv duqv nyei zienh
dongh yiem weih gormx meih mbuo wuov deix fingx fingx mienh zaangc nyei
 maiv gunv nitv meih mbuo fatv fai leih meih mbuo go
 yiem naaiv bung lungh gorn taux wuov bung lungh gorn nyei zienh
maiv dungx ei ninh yaac maiv dungx muangx ninh nyei waac
 maiv dungx korv lienh ninh
 maiv dungx liouh ninh nyei maengc yaac maiv dungx tengx ninh bingx
meih mbuo zungv oix zuqc daix ninh
 meih mbuo ganh oix zuqc njiec buoz ndaangc
 nqa haav zuangx mienh yaac njiec buoz tengx jienv daix
oix zuqc longc la bieiv zong daic ninh weic zuqc ninh lorz qangx nduov meih mbuo guangc ziouv
 meih mbuo nyei tin hungh
 dongh dorh meih mbuo cuotv i yipv deic bung zuqc zoux nouh nyei dorngx
hnangv naaic
 i saa laa en nyei zuangx mienh muangx haiz naaiv deix sic ziouc gamh nziex
 yiem meih mbuo mbu ndongx yietc liuz maiv maaih haaix dauh gaamv zoux naaiv deix waaic sic
se gorngv meih mbuo haiz gorngv yiem ziouv
 meih mbuo nyei tin hungh
 ceix bun meih mbuo nyei haaix norm zingh
yiem ninh mbuo gu nyuoz maaih deix mienh waaic mienh cuotv daaih yuoqc ganh nyei buonv zingh mienh
 ninh mbuo gorngv
mbuo mingh zaangc ganh dauh zienh orqc
dongh meih mbuo maiv hiuv duqv nyei zienh
se gorngv meih mbuo haiz naaiv deix sic
 meih mbuo oix zuqc longx longx nyei zimh
 zaah naaic
 mangc gaax
 hiuv duqv zien maaih naaiv nyungc youx haic
 gamh nziev haic nyei sic yiem meih mbuo mbu ndongx cuotv daaih
oix zuqc longc nzuqc ndaauv daix nzengc wuov norm zingh nyei mienh
 liemh mienh liemh saeng kuv oix zuqc mietc nzengc
oix zuqc nzauz nzengc wuov norm zingh nyei ga naaiv ndui jienv wuov norm zingh nyei domh zuangx zaamc longc douz buov
 liemh zingh liemh wuov deix ga naaiv oix zuqc buov qui nzengc
 zoux buov ziec bun ziouv
 meih mbuo nyei tin hungh nyei ga naaiv
 oix zuqc guangc wuov norm zingh yietc liuz benx zingh huaang
 maiv dungx aengx siang liepc jiez
naaiv deix fungx dangx bun tin hungh nyei ga naaiv maiv dungx liouh yietc deix weic ganh longc
 ziouv ziouc goiv eix maiv qiex jiez
 maiv nouz meih mbuo
 zungv korv lienh meih mbuo
 ninh oix korv lienh meih mbuo
 bun meih mbuo hiaangx daaih
 hnangv ninh caux meih mbuo nyei ong taaix houv jiex nor
se gorngv meih mbuo muangx ziouv
  meih mbuo nyei tin hungh nyei waac
 ei jienv yie ih hnoi jiu bun meih mbuo nyei yietc zungv leiz
 yaac ziux ninh mangc
 meih mbuo zoux duqv horpc
