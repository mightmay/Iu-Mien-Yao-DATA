yo su waa heuc fingx fingx i saa laa en mienh daaih gapv zunv yiem sekem zingh
 yaac heuc i saa laa en mienh nyei mienh gox
 bieiv zeiv
 siemv zuiz jien
 caux i saa laa en mienh nyei zuangx jien
 ninh mbuo ziouc daaih yiem tin hungh nyei nza hmien
yo su waa ziouc gorngv mbuox zuangx baeqc fingx
ziouv
 i saa laa en nyei tin hungh
 hnangv naaiv nor gorngv
  loz hnoi meih mbuo nyei ong taaix ngaeqv yiem yu fe ditc ndaaih dong bung maengx
 se apc laa ham caux naa ho nyei die
 telaa
 ninh mbuo yaac zaangc nyiec nyei zienh
yie dorh meih mbuo nyei ong taaix ngaeqv
 apc laa ham
 yiem wuov bung ndaaih mingh youh gormx kaa naa an deic bung
 yaac bun ninh maaih zeiv fun camv
 yie ceix i sakc bun ninh
yie yaac ceix yaakopv caux esaau bun i sakc
 yie bun se i nyei mbong aiv dorngx esaau weic benx ninh nyei buonc
 mv baac yaakopv caux ninh nyei dorn jueiv njiec mingh yiem i yipv deic bung
+ yie paaiv mose caux aalon mingh yaac bun i yipv mienh zuqc domh zeqc naanc
 nqa haav yie dorh meih mbuo cuotv daaih
yie dorh meih mbuo nyei ong taaix cuotv i yipv deic bung
 meih mbuo ziouc mingh taux koiv
 i yipv mienh longc mborqv jaax nyei maaz cie caux geh maaz baeng zunc jienv meih mbuo nyei ong taaix taux koiv siqv
wuov zanc ninh mbuo qaqv tov ziouv  tengx
 ninh ziouc bun ninh mbuo caux i yipv mienh nyei mbu ndongx qangx mapv maengh mapv hmuangx nyei
 aengx bun koiv nyei wuom yiemx jienv ninh mbuo
 meih mbuo ganh nyei m zing duqv buatc yie hnangv haaix nor zoux bun i yipv mienh
 meih mbuo yaac yiem deic bung huaang lauh nyei
+ yie yaac dorh meih mbuo daaih taux aa mo lai mienh yiem nyei deic bung
 yiem wuov ngaanc ziqc jor ndaen ndaaih dong bung maengx
 ninh mbuo caux meih mbuo mborqv jaax
 yie yaac zorqv ninh mbuo jiu bun yiem meih mbuo nyei buoz ndiev
 meih mbuo ziouc caangv duqv ninh mbuo nyei deic bung
 yie yaac yiem meih mbuo nyei wuov ndaangc maengx mietc nzengc ninh mbuo
wuov zanc sipc bo nyei dorn
 mbaalaakv
 mo apc deic bung nyei hungh caux i saa laa en mienh mborqv jaax
 ninh paaiv mienh mingh heuc mbe o nyei dorn
 mbaa laa am
 daaih zioux meih mbuo
mv baac yie maiv muangx mbaa laa am nyei waac
 weic naaiv ninh cingx daaih buang waac meih mbuo
 yie ziouc njoux meih mbuo biaux ndutv mbaalaakv nyei buoz ndiev
+ meih mbuo jiex jor ndaen ndaaih daaih taux ye li ko zingh
 ye li ko zingh nyei mienh caux meih mbuo mborqv jaax
 aengx maaih aa mo lai mienh
 be litv si mienh
 kaa naa an mienh
 hitv tai mienh
 ge gaa si mienh
 hiwai mienh caux ye mbutc mienh
 yaac caux meih mbuo mborqv jaax
 yie zorqv ninh mbuo jiu bun yiem meih mbuo nyei buoz ndiev
yie bun mueiz njeiv mingh ndaangc meih mbuo
 zunc wuov deix aa mo lai mienh nyei i dauh hungh cuotv meih mbuo nyei wuov ndaangc maengx
 maiv zeiz meih mbuo nyei nzuqc ndaauv fai meih mbuo nyei juang zinx zoux
yie ceix bun meih mbuo nyei deic bung se meih mbuo maiv ndortv qaqv zoux haaix nyungc nyei deic bung
 yie ceix bun meih mbuo nyei zingh maiv zeiz meih mbuo ganh ceix mv baac meih mbuo duqv bieqc mingh yiem
 meih mbuo duqv nyanc dongh maiv zeiz meih mbuo zuangx nyei a ngunc huingx caux ga lanv huingx nyei biouv
weic naaiv
 meih mbuo oix zuqc taaih ziouv
 yaac longc nzengc hnyouv ziepc zuoqv nyei fu sux ninh
 oix zuqc zorqv zinh ndaangc meih mbuo nyei ong taaix ngaeqv yiem yu fe ditc ndaaih dong bung maengx yaac yiem i yipv deic bung zaangc wuov deix zienh guangc nzengc fu sux ziouv
se gorngv meih mbuo maiv buangv hnyouv fu sux ziouv
 ih hnoi meih mbuo oix zuqc ginv meih mbuo oix fu sux haaix dauh
 oix fu sux meih mbuo nyei ong taaix ngaeqv yiem yu fe ditc ndaaih dong bung maengx wuov deix zienh fai aa mo lai mienh nyei zienh
 dongh meih mbuo ih zanc yiem jienv naaiv norm deic bung nyei zienh fai
 mv baac yie ganh caux yie nyei biauv zong mienh aeqv
 yie mbuo oix fu sux ziouv
zuangx baeqc fingx dau
yie mbuo zungv maiv maaih hnyouv guangc ziouv mingh fu sux nyiec nyei zienh
weic zuqc ziouv
  yie mbuo nyei tin hungh
 dorh yie mbuo caux yie mbuo nyei ong taaix yiem i yipv deic bung zuqc zoux nouh nyei dorngx cuotv daaih
 yie mbuo nyei m zing yaac duqv buatc ninh zoux wuov deix mbuoqc horngh nyei jangx hoc
 gan jauv zaangc maiv gunv taux haaix ninh beu jienv yie mbuo
 yaac beu jienv yie mbuo yangh jiex wuov deix ziex norm guoqv mbu ndongx
ziouv  zunc fingx fingx mienh yiem yie mbuo nyei wuov ndaangc maengx cuotv
 liemh zinh ndaangc yiem naaiv norm deic bung nyei aa mo lai mienh
 weic naaiv
 yie mbuo yaac oix fu sux ziouv
  weic zuqc ninh zoux yie mbuo nyei tin hungh
yo su waa gorngv mbuox baeqc fingx
meih mbuo maiv haih fu sux ziouv
 weic zuqc ninh se cing nzengc nyei tin hungh
 ninh se nzaeng jienv mienh wuov dauh tin hungh
 ninh zungv maiv guangc meih mbuo ngaengc jienv ninh nyei sic caux baamz nyei zuiz
se gorngv meih mbuo guangc ziouv
 mingh fu sux ganh fingx nyei zienh nor
 ninh ziouc daaux nzuonx daaih bun zeqc naanc hoic meih mbuo
 yaac mietc nzengc meih mbuo
 maiv gunv ninh zinh ndaangc zoux longx bun meih mbuo mi aqv
baeqc fingx dau yo su waa
maiv zeiz hnangv naaic
 yie mbuo oix fu sux ziouv
yo su waa aengx gorngv mbuox baeqc fingx
meih mbuo tengx meih mbuo ganh zoux zorng zengx meih mbuo ginv oix fu sux ziouv
 ninh mbuo dau
zeiz nyei
 yie mbuo zoux zorng zengx mienh
yo su waa ziouc gorngv
hnangv naaic
 meih mbuo oix zuqc zorqv yiem meih mbuo mbu ndongx nyei ganh fingx mienh nyei zienh guangc
 meih mbuo oix zuqc wuotv hnyouv nzuonx daaih lorz ziouv
 i saa laa en mienh nyei tin hungh
baeqc fingx gorngv mbuox yo su waa
yie mbuo oix fu sux ziouv
  yie mbuo nyei tin hungh
 yaac muangx ninh nyei waac
wuov hnoi yo su waa ziouc caux baeqc fingx liepc ngaengc waac
 yiem sekem zingh ninh liepc leiz latc caux leiz bun ninh mbuo
yo su waa ziouc fiev naaiv deix waac yiem tin hungh nyei leiz latc sou
 ninh yaac zorqv norm domh la bieiv liepc daaih an jienv domh mba ong zuei ndiangx gorn ndiev
 ziouv  nyei singx dinc ga hlen
yo su waa gorngv mbuox zuangx baeqc fingx
mangc maah
 naaiv norm la bieiv tengx mbuo zoux zorng zengx
 weic zuqc naaiv norm la bieiv haiz liuz ziouv  caux mbuo gorngv nyei yietc zungv waac
 naaiv norm la bieiv ziouc haih zoux zorng zengx gox meih mbuo
 bun meih mbuo maiv ngaengc meih mbuo nyei tin hungh
yo su waa ziouc heuc baeqc fingx gorqv mienh nzuonx gorqv mienh nzipc nyei buonc dorngx mi aqv
naaiv deix sic jiex liuz
 nqa haav ziouv  nyei bou
 nun nyei dorn
 yo su waa
 nyei hnyangx jeiv duqv yietc baeqv ziepc hnyangx ninh guei seix mi aqv
i saa laa en mienh dorh ninh nyei sei mingh zangx jienv ninh ganh nzipc nyei buonc ndau
 yiem timnaatv selaa mungv
 e faa im mienh nyei mbong aiv dorngx
 gaa atc mbong baqv bung maengx
yiem yo su waa nyei seix zeiv i saa laa en mienh fu sux ziouv
  yo su waa guei seix liuz
 nqa haav hiuv duqv ziouv  weic i saa laa en mienh zoux nyei nyungc nyungc sic wuov deix mienh gox corc ziangh jienv nyei seix zeiv
 i saa laa en mienh yaac fu sux ziouv
i saa laa en mienh cuotv i yipv deic bung wuov zanc ninh mbuo dorh jienv yosepv nyei mbungv cuotv
 ninh mbuo zangx jienv yiem sekem
 se dongh yaakopv tengx sekem nyei die
 haamo
 maaiz daaih nyei ndau
 jaax zinh yietc baeqv kuaaiv nyaanh
 naaiv deix ndau benx yosepv nyei zeiv fun nzipc nyei buonc
aalon nyei dorn
 e le aa saa
 yaac guei seix mi aqv
 ninh mbuo dorh mingh zangx jienv gi mbe aa
 se yiem e faa im mienh nyei mbong aiv dorngx paaiv bun e le aa saa nyei dorn
 fi ne hatc nyei mungv
