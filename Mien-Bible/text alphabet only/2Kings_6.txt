wuov guanh douc waac mienh gorngv mbuox e li saa
mangc maah
 yie mbuo caux meih juangc yiem nyei dorngx hepc haic
tov bun yie mbuo mingh jor ndaen ndaaih hlen
 yietc dauh gaeqv diuh ndiangx zoux biauv yiem wuov
 e li saa gorngv
gunv mingh maah
maaih dauh wuov deix mienh gorngv
tov meih caux meih nyei bou mbuo mingh maah
 e li saa gorngv
yie mingh nyei
ninh ziouc caux ninh mbuo mingh
 mingh taux jor ndaen ndaaih hlen
 ninh mbuo jiez gorn goix ndiangx
maaih dauh mienh goix ndiangx wuov zanc
 bouv ndutv mingh ndortv njiec wuom
 ninh ziouc heuc
 domh gorx aah
 naaiv zung bouv se yie gaav daaih
tin hungh nyei mienh naaic gaax
bouv ndortv haaix norm dorngx
 ninh nuqv bun e li saa mangc liuz
 e li saa ziouc nqen nqanx ndiangx zoi njiec wuov norm dorngx bun wuov zung hlieqv bouv mbiouh faaux daaih
e li saa gorngv
zorqv cuotv daaih maah
 wuov dauh mienh ziouc sung buoz zorqv cuotv daaih
silie guoqv nyei hungh caux i saa laa en mienh mborqv jaax
 silie nyei hungh caux ninh nyei baeng bieiv gorngv
yie oix yiem naaiv yiem wuov liepc yie nyei ciangv
mv baac tin hungh nyei mienh bun waac mingh mbuox i saa laa en nyei hungh
oix zuqc faix fim
 maiv dungx yangh wuov norm dorngx mingh
 weic zuqc silie mienh oix njiec wuov ndiev
i saa laa en nyei hungh ziouc paaiv mienh mingh zaah mangc tin hungh nyei mienh gorngv wuov norm dorngx
 e li saa hnangv naaic donv bun hungh diex mbungh maiv zeiv yietc nzunc i nzunc
silie nyei hungh weic naaiv deix sic qiex jiez haic
 ninh ziouc heuc ninh nyei baeng bieiv daaih gorngv
yiem meih mbuo naaiv maaih haaix dauh tengx i saa laa en nyei hungh
 meih mbuo maiv oix mbuox yie fai
maaih dauh ninh nyei baeng bieiv gorngv
yie nyei ziouv
 hungh diex aac
 maiv maaih haaix dauh
 se dongh yiem i saa laa en wuov dauh douc waac mienh
 e li saa
 zorqv hungh diex yiem ganh nyei gen gorngv nyei joux joux waac gorngv mbuox i saa laa en nyei hungh
hungh diex gorngv
mingh mangc gaax ninh yiem haaix
 yie ziouc haih paaiv mienh mingh zorqv ninh
 maaih dauh daaih mbuox hungh diex
ninh yiem ndotaan
hungh diex ziouc paaiv maaz caux mborqv jaax nyei maaz cie caux domh baeng guanh
 ninh mbuo lungh muonz zanc mingh taux
 ziouc weih jienv wuov norm zingh
da nyeic ndorm
 tin hungh nyei mienh nyei bou jiez sin daaih nziouv nyei
 cuotv gaengh ka ndau buatc baeng caux maaz caux maaz cie weih jienv zingh aqv
 wuov dauh bou naaic gaax e li saa
 domh gorx aah
 fungc zoux aqv
e li saa dau
maiv dungx gamh nziex
 caux mbuo yiem naaiv deix gauh camv caux ninh mbuo yiem wuov deix
e li saa ziouc daux gaux gorngv
o ziouv aac
 tov bun naaiv dauh mienh nyei m zing haih mangc duqv buatc
 ziouv ziouc bun wuov dauh bou nyei m zing haih mangc duqv buatc
 ninh mangc ziouc buatc maaih douz nyei maaz cie caux maaz yiem wuov mbong weih gormx e li saa
win wangv daaih mborqv wuov zanc
 e li saa daux gaux tov ziouv
tov bun naaiv deix mienh nyei m zing mbuov
 ziouv ei e li saa tov nyei waac bun ninh mbuo nyei m zing mbuov nzengc
e li saa gorngv mbuox ninh mbuo
se maiv zeiz naaiv diuh jauv yaac maiv zeiz naaiv norm zingh
 gunv gan jienv yie mingh
 yie ziouc dorh meih mbuo mingh taux meih mbuo lorz wuov dauh mienh
 ninh ziouc dorh ninh mbuo mingh taux saa maa lie
ninh mbuo bieqc zingh gu nyuoz
 e li saa daux gaux gorngv
ziouv  aac
 tov bun naaiv deix mienh nyei m zing haih mangc duqv buatc
 ziouv  bun ninh mbuo nyei m zing mangc duqv buatc
 ninh mbuo ziouc buatc yiem saa maa lie zingh gu nyuoz
i saa laa en nyei hungh buatc ninh mbuo
 ninh naaic e li saa
domh gorx aac
 yie oix zuqc daix ninh mbuo guangc fai
 yie oix zuqc daix ninh mbuo guangc fai
e li saa dau
maiv dungx daix ninh mbuo
 meih longc meih ganh nyei nzuqc ndaauv
 longc juang zinx daix meih mborqv jaax caangv duqv nyei mienh fai
 oix zuqc mbenc hnaangx bun ninh mbuo nyanc yaac bun wuom ninh mbuo hopv aengx bungx ninh mbuo nzuonx ninh mbuo ganh nyei ziouv wuov
hungh diex ziouc weic ninh mbuo mbenc nyanc hopv hlo nyei
 ninh mbuo nyanc liuz hopv liuz ninh bungx ninh mbuo mingh aqv
 ninh mbuo ziouc nzuonx ninh mbuo ganh nyei ziouv wuov
 yiem naaic daaih
 silie mienh maiv bieqc i saa laa en deic bung caangv ga naaiv
zoux gau
 nqa haav silie nyei hungh
 mben haa ndatc
 diuc nzoih ninh nyei yietc zungv baeng cuotv mingh weih jienv saa maa lie
yiem saa maa lie ngorc hnaangx kouv haic aqv
 ninh mbuo zuqc weih jienv lauh nyei
 taux yietc norm lorh m nqorngv maaic duqv nyic ziepc luoqc lungz nyaanh
 ndaamv morqv hieh cong maaic duqv leih maiv go yietc lungz hmz zinh nyaanh
maaih hnoi i saa laa en nyei hungh yangh zingh laatc gu nguaaic jiex
 maaih dauh m sieqv dorn heuc ninh
yie nyei ziouv
 hungh diex aah
 tov tengx yie maah
hungh diex dau
se gorngv ziouv  maiv tengx meih
 yie hnangv haaix nor haih lorz jauv tengx meih
 se yiem mborqv mbiauh ciangv fai nyueih a ngunc biouv nyei zorngh haih tengx fai
hungh diex aengx naaic ninh
meih maaih haaix nyungc sic
 wuov dauh m sieqv dorn dau
naaiv dauh m sieqv dorn gorngv mbuox yie
  zorqv meih nyei dorn bun mbuo ih hnoi nyanc maah
 njang hnoi nyanc yie nyei
yie mbuo ziouc zouv yie nyei dorn nyanc mi aqv
 da nyeic hnoi yie gorngv mbuox ninh
  zorqv meih nyei dorn bun mbuo nyanc maah
  mv baac ninh zorqv ninh nyei dorn bingx mi aqv
hungh diex haiz wuov dauh m sieqv dorn nyei waac ninh betv ninh ganh nyei lui
 wuov zanc hungh diex yangh zingh laatc gu nguaaic mingh
 baeqc fingx mangc buatc gu nyuoz wuov yiemc lui benx la maah ndie cou
ninh gorngv
se gorngv ih hnoi saafatv nyei dorn
 e li saa
 nyei m nqorngv corc duqv ziangh jienv ninh nyei mba dauh gu nguaaic
 tov tin hungh hniev hniev nyei dingc yie nyei zuiz
wuov zanc e li saa zueiz jienv ninh nyei biauv gu nyuoz
 mienh gox yaac caux ninh zueiz wuov
 hungh diex paaiv dauh mienh mingh ndaangc
 mv baac mingh maiv gaengh taux
 e li saa gorngv mbuox wuov deix mienh gox
meih mbuo buatc nyei fai
 wuov dauh daix mienh nyei mienh paaiv mienh daaih hngaqv yie nyei m nqorngv ndutv
 mangc jienv aqv
 wuov dauh mienh daaih taux oix zuqc zorqv gaengh guon jienv yaac fongv jienv maiv bun bieqc
 ninh nyei ziouv yaac gan jienv ninh daaih maiv zeiz
e li saa gorngv jienv waac zungv maiv gaengh setv
 hungh diex taux daaih aqv
 hungh diex gorngv
naaiv deix zeqc naanc yiem ziouv  daaih
 yie fungc aengx oix zuqc zuov ziouv
