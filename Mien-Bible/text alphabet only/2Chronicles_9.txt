qe mbaa deic nyei hungh maac muangx haiz saa lo morn nyei mengh dauh
 ninh ziouc daaih taux ye lu saa lem longc aqc nyei jauv kauv saa lo morn
 ninh dorh jienv yietc domh guanh mienh caux ninh daaih
 maaih lorh torh tor jienv ndaang nyei ga naaiv
 caux jiem camv nyei
 caux la bieiv jaaix
 daaih buangh saa lo morn wuov zanc ninh zorqv yiem hnyouv hnamv taux nyei nyungc nyungc mbuox saa lo morn
saa lo morn zorqv ninh naaic nyei yietc zungv waac dau ninh
 maiv maaih yietc joux aqc jiex ndaangc saa lo morn haih porv mengh mbuox ninh
qe mbaa deic nyei hungh maac buatc saa lo morn nyei cong mengh caux ninh ceix nyei hungh dinc
yaac buatc yiem ninh nyei hnaangx dieh nyei nyanc hopv
 buatc hungh diex nyei bou caux bou nyei zorng zuqv
 buatc bouh diuv zaanv nyei bou caux ninh mbuo nyei zorng zuqv yaac buatc hungh diex yiem zaangc ziouv  nyei biauv fongc horc buov ziec nyei ga naaiv
 hungh maac ziouc za gengh
 peix fuc haic
 zungv maiv maaih waac gorngv aqv
ninh gorngv mbuox hungh diex
yie yiem yie nyei guoqv haiz gorngv taux meih zoux nyei jauv louc caux meih nyei cong mengh
 za gengh zien haic aqv
mv baac yie maiv sienx naaiv deix waac taux yie ganh daaih
 yie ganh nyei m zing yaac duqv buatc
 meih nyei cong mengh za gengh hlo
 haic
 mienh gorngv mbuox yie nyei zungv maiv taux yietc buonc
 se hlo jiex ndaangc yie haiz gorngv nyei
meih nyei yietc zungv mienh duqv orn lorqc
 zanc zanc souv jienv meih nyei nza hmien muangx meih nyei cong mengh waac wuov deix jien yaac duqv orn lorqc
ceng ziouv
 meih nyei tin hungh
 ninh a hneiv meih
 bun meih zueiz ninh nyei hungh weic
 weic ziouv
 meih nyei tin hungh
 zoux hungh
 weic zuqc meih nyei tin hungh hnamv i saa laa en mienh yaac maaih hnyouv oix yietc liuz liepc ninh mbuo wuonv
 ninh bun meih zoux hungh
 bun meih longc baengh fim caux horpc nyei leiz gunv ninh mbuo
qe mbaa deic nyei hungh maac ziouc zorqv i cin feix baeqv cietv ziepc luoqc joih jiem caux ndaang nyei ga naaiv camv haic caux la bieiv jaaix fungx bun saa lo morn hungh
 qe mbaa deic nyei hungh maac fungx bun saa lo morn hungh naaiv deix ndaang nyei ga naaiv
 maiv maaih jiex hnangv naaiv deix
hilaam caux saa lo morn nyei bou dorh yiem ofi nyei jiem daaih
 ninh mbuo yaac dorh hung ndiangx caux jaaix nyei la bieiv nzueic
hungh diex longc hung ndiangx zoux zaangc ziouv nyei biauv caux hungh dinc nyei tei yaac weic baaux nzung nyei mienh zoux domh daanh baah caux fiuv daanh baah
 yiem yu ndaa deic bung maiv maaih haaix dauh buatc jiex hnangv naaic aqv
saa lo morn hungh ziux qe mbaa deic nyei hungh maac oix nyei caux tov nyei yietc zungv jiu bun ninh
 zungv bun gauh camv hungh maac dorh daaih bun hungh diex nyei
 nqa haav hungh maac caux gan ninh wuov deix daaux sin nzuonx ganh nyei deic bung mi aqv
mouz hnyangx saa lo morn hungh duqv nyei jiem yietc zungv maaih yietc waanc biei cin nyic baeqv faah ziepc betv joih
naaiv yaac maiv funx loz benv caux saeng eix mienh funx bieqc nyei nzou zinh fai aa laa mbie deic bung nyei hungh caux i saa laa en deic bung nyei saengv ziouv dorh daaih bun saa lo morn nyei jiem nyaanh
saa lo morn hungh daav nyic baeqv norm longc jiem zoux daaih nyei domh torngv baaih
 mouz norm longc biei joih ziepc nyeic lungz jiem
ninh aengx daav faam baeqv norm jiem torngv baaih gauh faix
 mouz norm maaih i joih cietv lungz zien jiem
 naaiv deix torngv baaih
 hungh diex dorh mingh an le mbaa norn gemh nyei hungh dinc
hungh diex longc zaangz nyaah zoux norm domh weic yaac longc zien jiex nyei jiem buang jienv
naaiv norm weic maaih juqv kang tei
 aengx maaih lorngx zaux nyei jiem don caux weic ziangh jienv
 weic nyei ga hlen maaih i bung lorngx buoz nyei dangx
 lorngx buoz nyei dangx maaih dauh sienh souv ga hlen
 yietc dauh yietc bung
naaiv deix juqv kang tei maaih ziepc nyeic dauh sienh
 kang kang i bung ga hlen maaih dauh sienh souv jienv
 maiv maaih haaix norm guoqv hnangv naaiv nor zoux jiex
saa lo morn hungh nyei yietc zungv diuv zaanv longc jiem zoux daaih
 le mbaa norn geh wuov norm biauv nyei jaa dorngx yaac longc jiem zoux daaih
 maiv maaih haaix nyungc longc nyaanh zoux
 weic zuqc saa lo morn nyei lungh ndiev maiv funx nyaanh jaaix
hungh diex maaih guanh nzangv caux hilaam nyei nzangv jien buo hnyangx mingh nzunc taansitv
 tor jienv jiem
 nyaanh
 zaangz nyaah caux mbing caux domh norqc jiem zinh nzuonx
weic naaiv beiv lungh ndiev nyei hungh diex
 saa lo morn hungh gauh benx jiex
 gauh maaih cong mengh jiex
lungh ndiev nyei hungh diex oix daaih lorz saa lo morn
 oix muangx tin hungh ceix bun ninh yiem hnyouv nyei cong mengh waac
daaih nyei mienh
 dauh dauh dorh jienv zingh nyeic daaih
 se jiem nyaanh zoux daaih nyei jaa sic
 zorng zuqv nyei ga naaiv
 mborqv jaax nyei wuoqc ginc
 ndaang nyei ga naaiv caux lorh maaz
 hnyangx jiex hnyangx ninh mbuo hnangv naaiv nor zoux
saa lo morn maaih biei cin qongx bun maaz caux mborqv jaax nyei maaz cie yiem
 ninh maaih yietc waanc i cin dauh geh maaz baeng
 maaz caux maaz cie ninh an jienv siou mborqv jaax cie nyei zingh
 yaac maaih deix caux ninh yiem ye lu saa lem
ninh gunv zuangx hungh diex yiem yu fe ditc ndaaih mingh taux fi li saa die mienh nyei deic bung
 zungv taux i yipv nyei gapv jaaix ga hlen
hungh diex yiem ye lu saa lem bun nyaanh camv
 benx pou tong nyei ga naaiv hnangv la bieiv nor
 si ndaa zongh ndiangx yaac ndongc mbong juoqv dorngx nyei ngongh nyorx ndiangx camv
saa lo morn nyei maaz se yiem i yipv caux norm norm guoqv daaih nyei maaz
saa lo morn zoux zengc njiec nyei yietc zungv sic
 yiem gorn taux setv mueiz
 fiev jienv yiem douc waac mienh
 naatan
 nyei sou daan
 caux silo mienh
 aa hi yaa
 douc nyei waac
 yaac yiem gorngv zinh hoz waac wuov dauh itc ndo buatc laauc yaangh gorngv taux ne mbatc nyei dorn
 ye lo mbo am
 nyei jauv louc
saa lo morn yiem ye lu saa lem gunv gormx i saa laa en feix ziepc hnyangx
saa lo morn guei seix mi aqv
 yaac zangx jienv ninh nyei die
 ndaawitv
 nyei zingh
 ninh nyei dorn
 le hox mbo am
 nzipc jienv ninh zoux hungh
