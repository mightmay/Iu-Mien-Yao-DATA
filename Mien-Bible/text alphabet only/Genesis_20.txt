apc laa ham yiem mamle nyei domh mba ong zuei ndiangx lomc suiv mingh taux negepc
 kaa ndetc zingh caux suwaa deic mbu ndongx
 yiem douc ge laa aa mungv
yiem naaic apc laa ham gorngv ninh nyei auv
 saalaa
 zoux ninh nyei muoc
 ge laa aa nyei hungh
 aa mbi me lekv
 ziouc paaiv mienh dorh saalaa mingh ninh wuov
maaih muonz aa mbi me lekv hungh mbeix buatc tin hungh daaih mbuox ninh
meih za gengh oix zuqc daic aqv
 weic zuqc meih dorh daaih naaiv dauh m sieqv dorn zungv maaih nqox nyei
mv baac aa mbi me lekv liemh maiv gaengh duqv nitv fatv saalaa
 ninh ziouc gorngv mbuox tin hungh
ziouv aah
 liemh maiv zoux dorngc nyei baeqc fingx meih oix mietc nzengc
apc laa ham ganh gorngv
  saalaa zoux yie nyei muoc
  wuov dauh m sieqv dorn yaac gorngv
  ninh zoux yie nyei gorx
  yie zoux nyei se hnyouv zingx nyei
 maiv dorngc haaix nyungc
mbeix buatc nyei ziangh hoc tin hungh aengx gorngv mbuox ninh
yie hiuv nyei
 meih hnangv naaiv nor zoux meih nyei hnyouv zingx nyei
 yie ganh dangv jienv
 maiv bun meih baamz zuiz dorngc yie
 se weic naaiv yie maiv bun meih hluo zuqc ninh
meih oix zuqc fungx naaiv dauh m sieqv dorn nzuonx bun ninh nyei nqox weic zuqc ninh nyei nqox se douc waac mienh
 ninh haih tengx meih daux gaux
 meih ziouc duqv ziangh jienv
 se gorngv meih maiv fungx naaiv dauh m sieqv dorn nzuonx nor
 liemh meih caux meih nyei yietc zungv mienh
 ndongc haaix zungv zuqc daic nzengc
da nyeic ndorm nziouv nyei
 aa mbi me lekv heuc ninh nyei zuangx jien daaih zunv gorngv naaiv deix sic bun ninh mbuo muangx
 ninh mbuo gengh
 gamh nziex haic aqv
aa mbi me lekv heuc apc laa ham daaih ziouc gorngv
meih fungc hnangv naaiv nor zoux bun yie
 yie dorngc haaix nyungc meih
 meih cingx daaih dorh zuiz daaih hoic yie caux yie nyei guoqv ndongc naaiv camv
 meih hnangv naaiv nor zoux bun yie se maiv horpc yietc deix
aa mbi me lekv aengx naaic apc laa ham
meih weic haaix diuc hnangv naaiv nor zoux
apc laa ham dau
yie laaic yiem naaiv maiv maaih haaix dauh gamh nziex tin hungh
 nziex ninh mbuo oix daix yie weic duqv yie nyei auv
cuotv liuz naaiv
 ninh za gengh zoux yie nyei muoc
 caux yie juangc die maiv juangc maa
 yie yaac longc ninh zoux auv
tin hungh paaiv yie leih yie nyei die nyei biauv wuov zanc yie mbuox ziangx yie nyei auv
  meih oix zuqc hnangv naaiv bun cing meih hnamv yie
 maiv gunv mingh taux haaix ndau
 meih oix zuqc gorngv
ninh zoux yie nyei gorx
aa mbi me lekv ziouc fungx ngongh
 ba gi yungh
 nouh gauv nouh beiz mingh bun apc laa ham
 yaac fungx apc laa ham nyei auv
 saalaa
 nzuonx bun ninh
aa mbi me lekv mbuox apc laa ham
mangc gaax
 yie nyei deic bung yiem meih nyei nza hmien
 meih oix yiem haaix
 gunv yiem aqv
ninh aengx gorngv mbuox saalaa
yie zorqv siec joih nyaanh daaih bun meih nyei gorx zoux nzaaux hmien nyaanh
 bun caux meih yiem nyei mienh hiuv duqv meih za gengh maiv dorngc
 haaix dauh ziouc hiuv duqv meih maiv zoux dorngc haaix nyungc
apc laa ham ziouc tengx aa mbi me lekv daux gaux
 tin hungh ziouc zorc longx aa mbi me lekv caux ninh nyei auv
 liemh ninh nyei yietc zungv nouh beiz
 bun ninh mbuo aengx haih maaih gu nguaaz
weic zuqc laaix apc laa ham nyei auv
 saalaa
 nyei sic
 tin hungh zoux bun aa mbi me lekv hungh nyei biauv zong m sieqv dorn yietc zungv maiv haih maaih gu nguaaz
