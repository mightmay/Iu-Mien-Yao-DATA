yiem naaiv seix zaangc yie buatc nyungc hienv haic nyei sic
 naaiv deix sic se hniev nyei
 ngatv jienv mienh
tin hungh bun haaix dauh mienh butv zoih
 benx nyei
 maaih mienh taaih nyei
 bun dongh ninh nyei hnyouv oix longc nyei
 maiv caa haaix nyungc
 mv baac tin hungh maiv bun ninh njien youh nyei longc
 maaih ganh dauh mienh duqv longc
 naaiv se kungx morngh
 za gengh hienv haic nyei sic
se gorngv mienh maaih yietc baeqv dauh fu jueiv
 ninh yaac ziangh duqv siouc nyuonh ndaauv
 ninh hnoi nyieqc nyei hnyangx soux yaac camv mv baac maiv duqv njien youh nyei longc naaiv seix zaangc yaauc nyei sic
 daic mingh yaac maiv maaih mienh biopv
 yie gorngv
 maaih maiv gaux
 mbaang yungz nyei gu nguaaz zungv gauh longx ninh
weic zuqc wuov dauh gu nguaaz cuotv seix daaih se kungx morngh nyei sic
 gu nguaaz yaac yiem hmuangx gu nyuoz daic
 yiem hmuangx gu nyuoz yaac maiv maaih haaix dauh jangx ninh nyei mbuox
ninh maiv buatc jiex mba hnoi yaac maiv hiuv haaix nyungc mv baac duqv hitv kuonx gauh camv wuov dauh mienh
maiv gunv wuov dauh mienh ziangh yietc cin i cin hnyangx
 ninh nyei maengc maiv duqv njien youh
 zuangx mienh maiv zeiz juangc yietc norm dorngx mingh fai
mienh laauh luic zoux gong weic ganh nyei nzuih
 mv baac ninh nyei ga sie yietc liuz maiv beuv
cong mengh mienh duqv haaix nyungc gauh longx mienh hngongx mienh
 mienh jomc mienh yiem zuangx mienh mbu ndongx zoux duqv horpc
 ninh duqv haaix nyungc longx
m zing buatc nyei se gauh longx hnyouv hnamv oix duqv nyei
 naaiv se kungx morngh nyei sic
 kungx bun nziaaux saaux hnangv
ih zanc maaih jienv nyei nyungc nyungc ga naaiv cuotv ziangx mbuox
 yaac hiuv duqv mienh benx haaix nyungc
 ninh maiv haih caux gauh henv nyei mienh nzaeng
yietc zei gorngv camv
 yietc zei kungx morngh
 naaiv bun mienh duqv haaix nyungc maaih lamh longc
haaix dauh hiuv duqv haaix nyungc longx weic mienh yiem naaiv seix zaangc kungx morngh nyei maengc
 se jiex nangv nyei hnoi nyieqc
 hnangv dongh linh jiex nor
 haaix dauh haih mbuox ninh
 zuov ninh guei seix liuz
 nqa haav yiem lungh ndiev oix maaih haaix nyungc sic cuotv
