cong mengh nyei m sieqv dorn ceix jiez ninh nyei jaa dingh
 mv baac hngongx nyei m sieqv dorn longc ninh ganh nyei buoz caeqv njiec
hnyouv zingx nyei mienh taaih ziouv
  mv baac zoux hnyouv maiv zingx nyei mienh mangc piex ninh
mienh hngongx mienh bungx nyei waac maux se hnangv biaav mborqv ganh nyei diqc daanz
 mv baac cong mengh mienh nyei nzuih gorngv nyei waac beu jienv ganh
haaix norm dorngx maiv maaih ngongh
 wuov norm dorngx maiv maaih laangh ziqc
 mv baac duqv laangh ziqc camv se bangc ngongh nyei qaqv
ziepc zuoqv nyei zorng zengx mienh maiv gorngv baeqc
 mv baac jaav zorng zengx mienh tauv qiex cuotv gorngv baeqc nyei waac hnangv
huotv nyei mienh lorz cong mengh yaac lorz maiv duqv
 mv baac weic bieqc hnyouv nyei mienh hec duqv lorz wuonh zaang
oix zuqc simv nqoi mienh hngongx mienh nyei nza hmien
 weic zuqc yiem wuov meih maiv haiz ninh nyei nzuih maaih wuonh zaang nyei waac
mienh guai mienh nyei cong mengh se ninh haih mengh baeqc ninh nyei jauv louc
 mv baac mienh hngongx mienh hngongx nyei jauv se nduov ganh hnangv
tin hungh huotv orqv mienh
 mv baac hnyouv zingx nyei mienh a hneiv duqv ninh horpc hnyouv ninh mbuo
ganh hiuv duqv ganh nyei hnyouv kouv
 hnyouv njien youh yaac maiv maaih ganh dauh haih caux jienv njien youh
orqv mienh nyei biauv oix zuqc mietc
 mv baac hnyouv zingx mienh yiem nyei dorngx zungv liepc longx jienv faaux
maaih diuh jauv mienh buatc hnangv horpc nyei
 mv baac setv mueiz benx zuqc daic nyei jauv
maiv gunv mienh jatv
 hnyouv gu nyuoz haih nzauh nyei
 mienh maaih orn lorqc mv baac nqa haav haih nzauh kouv
hnyouv ngaengc doz nyei mienh ziux ninh zoux nyei zungv zuqc winh bun ninh
 mienh longx mienh ziux ninh zoux nyei duqv longx
maiv hiuv haaix nyungc nyei mienh sienx nyungc nyungc
 mv baac mienh guai mienh mangc longx ninh mingh nyei jauv
cong mengh mienh mbungh jienv yaac simv nqoi orqv nyei sic
 mv baac mienh hngongx mienh maiv gunv ganh
 oix zoux haaix nyungc ziouc zoux aqv
hungh hec qiex jiez siepv nyei mienh zoux sic hngongx
 daav guv guaix za eix nyei mienh zuqc mienh nzorng
maiv hiuv haaix nyungc nyei mienh duqv hngongx nyei jauv benx ninh mbuo nyei buonc
 mv baac mienh guai mienh duqv wuonh zaang zoux ningv
mienh waaic mienh gueic njiec mienh longx mienh nyei nza hmien
 orqv mienh gueic njiec kuv mienh nyei gaengh ndaangc
mienh jomc mienh
 liemh juangc laangz mienh yaac youx ninh
 mv baac butv zoih mienh maaih gorx youz doic camv
haaix dauh mangc piex juangc laangz mienh
 wuov dauh benx zuiz mienh
 mv baac korv lienh mienh jomc mienh wuov dauh
 maaih orn lorqc
daav orqv za eix nyei mienh mingh dorngc jauv maiv zeiz
 daav longx nyei za eix wuov deix
 duqv mienh ziepc zuoqv nyei gan longx
mienh laauh luic zoux nyei nyungc nyungc maaih lamh longc
 mv baac nzuih kungx gorngv waac hnangv bun mienh oix zuqc jomc aqv
cong mengh mienh duqv nyei ningv se ninh mbuo nyei zinh zoih
 mienh hngongx mienh hngongx nyei jauv m daaih cuotv hngongx nyei sic
zoux zien zorng zengx nyei mienh njoux mienh nyei maengc
 mv baac gorngv gorngv baeqc nyei waac wuov dauh hoic mienh
haaix dauh taaih ziouv
 maaih wuonv nyei dorngx kaux
 ninh nyei naamh nyouz ziouc maaih ndaauh kaux nyei dorngx
mienh taaih ziouv se ziangh maengc nyei wuom zingv
 weic bun mienh simv nqoi zuqc daic nyei koux
baeqc fingx camv
 hungh diex ziouc maaih njang laangc
 maiv maaih baeqc fingx
 hungh dorn ziouc zuqc baaic mi aqv
maiv qiex jiez siepv nyei mienh bieqc hnyouv camv
 mv baac qiex jiez siepv nyei mienh taaih hngongx nyei jauv
hnyouv baengh orn bun sin kuh yiem
 mv baac mueic jieqv hanc bun mbungv latv
haaix dauh zeix mienh jomc mienh se mangc piex zeix ninh daaih wuov dauh
 mv baac haaix dauh korv lienh mienh jomc mienh
 wuov dauh taaih tin hungh
orqv mienh zuqc ninh zoux nyei orqv sic bun ninh zuqc baaic
 mv baac kuv mienh daic corc maaih lamh kaux dorngx
cong mengh yiem haih hnamv duqv tong nyei mienh nyei hnyouv
 mv baac yiem mienh hngongx mienh nyei hnyouv maiv buatc maaih aqv
zoux horpc nyei jauv bun guoqv zaangc henv
 mv baac haaix fingx zoux zuiz
 wuov fingx ziouc zuqc nyaiv aqv
cong mengh nyei bou bun hungh diex a hneiv
 mv baac zoux duqv nyaiv nyei bou zuqc ninh nouz
