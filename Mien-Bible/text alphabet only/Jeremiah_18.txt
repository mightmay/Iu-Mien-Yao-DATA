ye le mi duqv zipv ziouv  nyei waac gorngv
jiez daaih njiec mingh taux nanv nie zaangc nyei biauv wuov
 yiem naaic yie oix bun meih muangx haiz yie nyei waac
yie ziouc njiec mingh taux nanv nie zaangc nyei biauv
 ziouc buatc zaangc mienh yiem guinh jienv wuov norm ga naaiv zoux gong
zaangc mienh zoux wuov norm nie mor yiem ninh nyei buoz waaic mingh
 ninh ziouc longc wuov deix nie aengx ganh nanv norm
 ziux zaangc mienh haiz horpc zuqc zoux nyei
yie aengx duqv zipv ziouv  nyei waac
ziouv gorngv
i saa laa en nyei zeiv fun aah
 yie zoux bun meih mbuo hnangv nanv nie mor zaangc zoux maiv duqv fai
 i saa laa en nyei zeiv fun aah
 mangc maah
 nie yiem zaangc mienh nyei buoz hnangv haaix nor
 meih mbuo yaac yiem yie nyei buoz hnangv wuov nor
se gorngv yie haaix zanc gorngv taux yietc fingx fai yietc guoqv
 oix baeng cuotv
 baaic waaic
 mietc nzengc
mv baac se gorngv yie gorngv taux wuov guoqv mienh
 guangc nqoi ninh mbuo zoux nyei orqv sic
 yie ziouc goiv za eix
 maiv bun ninh mbuo zuqc dongh yie dingc bun ninh mbuo zuqc nyei zeqc naanc
se gorngv yie haaix zanc gorngv taux yietc fingx fai yietc guoqv oix ceix jiez liepc wuonv
se gorngv wuov guoqv mienh ziux yie nyei m zing mangc zoux orqv sic
 maiv muangx yie gorngv nyei waac
 yie ziouc goiv za eix
 maiv bun ninh mbuo duqv longx nyei jauv ziux yie dingc bun ninh mbuo duqv nyei
weic naaiv meih ih zanc oix zuqc gorngv mbuox yu ndaa mienh caux yiem ye lu saa lem nyei baeqc fingx
  ziouv hnangv naaiv gorngv
  yie zeix cuotv ciouv nyei zeqc naanc hoic meih mbuo
 yaac daav za eix zoux bun meih mbuo
 meih mbuo gorqv mienh oix zuqc guangc nqoi meih mbuo zoux orqv nyei jauv
 zorc meih mbuo nyei jauv caux meih mbuo zoux nyei sic
mv baac ninh mbuo dau
  yie mbuo maiv gunv
 yie mbuo oix ziux ganh nyei za eix zoux
 gorqv mienh oix ziux gorqv mienh orqv nyei hnyouv ngaengc jienv zoux
weic naaiv ziouv hnangv naaiv gorngv
oix zuqc yiem maanc guoqv mienh mbu ndongx naaic
 maaih haaix dauh haiz jiex hnangv naaiv nyungc sic
 i saa laa en mienh zoux gamh nziex
 haic nyei sic
le mbaa norn mbong nyei sorng yiem la bieiv zorng dangx nyei fai
 mbong nyei wuom haih nqaai nyei fai
 se liouc njiec ndoqv nyei wuom laangh
mv baac yie nyei baeqc fingx la kuqv yie
 ninh mbuo buov hung gengx jaav zienh
 ninh mbuo yiem ninh mbuo nyei jauv ndiqv zuqc ndorpc
 se yiem ninh mbuo loz hnoi nyei jauv
 ninh mbuo cuotv mingh yangh jauv wingc
 maiv yangh domh jauv
ziouc bun ninh mbuo nyei deic bung benx gamh nziex haic nyei dorngx
 benx zuqc mienh yietc liuz huotv nyei ga naaiv
 da faanh jiex jauv nyei mienh gamh nziex haic
 huangx m nqorngv
yie ziouc bun ninh mbuo yiem win wangv nyei nza hmien nzaanx hnangv dong bung nyei nziaaux nor
 taux ninh mbuo zuqc zeqc naanc nyei hnoi
 yie oix huin diqc daanz bun ninh mbuo
 maiv huin hmien
ninh mbuo gorngv
daaih maah
 mbuo daav za eix hoic ye le mi weic zuqc sai mienh maaih nyei leiz latc maiv haih zuqc mietc
 cong mengh mienh caangh laangh nyei waac fai douc waac mienh douc nyei waac yaac maiv haih nzengc
 daaih maah
 mbuo longc nzuih gox ninh
 mbuo yaac maiv muangx ninh gorngv nyei yietc zungv waac
ziouv  aac
 tov muangx yie
 tov muangx caux yie doix dekc wuov deix mienh
zoux kuv sic oix zuqc winh orqv sic fai
 ninh mbuo corc oix wetv kuotv hoic yie nyei maengc
 tov jangx jienv yie hnangv haaix nor souv jienv meih nyei nza hmien tengx ninh mbuo tov longx nyei jauv
 weic bun meih huin ganh bung
 maiv qiex jiez ninh mbuo
weic naaiv tov zorqv ninh mbuo nyei naamh nyouz jiu bun zuqc ngorc hnaangx
 yaac jiu bun ninh mbuo zuqc nzuqc ndaauv nyei qaqv
 tov bun ninh mbuo nyei auv maiv maaih fu jueiv yaac benx auv guaav
 tov bun ninh mbuo nyei m jangc dorn zuqc domh wuon baengc daic
 bun ninh mbuo nyei mienh lunx mienh yiem mborqv jaax nyei ziangh hoc zuqc nzuqc ndaauv daix
meih dorh luv mienh nyei mienh liemh zeih daaih lorz ninh mbuo
 tov bun heuc kouv nyei qiex yiem ninh mbuo nyei biauv cuotv
 weic zuqc ninh mbuo wetv kuotv bun yie ndortv njiec
 ninh mbuo zaeng hlaang hlopv yie nyei zaux
mv baac ziouv  aac
 ninh mbuo daav nyei yietc zungv za eix
 se oix daix yie
 meih hiuv nyei
 tov maiv dungx guangc ninh mbuo orqv haic nyei zuiz nipc
 fai yiem meih nyei nza hmien sortv guangc ninh mbuo nyei zuiz
 tov bun ninh mbuo yiem meih nyei nza hmien zuqc mbienv njiec
 meih qiex jiez nyei ziangh hoc
 tov zoux bun ninh mbuo
