ye le mi corc zuqc wuonx jienv siouv gaeng nyei baeng nyei laatc gu nyuoz
 ninh aengx duqv zipv ziouv nyei waac da nyeic nzunc gorngv
ziouv
 dongh zeix ndau wuov dauh
 se ziouv nanv ndau beih daaih weic liepc jiez
 ninh nyei mbuox se ziouv
 hnangv naaiv gorngv
gunv tov yie
 yie ziouc dau meih aengx zorqv dongh meih maiv hiuv duqv hlo haic
 gem jienv nyei sic biux mengh mbuox meih
weic zuqc ziouv
 i saa laa en nyei tin hungh
 hnangv naaiv gorngv taux naaiv norm zingh nyei biauv caux yu ndaa hungh nyei dinc
 dongh caeqv njiec weic dangv jienv win wangv ndui nie hlang weih zingh nyei dorngx caux nzuqc ndaauv
mienh oix caux ken ndie mienh mborqv jaax
 ken ndie mienh ziouc zorqv dongh yie qiex jiez
 nouz jienv daix wuov deix mienh nyei sei
 dapv buangv wuov deix biauv
 weic zuqc yie niouv hmien ganh bung
 maiv mangc naaiv norm zingh
 laaix ninh mbuo zoux nyei yietc zungv orqv sic
+ mangc maah
 yie zungv oix bun naaiv norm zingh duqv zorc longx
 yie oix zorc ninh mbuo longx daaih yaac bun ninh mbuo za gengh bungx zuoqc yaac duqv baengh orn nyei yiem
yie oix bun zuqc caangv mingh nyei yu ndaa mienh caux i saa laa en mienh duqv nzuonx daaih aengx liepc ninh mbuo jiez hnangv dongh cor wuov nor
yie oix saax nzengc ninh mbuo zoux dorngc yie nyei yietc zungv zuiz
 se zoux dorngc yaac ngaengc yie nyei yietc zungv zuiz
lungh ndiev maanc guoqv mienh muangx haiz yie hnangv haaix nor zoux longx bun naaiv norm zingh nyei yietc zungv sic
 ninh mbuo ziouc bun yie duqv mengh hoc
 duqv njien youh
 duqv mienh ceng
 yaac duqv mienh taaih
 wuov deix mienh ziouc gamh nziex
 sin zinx weic yie ndongc naaic bun naaiv norm zingh duqv yietc zungv longx nyei
 bungx zuoqc nyei jauv
ziouv hnangv naaiv gorngv
  meih mbuo hnangv naaiv gorngv taux naaiv norm dorngx
benx baaic huaang nyei dorngx
 maiv maaih mienh yaac maiv maaih saeng kuv
  yiem yu ndaa nyei zingh caux ye lu saa lem nyei jaai horngc maiv maaih mienh
 maiv maaih saeng kuv nyei dorngx
mv baac yiem naaic zungv aengx duqv muangx haiz njien youh
 nauc nyitc nyei qiex
 siang laangh siang mbuangz nyei qiex
 caux baaux nzung mienh nyei qiex doix ninh mbuo dorh fongc horc laengz zingh nyei ga naaiv mingh zaangc ziouv nyei biauv gorngv
oix zuqc laengz zingh nernh jiex nyei ziouv  weic zuqc ziouv  se longx haic
 weic zuqc ninh yietc liuz ziepc zuoqv nyei hnamv mienh
 weic zuqc yie oix bun deic bung nzuonx daaih duqv longx hnangv dongh cor wuov nor
  ziouv  hnangv naaiv gorngv
nernh jiex nyei ziouv hnangv naaiv gorngv
  yiem naaiv norm baaic huaang nyei dorngx
 dongh maiv maaih mienh
 maiv maaih saeng kuv nyei dorngx
 yiem naaiv norm dorngx nyei norm norm zingh aengx oix maaih bungx ba gi yungh nyei mienh yiem nyei dorngx
 bun ninh mbuo nyei ba gi yungh yiem naaic hitv kuonx
yiem mbong aiv dorngx nyei zingh
 mbong juoqv nyei zingh
 yiem negepc nyei zingh
 yiem mben yaa min deic
 yiem weih gormx ye lu saa lem nyei dorngx
 caux yiem yu ndaa nyei zingh zungv aengx maaih ba gi yungh guanh jiex saauv nyei mienh nyei buoz ndiev
  ziouv hnangv naaiv gorngv
ziouv gorngv
hnoi nyieqc oix taux
 yie oix zoux ziangx yie caux i saa laa en nyei zeiv fun caux yu ndaa nyei zeiv fun laengz nyei ngaengc waac
taux wuov deix hnoi nyieqc caux wuov deix ziangh hoc
 yie oix weic ndaawitv bun baengh fim nyei cunx cuotv
 ninh oix yiem deic bung zoux baengh fim
 zoux duqv horpc
yiem wuov deix hnoi nyieqc yu ndaa zungv duqv njoux
 i saa laa en yaac duqv taaix baengh nyei yiem
 naaiv norm zingh oix duqv mbuox heuc
  ziouv  se yie mbuo nyei baengh fim
weic zuqc ziouv hnangv naaiv gorngv
  ndaawitv yietc liuz maaih mienh zueiz i saa laa en zeiv fun nyei weic
lewi sai mienh yietc liuz yaac maaih mienh yiem yie nyei nza hmien dorh fongc horc buov ziec nyei ga naaiv
 weic fongc horc buov ziec nyei laangh ziqc yaac weic yietc liuz liuc leiz fongc horc ziec nyei jauv
ye le mi aengx duqv zipv ziouv  nyei waac gorngv
ziouv hnangv naaiv gorngv
  se gorngv meih mbuo haih bun yie weic lungh hnoi zanc liepc nyei ngaengc waac caux yie weic lungh muonz zanc liepc nyei ngaengc waac dangx nor
 ziouc bun lungh hnoi lungh muonz maiv ziux dingc daaih nyei ziangh hoc cuotv
yie caux yie nyei bou
 ndaawitv
 laengz nyei ngaengc waac yaac haih dangx
 hnangv naaic ziouc bun ninh maiv maaih dorn zueiz ninh nyei weic zoux hungh
 yie caux fu sux yie nyei lewi sai mienh liepc nyei ngaengc waac yaac dangx
lungh nyei hleix saauv maiv hingh
 koiv hlen nyei saa ziou yaac hlaau maiv zienz hnangv haaix nor
 yie yaac oix hnangv wuov nor bun yie nyei bou
 ndaawitv
 nyei zeiv fun hiaangx camv jienv faaux
 fu sux yie nyei lewi sai mienh yie yaac oix bun hiaangx camv jienv faaux
ye le mi duqv zipv ziouv  nyei waac gorngv
meih maiv jangx muangx naaiv deix baeqc fingx gorngv nyei waac fai
 ninh mbuo gorngv
  ziouv ginv daaih nyei i fingx ninh zungv guangc mi aqv
  hnangv naaic ninh mbuo mangc piex yie nyei baeqc fingx
 ziux ninh mbuo mangc zungv maiv duqv aengx benx yietc guoqv mienh
ziouv hnangv naaiv gorngv
  se gorngv yie maiv caux lungh hnoi caux lungh muonz liepc ngaengc waac yaac dingc lungh caux ndau nyei leiz
yie ziouc guangc yaakopv caux yie nyei bou
 ndaawitv
 nyei zeiv fun
 maiv ginv yietc dauh ninh nyei zeiv fun gunv apc laa ham
 i sakc caux yaakopv nyei zeiv fun
 weic zuqc yie oix bun ninh mbuo duqv longx hnangv loz wuov nor
 yaac korv lienh ninh mbuo
