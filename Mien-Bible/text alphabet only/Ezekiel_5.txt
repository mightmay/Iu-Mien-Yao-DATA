ziouv gorngv
baamh mienh aah
 meih oix zuqc zorqv zung nzuqc ndaauv laic nyei
 oix zuqc longc hnangv japv mba biei zaangc nyei teix do teix meih nyei mba biei caux siaam
 longc tin baengh dangv nziang mba biei caux siaam bun nqoi
zuov weih gormx zingh nyei hnoi nyieqc buangv
 meih oix zuqc zorqv mba biei caux siaam buo gouv nyei yietc gouv yiem zingh mbu ndongx longc douz buov
 zorqv buo gouv nyei yietc gouv yiem zingh ga nyiec longc nzuqc ndaauv hngaqv mba biei huing gormx zingh
 aengx zorqv buo gouv nyei yietc gouv faatv bun nziaaux buonc nzaanx mingh
 yie ziouc baeng nzuqc ndaauv zunc jienv mingh
meih yaac oix zuqc zorqv i ziex diuh naaiv deix mba biei nyatv jienv lui juoqv
yiem naaiv deix mba biei gu nyuoz aengx zorqv i ziex diuh zoi bieqc douz buov
 yiem naaic maaih douz oix cuotv daaih mingh gormx i saa laa en nyei yietc zungv zeiv fun
ziouv tin hungh hnangv naaiv gorngv
  naaiv se ye lu saa lem zingh
 yie liepc naaiv norm zingh yiem maanc guoqv mienh mbu ndongx yaac maaih ziex norm guoqv weih gormx
mv baac ye lu saa lem ngaengc yie nyei leiz gauh camv jiex ganh guoqv mienh
 ninh yaac ngaengc yie nyei leiz latc gauh camv weih gormx nyei guoqv
 weic zuqc ninh nqemh yie nyei leiz yaac maiv gan yie nyei leiz latc
laaix naaiv
 ziouv tin hungh  gorngv
 meih zoux lunc gauh camv weih gormx meih wuov deix guoqv
 meih maiv ei yie nyei leiz yaac maiv gan yie nyei leiz latc
 kungx ei jienv weih gormx wuov deix guoqv nyei leiz zoux hnangv
weic naaiv ziouv tin hungh gorngv
  mangc maah
 yie
 se yie ganh
 oix caux meih doix dekc
 yie oix dorng jienv maanc guoqv mienh yiem meih mbu ndongx bun meih zuqc dingc zuiz
laaix meih zoux nyei yietc zungv gamh nziev nyei sic
 yie oix yiem meih mbu ndongx zoux bun meih hnangv yie maiv zoux jiex
 yie yietc liuz yaac maiv aengx hnangv naaiv nor zoux
yiem meih mbu ndongx diex maac oix nyanc ganh nyei dorn jueiv
 dorn jueiv yaac oix nyanc ganh nyei diex maac
 yie oix dingc meih nyei zuiz
 haaix dauh yiem meih mbu ndongx duqv maengc cuotv
 yie oix bun faatv nzaanx mingh biei bung
weic naaiv ziouv tin hungh gorngv
  yie ziangv jienv yie ganh nyei maengc houv waac
 weic zuqc meih longc yietc zungv gamh nziev nyei ga naaiv caux yietc zungv youx haic nyei sic bun yie nyei singx dinc maaih uix
 yie oix bun meih nyei mienh soux zoqc nzengc
 yie nyei m zing zungv maiv korv fiqv meih
 yie yaac maiv korv lienh meih
meih nyei baeqc fingx buo gouv nyei yietc gouv oix zuqc wuon baengc daic yaac yiem meih mbu ndongx zuqc ngorc hnaangx daic
 buo gouv nyei yietc gouv oix yiem meih weih gormx nyei dorngx zuqc nzuqc ndaauv daix daic
 buo gouv nyei yietc gouv yie oix bun faatv nzaanx mingh taux lungh ndiev norm norm dorngx
 yie yaac oix baeng cuotv yie nyei nzuqc ndaauv zunc ninh mbuo
+ hnangv naaic yie nyei ga qiex ziouc fiu
 yie qiex jiez
 nouz nyei jauv yie zoux bun ninh mbuo taux daauh
 taux yie hnyouv nqaai aqv
 yie nyei ga qiex zoux bun ninh mbuo taux fiu mingh
 ninh mbuo ziouc hiuv duqv yie
 ziouv
 gorngv liuz nyei waac se weic zuqc yie nzaeng jienv ninh mbuo
+ maiv daan mbuoqc naaiv
 yie oix bun meih zuqc baaic huaang
 bun huing gormx nyei guoqv nyei mienh caux jiex jauv nyei mienh mangc piex
yie qiex jiez nouz jienv dingc meih nyei zuiz hniev nyei ziangh hoc
 meih ziouc zuqc huing gormx nyei guoqv nyei mienh mangc piex
 huotv meih
 yaac donv zuqc ninh mbuo
 haeqv ninh mbuo gamh nziex
 naaiv se yie
 ziouv
  gorngv liuz aqv
wuov zanc yie oix bun meih zuqc ngorc hnaangx
 zuqc mietc
 hnangv buonv forng cang mingh mietc meih mbuo nor
 yie oix bun meih mbuo gunv zoux gunv ngorc taux meih mbuo kaux nyei laangh ziqc dangx nzengc
yie oix bun meih mbuo ngorc
 bun hieh zoih daaih hoic meih mbuo
 mietc meih mbuo nyei fu jueiv
 meih mbuo oix zuqc wuon baengc
 zuqc daix daic
 nziaamv liouc cuotv nyei sic
 yie oix bun meih mbuo zuqc nzuqc ndaauv daix
 naaiv se yie
 ziouv
 gorngv liuz aqv
