yie aengx duqv zipv ziouv  nyei waac gorngv
baamh mienh aah
 ziouv tin hungh  hnangv naaiv nor gorngv mbuox i saa laa en deic bung
  setv mueiz aqv
 deic bung nyei biei bung gorqv nyei setv mueiz zungv taux aqv
ih zanc meih nyei setv mueiz taux aqv
 yie oix bun yie nyei ga qiex baetv cuotv zoux bun meih
 yie oix ei meih zoux nyei jauv siemv meih nyei zuiz
 yaac ziux meih zoux gamh nziev nyei sic winh bun meih
yie nyei m zing mangc yaac maiv korv fiqv maiv korv lienh
 yiem meih mbu ndongx zoux gamh nziev nyei sic nyei ziangh hoc yie oix weic meih zoux nyei jauv winh bun meih
 hnangv naaic meih ziouc hiuv duqv yie se ziouv
ziouv tin hungh hnangv naaiv gorngv
  zeqc naanc taux aqv
 yietc nyungc jiex liuz yietc nyungc taux
 mangc maah
 zeqc naanc zungv taux daaih aqv
setv mueiz taux aqv
 setv mueiz taux aqv
 weic meih setv mueiz taux aqv
 mangc maah
 za gengh taux aqv
i saa laa en mienh aah
 meih mbuo zuqc mietc nyei ziangh hoc taux aqv
 ziangh hoc taux
 hnoi nyieqc fatv aqv
 benx faanv lunc nyei hnoi
 yiem mbong gu nguaaic maiv maaih njien youh heuc nyei qiex
yie siepv siepv nyei oix bun yie nyei ga qiex baetv cuotv bun meih
 nouz meih taux yie nyei ga qiex fiu
 yie oix ziux meih zoux nyei jauv siemv meih
 yaac weic meih zoux yietc zungv gamh nziev nyei sic dingc meih nyei zuiz
yie nyei m zing mangc yaac maiv korv lienh
 maiv liouh meih
 yiem meih mbu ndongx zoux gamh nziev nyei sic nyei ziangh hoc yie oix ziux meih zoux nyei sic winh bun meih
 hnangv naaic meih ziouc hiuv duqv mborqv meih wuov dauh se yie
 ziouv
+ mangc maah
 wuov norm hnoi oix siepv siepv nyei taux
 meih mbuo zuqc mietc nyei ziangh hoc zungv taux aqv
 biaav mbiaac butv nyueiz
 zoux maux nyei jauv nqoi biangh
zoux ciouv zoux doqc nyei sic hlo daaih benx diuh zoux orqv sic nyei biaav mbiaac
 maiv zengc yietc dauh mienh
 ninh mbuo bungx zuoqc nyei jauv caux ninh mbuo nyei zinh zoih maiv maaih
 yiem ninh mbuo mbu ndongx yaac maiv maaih haaix dauh duqv zoux hlo
ziangh hoc taux
 hnoi nyieqc taux fatv aqv
 maaiz nyei mienh maiv dungx a hneiv
 maaic nyei mienh maiv dungx nzauh
 weic zuqc ninh mbuo zuangx mienh duqv tin hungh nouz
maaic nyei mienh corc ziangh jienv nyei ziangh hoc maiv duqv aengx nzuonx ninh maaic nyei ndau wuov
 weic zuqc naaiv laauc yaangh nyei sic gorngv zuqc ninh mbuo zuangx mienh yaac maiv haih goiv yienc
 laaix ninh mbuo nyei zuiz maiv maaih haaix dauh haih beu duqv ganh nyei maengc
ninh mbuo zungv biomv jorng liuc leiz mborqv jaax
 mv baac maiv maaih mienh cuotv mingh mborqv weic zuqc ninh mbuo nyei zuangx mienh zuqc yie nouz
+ yiem zingh ga nyiec maaih nzuqc ndaauv
 zingh gu nyuoz maaih wuon baengc caux ngorc hnaangx nyei jauv
 yiem lomc huaang nyei mienh zuqc nzuqc ndaauv daix
 yiem zingh gu nyuoz wuov deix ngorc hnaangx yaac butv wuon baengc daic
se gorngv maaih haaix dauh biaux ndutv
 duqv maengc cuotv nor
 ninh ziouc yiem wuov mbong
 gorqv mienh weic gorqv mienh nyei zuiz heuc hnangv yiem horngz nyei baeqc gopv nor
dauh dauh nyei buoz ndomh mau nyei
 dauh dauh nyei cingh mborqc nyanh nyanh nyei
ninh mbuo zuqv jienv la maah ndie cou
 sin zinx nyanh nyanh nyei
 mangc dauh dauh nyei hmien buatc ninh mbuo nyaiv nzengc
 m nqorngv yaac zuqc teix njang
ninh mbuo zorqv ninh mbuo nyei nyaanh zoi guangc wuov jaai horngc
 ninh mbuo nyei jiem hnangv maaih uix nyei ga naaiv
 zuqc ziouv nouz nyei hnoi ninh mbuo nyei jiem nyaanh maiv haih njoux ninh mbuo
 ninh mbuo nyei jiem nyaanh maiv haih tengx ninh mbuo hnyouv maiv sie fai bun ninh mbuo nyei ga sie beuv
 weic zuqc naaiv deix jiem nyaanh zoux bun ninh mbuo baamz zuiz
ninh mbuo ceng ninh mbuo nzueic haic nyei siou setv yaac longc zoux ninh mbuo nyei gamh nziev haic
 laih hlopv nyei miuc fangx
 hnangv naaic yie cingx bun wuov deix ga naaiv weic ninh mbuo benx maaih uix nyei ga naaiv
yie ziouc zorqv jiu bun ganh fingx mienh benx luv daaih nyei ga naaiv
 yaac jiu bun lungh ndiev nyei orqv mienh benx caangv daaih nyei ga naaiv
 ninh mbuo ziouc zoux bun maaih uix
yie ziouc niouv hmien maiv mangc ninh mbuo
 ninh mbuo ziouc zoux bun yie jaaix nyei dorngx maaih uix
 janx zaqc yaac bieqc daaih bun dorngx maiv cing nzengc
+ liuc leiz limc weic zuqc maaih daix mienh bun nziaamv liouc cuotv nyei sic buangv deic bung yaac maaih doqc nyei sic buangv zingh
weic naaiv yie oix bun ziex guoqv gauh ciouv jiex nyei mienh daaih nzaeng ninh mbuo nyei biauv
 yie yaac oix bun gauh henv jiex nyei mienh zoux maux nyei jauv baac mi aqv
 ninh mbuo cing nzengc nyei dorngx yaac zuqc maaih uix
zuqc kouv nyei ziangh hoc taux
 ninh mbuo oix lorz baengh orn mv baac lorz maiv duqv yietc deix
zeqc naanc jaa maaih zeqc naanc
 waac nziaaux nzipc waac nziaaux yietc kang jiex yietc kang
 ninh mbuo lorz douc waac mienh jouh laauc yaangh nyei sic
 sai mienh maiv njaaux leiz latc
 mienh gox caangh laangh nyei jauv yaac dangx nzengc mi aqv
hungh diex nzauh nyiemv
 domh jien haiz maiv lamh hnamv aqv
 deic bung nyei baeqc fingx buoz zinx laaix gamh nziex
 yie ziouc weic ninh mbuo zoux nyei jauv winh bun ninh mbuo
 yie yaac oix siemv ninh mbuo ziux ninh mbuo ganh siemv nyei za eix
 ninh mbuo ziouc hiuv duqv yie se ziouv
