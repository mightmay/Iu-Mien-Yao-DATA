ziouv  gorngv mbuox mose
oix zuqc mbuox i saa laa en mienh
  da faanh i saa laa en mienh
 fai yiem i saa laa en deic bung nyei ganh fingx mienh
 haaix dauh zorqv ganh nyei fu jueiv fungx bun molekv zienh
 zungv oix zuqc zorqv wuov dauh daix daic
 zuangx baeqc fingx oix zuqc zorqv la bieiv zong daic ninh
yie ganh yaac oix mbienv hmien bun wuov dauh yaac bun ninh yiem ninh nyei mienh mbu ndongx zuqc pai guangc
 weic zuqc ninh zorqv dauh ninh nyei fu jueiv fungx bun molekv zienh
 ziouc zoux bun yie nyei singx dinc maaih uix yaac baaic yie nyei cing nzengc mbuox
wuov dauh mienh zorqv dauh ninh nyei fu jueiv fungx bun molekv zienh wuov zanc
 se gorngv buonv deic baeqc fingx hnangv njipv jienv m zing maiv buatc nor
 yaac maiv zong daic ninh
yie ganh oix mbienv hmien bun wuov dauh caux ninh nyei hmuangv doic yaac bun ninh yiem ninh nyei mienh mbu ndongx zuqc pai guangc
 liemh caux ninh maaih hieh hnyouv gan molekv zienh wuov deix
+ se gorngv haaix dauh mingh lorz mienh tengx gaanv hei fai mbouv guaax
 se hnangv maaih hieh hnyouv nyei mienh nor
 yie oix mbienv hmien bun wuov dauh
 yaac bun ninh yiem ninh nyei mienh mbu ndongx zuqc pai guangc
+ oix zuqc saax ganh cing nzengc daaih
 weic zuqc yie se ziouv
  meih mbuo nyei tin hungh
oix zuqc gan longx yie nyei lingc
 ei jienv zoux nzengc
 yie se ziouv
  dongh bun meih mbuo cing nzengc wuov dauh
+ se gorngv haaix dauh zioux ninh nyei die fai maa
 oix zuqc zorqv wuov dauh daix daic
 ninh zioux die fai maa
 ninh ganh oix zuqc ndaam ganh nyei zuiz
+ se gorngv mienh hienx ganh dauh mienh nyei auv
 zungv oix zuqc bun ninh mbuo i dauh zuqc daic
+ se gorngv mienh bueix ganh nyei die nyei auv ziouc baaic ninh nyei die
 zungv oix zuqc zorqv ninh mbuo i dauh daix daic
 ninh mbuo ganh oix zuqc ndaam ganh nyei zuiz
+ se gorngv mienh bueix ganh nyei mbuangz
 zungv oix zuqc zorqv ninh mbuo i dauh daix daic
 ninh mbuo zoux maiv luonx horngc nyei sic
 ninh mbuo ganh oix zuqc ndaam ganh nyei zuiz
+ se gorngv m jangc dorn bueix m jangc dorn dorngx m sieqv dorn
 ninh mbuo zoux nyei se gamh nziev nyei sic
 zungv oix zuqc zorqv ninh mbuo i dauh daix daic
 ninh mbuo ganh oix zuqc ndaam ganh nyei zuiz
+ se gorngv mienh longc i sieqv maac zoux auv se waaic haic nyei sic
 zungv oix zuqc zorqv ninh mbuo buo dauh longc douz buov daic weic maiv bun waaic sic yiem meih mbuo mbu ndongx
+ se gorngv haaix dauh m jangc dorn hienx saeng kuv
 oix zuqc zorqv ninh daix daic
 yaac oix zuqc zorqv wuov dauh saeng kuv daix
+ se gorngv haaix dauh m sieqv dorn dorh ganh bun saeng kuv saeng
 oix zuqc liemh m sieqv dorn
 liemh saeng kuv daix daic
 i dauh zungv oix zuqc daix guangc
 ninh mbuo ganh oix zuqc ndaam ganh nyei zuiz
+ se gorngv haaix dauh longc ganh nyei dorc fai muoc
 maiv gunv se die nyei sieqv fai maa nyei sieqv
 dorng jaa
 juangc dorngx bueix
 se nyaiv haic nyei sic
 ninh mbuo oix zuqc dorng jienv ninh mbuo nyei mienh zuqc pai guangc
 wuov dauh m jangc dorn baaic ganh nyei dorc fai muoc ziouc oix zuqc ndaam ganh nyei zuiz
+ se gorngv haaix dauh m jangc dorn bueix m sieqv dorn doix maaih sin yienc nyei ziangh hoc
 oix zuqc bun ninh mbuo i dauh yiem ganh nyei mienh mbu ndongx zuqc pai guangc
 weic zuqc ninh mbuo dorngc cing nzengc nyei leiz bun ganh maaih uix
+ maiv dungx bueix meih nyei gou maac fai muoz maac fai dorc deih fai nziez maac
 hnangv naaiv zoux se baaic zuqc juangc nziaamv fei nyei cien ceqv
 ninh mbuo i dauh zungv oix zuqc ndaam ganh nyei zuiz
+ se gorngv haaix dauh m jangc dorn bueix juoh maac fai nziez maac fai domh miangh maac fai miangh maac ziouc baaic zuqc ninh nyei baeqv diex fai youz diex fai domh nauz diex fai nauz diex
 ninh mbuo i dauh oix zuqc ndaam ganh nyei zuiz
 taux daic ninh mbuo yaac maiv haih maaih fu jueiv
+ se gorngv haaix dauh m jangc dorn longc muoz doic nyei auv
 naaiv se zoux maiv cing nzengc nyei sic
 baaic zuqc ninh nyei muoz doic
 ninh mbuo ziouc maiv haih maaih fu jueiv
+ oix zuqc gan longx yie nyei yietc zungv lingc caux diuh diuh leiz
 yaac ei jienv zoux
 weic bun dongh yie ih zanc dorh meih mbuo mingh yiem wuov norm deic bung maiv lov meih mbuo cuotv
yaac maiv dungx gan yiem wuov norm deic bung nyei mienh nyei leiz
 dongh yie oix zunc cuotv meih mbuo wuov ndaangc maengx nyei fingx fingx mienh nyei leiz
 laaix ninh mbuo zoux naaiv deix yietc zungv sic yie youx
 haic ninh mbuo
mv baac yie mbuox jiex meih mbuo
yie oix zorqv naaiv norm deic bung jiu bun meih mbuo
 zoux benx meih mbuo nzipc nyei deic bung
 se ndau touv longx nyei deic bung
 yie se ziouv
  meih mbuo nyei tin hungh
 se yiem maanc fingx ginv meih mbuo cuotv daaih wuov dauh
+ weic naaiv meih mbuo oix zuqc zorqv maaih uix caux maiv maaih uix nyei saeng kuv bun nqoi
 maaih uix caux maiv maaih uix nyei norqc
 yaac maiv dungx laaix yie ginv cuotv maaih uix nyei saeng kuv fai norqc fai nyorng ndau nyei ga naaiv bun ganh maaih uix
meih mbuo oix zuqc weic yie cing nzengc
 weic zuqc yie
 ziouv
  se cing nzengc nyei
 yaac yiem maanc fingx ginv meih mbuo cuotv daaih benx yie nyei baeqc fingx
+ maiv gunv m jangc m sieqv
 meih mbuo haaix dauh tengx mienh gaanv hei fai mbouv guaax
 zungv oix zuqc bun ninh mbuo zuqc daic
 oix zuqc longc la bieiv zong daic
 ninh mbuo ganh nyei zuiz ninh mbuo ganh oix zuqc ndaam dorng
