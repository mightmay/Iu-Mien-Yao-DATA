tin hungh korv lienh yie mbuo
 bun yie mbuo maaih naaiv nyungc gong zoux
 yie mbuo ziouc maiv namx hnyouv
yie mbuo simv nqoi beic ndiev
 nyaiv haic nyei sic
 yie mbuo maiv zoux guv guaix nyei jauv nduov mienh
 yaac maiv aaux tin hungh nyei waac gorngv jaav
 daaux nzuonx yie mbuo gorngv zien leiz mengh nyei
 yaac dorng jienv tin hungh oix zoux horpc zuangx mienh nyei hnyouv
se gorngv yie mbuo zunh nyei kuv fienx se hnangv maaih ndie buang jienv bun mienh maiv mengh baeqc nor
 se kungx buang jienv bun zuqc mietc nyei mienh maiv mengh baeqc hnangv
ninh mbuo maiv sienx weic zuqc gunv baamh gen wuov dauh mienv nyei hungh
 saadaan
 bun ninh mbuo nyei hnyouv hmuangx
 maiv mengh baeqc
 ninh nqaeqv jienv maiv bun kuv fienx nyei njang ziux ninh mbuo
 naaiv kuv fienx se gorngv giduc
 dongh zuangv tin hungh wuov dauh
 nyei njang laangc
yie mbuo maiv zeiz zunh yie mbuo ganh
 yie mbuo zunh nyei se yesu giduc zoux ziouv
 yie mbuo yaac weic yesu giduc zoux meih mbuo nyei bou
weic zuqc tin hungh
 dongh bun njang yiem hmuangx ziux cuotv daaih wuov dauh
 bun ninh nyei njang ziux jienv yie mbuo nyei hnyouv
 ninh nyei njang bun yie mbuo hiuv duqv tin hungh nyei njang laangc
 dongh yiem giduc nyei hmien ziux cuotv daaih nyei njang laangc
mv baac yie mbuo se hnangv nie ongx yaac maaih naaiv nyungc jaaix nyei ga naaiv dapv jienv gu nyuoz
 bun cing hlo jiex nyei domh qaqv se yiem tin hungh daaih
 maiv zeiz yiem yie mbuo daaih
yie mbuo zuqc nyungc nyungc kuonx naanh mv baac maiv suei
 maaih ziangh hoc yie mbuo maiv hiuv duqv hnangv haaix nor zoux mv baac corc maaih lamh hnamv nyei
zuqc mienh zoux doqc mv baac tin hungh maiv guangc yie mbuo
 zuqc mborqv king mv baac maiv daic
yie mbuo nyei sin zanc zanc buangh zuqc haih daic nyei sic hnangv yesu zuqc daic nor
 yie mbuo nyei sin ziouc bun mienh zieqv duqv yesu ziangh jienv nyei
yie mbuo ziangh seix zaangc zanc zanc weic yesu zuqc buangh haih daic nyei sic weic bun ninh nyei maengc yiem yie mbuo haih daic nyei sin biux mengh cuotv daaih
hnangv naaic
 daic nyei qaqv yiem yie mbuo gu nyuoz zoux gong
 mv baac bun mienh duqv ziangh jienv nyei qaqv yiem meih mbuo gu nyuoz zoux gong
yie mbuo maaih hnyouv sienx hnangv fiev jienv ging sou wuov dauh gorngv nor
 ninh gorngv
weic zuqc yie sienx
 yie cingx daaih gorngv
 yie mbuo yaac sienx ziouc gorngv
yie mbuo hiuv duqv bun ziouv yesu nangh daaih wuov dauh yaac oix bun yie mbuo hnangv yesu nor nangh daaih
 dorh yie mbuo caux jienv meih mbuo lomh nzoih mingh yiem ninh nyei nza hmien
naaiv yietc zungv se weic bun meih mbuo duqv longx
 tin hungh nyei en ziouc mingh taux mienh camv bun mienh jaa camv laengz zingh tin hungh
 hnangv naaic
 mienh camv jaa taaih tin hungh
weic naaiv mbuo maiv namx hnyouv
 maiv gunv mbuo nyei sin gunv zoux gunv hei jienv njiec
 mv baac mbuo nyei hnyouv yietc hnoi beiv yietc hnoi siang
mbuo buangh zuqc dangh baav naaiv deix faix fiuv sic oix bun mbuo duqv yietc liuz nyei njang laangc
 liemh maiv lamh beiv dorngx nyei njang laangc
weic zuqc mbuo maiv douh mangc duqv buatc nyei haaix nyungc
 kungx douh mangc maiv buatc nyei hnangv
 mangc duqv buatc nyei wuov deix haih jiex nzengc
 mv baac mangc maiv buatc nyei yietc liuz yiem
