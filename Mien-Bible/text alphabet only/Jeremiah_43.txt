ye le mi dorng jienv baeqc fingx gorngv liuz ziouv
 ninh mbuo nyei tin hungh
 gorngv nyei yietc zungv waac
 dongh ziouv
 ninh mbuo nyei tin hungh
 paaiv ninh mingh gorngv mbuox ninh mbuo nyei waac
ho saa yaa nyei dorn
 aa saa li yaa
 caux kaa le aa nyei dorn
 yo haa nan
 caux yietc zungv ceng hlo nyei mienh gorngv mbuox ye le mi
meih gorngv baeqc hnangv
 ziouv
 yie mbuo nyei tin hungh
 maiv paaiv meih daaih gorngv
  maiv dungx mingh i yipv deic bung weic yiem wuov
se ne li yaa nyei dorn
 mbaalukv
 coqv meih hoic yie mbuo
 weic zorqv yie mbuo jiu bun yiem ken ndie mienh nyei buoz ndiev
 weic bun ninh mbuo daix yie mbuo fai guaatv yie mbuo mingh mbaa mbi lon deic bung
kaa le aa nyei dorn
 yo haa nan
 caux jun baeng yietc zungv baeng bieiv caux zuangx baeqc fingx
 maiv muangx ziouv hatc nyei waac
 se oix zuqc yiem jienv yu ndaa deic bung
daaux nzuonx
 kaa le aa nyei dorn
 yo haa nan
 caux jun baeng nyei yietc zungv baeng bieiv
 dorh yu ndaa zengc njiec nyei zuangx mienh
 se zuqc zunc mingh norm norm guoqv nzuonx daaih yiem jienv yu ndaa deic bung nyei mienh
m jangc m sieqv
 fu jueiv
 hungh sieqv
 dongh goux hungh nyei baeng bieiv
 ne mbu saa laa ndaan
 liouh njiec bun saafaan nyei fun
 aa hi kam nyei dorn
 ge ndaa li yaa
 nyei yietc zungv mienh
 ninh mbuo yaac dorh douc waac mienh
 ye le mi
 caux ne li yaa nyei dorn
 mbaalukv mingh
ninh mbuo ziouc daaih bieqc i yipv deic bung
 weic zuqc ninh mbuo maiv muangx ziouv nyei waac
 ninh mbuo mingh taux taa baan hetc zingh
yiem taa baan hetc
 ye le mi duqv zipv ziouv nyei waac gorngv
meih oix zuqc longc buoz zorqv ziex norm la bieiv hlo nyei dorng jienv yu ndaa mienh dorh mingh yiem taa baan hetc
 faalo nyei hungh dinc nyei gaengh ndaangc
 ziouc bingx jienv ba naih nie gu nyuoz
oix zuqc gorngv mbuox ninh mbuo
nernh jiex nyei ziouv
  i saa laa en nyei tin hungh
 hnangv naaiv gorngv
  yie oix zorqv yie nyei bou
 mbaa mbi lon nyei hungh
 ne mbu katv netv saa
 liepc ninh nyei weic yiem yie bingx naaiv deix la bieiv gu nguaaic
 ninh yaac oix corng ninh nyei ndopv liuh yiem naaiv deix la bieiv gu nguaaic
ninh oix daaih mborqv i yipv deic bung
 bun maengc daaix zuqc zeqc naanc
 ziouc zuqc zeqc naanc
 bun maengc daaix zuqc guaatv mingh
 ziouc zuqc guaatv mingh
 bun maengc daaix zuqc nzuqc ndaauv daix
 ziouc zuqc nzuqc ndaauv daix
ninh oix yiem i yipv nyei zienh nyei miuc biauv diemv zieqc douz daaih buov miuc biauv qui
 aengx guaatv ninh mbuo nyei zienh mingh
 ninh yaac oix fioux nzengc i yipv deic bung hnangv goux ba gi yungh nyei mienh fioux ninh nyei domh lui lorz nzengc damv
 ninh ziouc baengh orn nyei leih wuov norm dorngx
ninh oix mborqv nauv yiem i yipv deic bung
 he li o mbu li
 nyei miuc fangx dongc
 aengx longc douz buov qui i yipv deic bung nyei miuc biauv
