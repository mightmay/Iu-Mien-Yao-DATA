ndaawitv naaic gaax
saulo nyei douh zong maaih mienh zengc fai maiv maaih
 yie oix weic yo naa taan winh zingh en bun ninh
yiem saulo nyei biauv maaih dauh bou
 mbuox heuc si mbaa
 ninh mbuo heuc ninh daaih ndaawitv wuov
 hungh diex ziouc naaic ninh
meih se si mbaa fai
 si mbaa dau
zeiz nyei
 yie se si mbaa
hungh diex naaic gaax
saulo nyei douh zong corc maaih mienh zengc fai maiv maaih
 weic bun yie haih ziux tin hungh nyei en zoux longx bun ninh mbuo fai
 si mbaa gorngv mbuox hungh diex
corc maaih dauh yo naa taan nyei dorn
 ninh nyei zaux mbai nyei
hungh diex naaic ninh
ninh yiem haaix
 si mbaa gorngv
ninh yiem lo nde mbaa
 yiem am mi en nyei dorn
 maa ki le
 nyei biauv
hungh diex ziouc paaiv mienh mingh taux lo nde mbaa
 am mi en nyei dorn
 maa ki le
 nyei biauv
saulo nyei fun
 yo naa taan nyei dorn
 me fi mbo setv
 daaih lorz ndaawitv ziouc puoqv njiec ndau baaix
 ndaawitv gorngv
me fi mbo setv aah
 me fi mbo setv dau
yie se meih nyei bou aqv
ndaawitv gorngv mbuox ninh
maiv dungx gamh nziex
 yie zungv oix weic meih nyei die
 yo naa taan
 zoux longx bun meih
 yie oix zorqv meih nyei ong
 saulo
 nyei yietc zungv ndau fungx nzuonx bun meih
 meih yaac duqv zanc zanc juangc yie nyei dieh nyanc hnaangx
me fi mbo setv aengx baaix hungh diex gorngv
 meih nyei bou
 dorngx hnangv yietc dauh juv daic
 hungh diex fungc ndongc naaic korv lienh yie
hungh diex aengx heuc saulo nyei bou
 si mbaa
 daaih gorngv mbuox ninh
da faanh saulo caux ninh nyei douh zong nyei yietc zungv ga naaiv yie jiu bun meih nyei ziouv nyei fun
meih caux meih nyei dorn
 meih nyei bou
 oix zuqc tengx meih nyei ziouv nyei fun zoux lingh deic
 siou gaeng zuangx daaih weic bun meih nyei ziouv nyei fun maaih nyanc hopv
 mv baac meih nyei ziouv nyei fun
 me fi mbo setv
 oix zuqc zanc zanc zueiz yie nyei dieh nyanc hnaangx
 si mbaa maaih ziepc hmz dauh dorn caux nyic ziepc dauh bou
si mbaa gorngv mbuox hungh diex
da faanh yie nyei ziouv
 hungh diex
 paaiv yie
 meih nyei bou
 yie
 meih nyei bou
 ziouc ei jienv zoux
 me fi mbo setv ziouc yiem hungh diex nyei dieh nyanc hnangv hungh diex nyei yietc dauh dorn nor
me fi mbo setv maaih dauh dorn faix heuc mikaa
 yiem si mbaa nyei biauv nyei dauh dauh mienh yietc zungv zoux me fi mbo setv nyei bou
hnangv naaic me fi mbo setv yiem ye lu saa lem
 weic zuqc ninh zanc zanc yiem hungh diex nyei dieh nyanc hnaangx
 ninh nyei i jieqv zaux zungv mbai nyei
