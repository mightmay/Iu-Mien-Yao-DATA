da yietv nzunc laengz nyei ngaengc waac maaih zoux leiz baaix nyei yietc nyeic yaac maaih mienh zoux daaih nyei singx dinc
ninh mbuo corng norm zaangc tin hungh nyei ndopv liuh
 ga nyiec wuov qongx heuc cing nzengc nyei dorngx
 naaiv qongx gu nyuoz maaih norm dang jaax yaac maaih norm dieh an njuov gengx tin hungh
da nyeic kang mbaeqc gaengh ndie gu nyuoz maengx wuov qongx heuc gauh cing nzengc jiex wuov qongx
wuov qongx maaih buov hung nyei jiem dieh caux buang jienv jiem wuov norm laengz ngaengc waac faang
 faang gu nyuoz maaih norm jiem ongx dapv jienv maa naa
 caux aalon nyei wuov diuh cuotv cunx nyei biaav mbiaac aengx caux fiev jienv tin hungh nyei ziepc diuh lingc wuov deix i kuaaiv la bieiv
faang gu nguaaic maaih njang laangc nyei ke lu mbim
 ninh mbuo nyei ndaatv yang gomv jienv tin hungh ceix en nyei weic
 mv baac ih zanc maiv maaih ziangh hoc gorngv muonc naaiv deix sic
naaiv deix ga naaiv hnangv naaiv nor mbenc nzoih
 sai mienh ziouc zanc zanc bieqc ndopv liuh ga nyiec wuov qongx zoux ninh mbuo sai mienh nyei gong
mv baac gu nyuoz wuov qongx kungx domh sai mienh ganh bieqc hnangv
 yietc hnyangx bieqc yietc nzunc
 bieqc wuov zanc ninh ndongc haaix zungv oix zuqc dorh jienv saeng kuv nziaamv longc fiqv ganh nyei zuiz caux baeqc fingx caqv bouc zoux dorngc nyei zuiz
hnangv naaic
 singx lingh ziouc bun cing da faanh ga nyiec nyei ndopv liuh corc yiem nor
 bieqc gu nyuoz gauh cing nzengc jiex wuov qongx nyei jauv corc maiv gaengh koi
naaiv yietc zungv zoux jangx hoc beiv ih jaax nyei sic
 weic zuqc mienh fongc horc nyei zingh nyeic caux ziec nyei ga naaiv maiv haih bun fongc horc nyei mienh nyei hnyouv dunh yunh
naaiv deix leiz se nyanc hopv nyei leiz caux ziex nyungc nzaaux uix nyei leiz hnangv
 naaiv deix leiz kungx tengx sin ga nyiec maengx
 bun mienh longc jienv ndaangc taux ziangh hoc tin hungh goiv yietc zungv benx siang nzengc
mv baac ih zanc giduc zungv taux daaih
 zoux ih zanc daaih taux nyei kuv sic nyei domh sai mienh
 ninh bieqc wuov norm zaangc tin hungh nyei ndopv liuh se gauh hlo
 gauh dunh yunh
 se maiv zeiz baamh mienh zoux nyei ndopv liuh
 yaac maiv zeiz caux tin hungh zeix daaih naaiv norm baamh gen maaih buonc
giduc bieqc ndopv liuh wuov zanc
 ninh bieqc taux gauh cing nzengc jiex wuov qongx
 bieqc nduqc nzunc se dorngx yietc liuz
 ninh maiv dorh yungh nziaamv caux ngongh gouv nziaamv bieqc
 ninh longc ninh ganh nyei nziaamv ziouc zuoqc mbuo weic yietc liuz
sai mienh oix zuqc longc yungh nziaamv caux ngongh gouv nziaamv fuqv yaac longc ngongh zeic buov qui nyei saaiv hiaamx maaih uix nyei mienh
 saax ninh mbuo cing nzengc daaih
 maiv maaih uix
wuov nyungc
 giduc nyei nziaamv gauh henv ndongc haaix camv
 giduc kaux yietc liuz ziangh nyei singx lingh zorqv ninh ganh weic zoux maiv maaih dorngx nqemh nyei ga naaiv ziec bun tin hungh
 ninh nzaaux nzengc mbuo nyei hnyouv
 bun mbuo maiv zoux maiv lamh longc nyei sic
 bun mbuo fu sux ziangh jienv nyei tin hungh
weic naaiv giduc zoux siang ngaengc waac nyei mbu ndongx mienh
 weic bun tin hungh heuc daaih nyei mienh duqv siouc ninh laengz bun yietc liuz nyei fuqv
 weic zuqc giduc daic
 ziouc bungx nqoi mienh leih ndutv yiem daauh nzunc laengz nyei ngaengc waac ga ndiev baamz nyei zuiz
se gorngv maaih paaiv jaa dingh nyei daan nor
 oix zuqc bun cing liepc daan wuov dauh guei seix mi aqv
se gorngv liepc daan wuov dauh corc ziangh jienv nor
 paaiv jaa dingh nyei daan maiv gaengh haih longc
 taux ninh guei seix mingh cingx daaih haih longc
weic naaiv
 daauh nzunc laengz nyei ngaengc waac oix zuqc longc nziaamv liepc cingx daaih haih longc
loz hnoi mose zunh leiz latc nyei diuh diuh leiz bun zuangx mienh muangx liuz
 nqa haav ninh longc ngongh dorn nyei nziaamv
 yungh nyei nziaamv caux wuom
 husopc miev
 ba gi yungh biei siqv
 fuqv wuov njunc sou yaac fuqv zuangx mienh
mose gorngv
naaiv deix nziaamv se weic liepc jiez ngaengc waac
 dongh tin hungh heuc meih mbuo ei jienv zoux wuov deix waac
mose yaac fih hnangv nyei longc nziaamv fuqv wuov norm zaangc tin hungh nyei dinc caux longc zaangc ziouv nyei yietc zungv jaa dorngx
ziux leiz latc nor
 aav lamh deix nyungc nyungc oix zuqc longc nziaamv cingx daaih haih saax duqv cing nzengc
 maiv maaih nziaamv liouc cuotv nor
 tin hungh yaac maiv haih guangc mienh nyei zuiz
naaiv deix ga naaiv kungx zoux yiem tin dorngh wuov deix nyei nyungc zeiv hnangv
 yaac oix zuqc hnangv naaiv nor saax cing nzengc daaih
 mv baac yiem tin dorngh zien nyei ga naaiv oix zuqc maaih ziec nyei ga naaiv gauh longx cingx haih saax duqv cing nzengc
giduc maiv zeiz bieqc baamh mienh zoux nyei singx dinc
 naaiv se zoux zien wuov norm nyei nyungc zeiv hnangv
 giduc bieqc nyei se tin dorngh
 ih zanc weic mbuo yiem tin hungh nyei nza hmien
domh sai mienh mouz hnyangx maiv zeiz dorh ninh ganh nyei nziaamv
 ninh dorh saeng kuv nziaamv bieqc gauh cing nzengc jiex wuov qongx
 mv baac giduc maiv zuqc zanc zanc longc ganh ziec bun tin hungh
se gorngv hnangv naaiv nor zoux
 yiem zeix lungh zeix ndau taux ih zanc
 giduc oix zuqc siouc kouv ziex
 ziex nzunc aqv
 mv baac ih zanc gitv gitv lungh ndiev aav lamh taux setv mueiz nyei hnoi nyieqc
 giduc daaih yietc nzunc dorngx yietc liuz
 weic longc ninh ganh zoux ziec nyei ga naaiv mietc nzengc zuiz
dauh dauh mienh zungv maaih nzunc daic
 nqa haav zuqc tin hungh siemv zuiz
fih hnangv nyei
 giduc zuqc ziec yietc nzunc hnangv weic teix mienh maanh nyei zuiz
 ninh aengx oix daaih da nyeic nzunc
 maiv zeiz weic tengx mienh teix zuiz
 ninh daaih weic njoux ging hnyouv zuov ninh wuov deix mienh
