yie se zien a ngunc hmei
 yie nyei die zoux goux huingx wuov dauh
haaix diuh nquaah ziangh jienv yie yaac maiv ziangh biouv nor
 ninh pitv guangc
 haaix diuh nquaah ziangh biouv
 ninh aengx daav nqoi dueiv bun ziangh biouv gauh gitv
yie njaaux nyei waac se hnangv daav hmei nquaah dueiv nor
 liuc leiz meih mbuo nyei hnyouv
meih mbuo oix zuqc ziangh jienv yie
 yie ziouc ziangh jienv meih mbuo
 hmei nquaah maiv ziangh hmei maac
 nquaah maiv haih ziangh biouv
 meih mbuo yaac fih hnangv nyei
 se gorngv maiv ziangh jienv yie nor
 meih mbuo maiv haih ziangh biouv
yie se a ngunc hmei
 meih mbuo se a ngunc nquaah
 haaix dauh ziangh jienv yie
 yie yaac ziangh jienv ninh
 wuov dauh ziouc ziangh biouv gitv aqv
 meih mbuo leih nqoi yie nor
 meih mbuo maiv haih zoux haaix nyungc
haaix dauh maiv ziangh jienv yie
 ziouc hnangv diuh hmei nquaah zuqc pitv guangc
 nqaai mingh yaac zuqc nzauz daaih dapv douz nzauc buov guangc mingh
se gorngv meih mbuo ziangh jienv yie
 yie nyei waac yaac ziangh jienv meih mbuo
 meih mbuo tov haaix nyungc meih mbuo ziouc duqv wuov nyungc aqv
se gorngv meih mbuo ziangh biouv gitv
 meih mbuo ziouc bun mienh taaih yie nyei die
 hnangv naaic meih mbuo ziouc benx yie nyei sai gorx
zaangc diex hnangv haaix nor hnamv yie
 yie yaac hnangv wuov nor hnamv meih mbuo
 meih mbuo oix zuqc kaux wuonv yie hnamv mienh nyei hnyouv
se gorngv meih mbuo ei jienv yie nyei lingc zoux
 yie ziouc zanc zanc hnamv meih mbuo
 hnangv yie ei jienv yie nyei die nyei lingc zoux
 ninh ziouc zanc zanc hnamv yie
naaiv deix waac yie mbuox meih mbuo
 bun meih mbuo haih duqv yie nyei njien youh
 yaac njien youh taux daauh
yie nyei lingc se hnangv naaiv
 laanh oix zuqc hnamv laanh hnangv yie hnamv meih mbuo wuov nor
maiv maaih haaix dauh haih hnamv ninh nyei gorx youz gauh camv jiex naaiv
 se mienh weic ninh nyei gorx youz siev maengc daic
se gorngv meih mbuo ei jienv yie mbuox nyei waac zoux
 meih mbuo ziouc zoux yie nyei gorx youz aqv
yangh naaiv jiex
 yie maiv heuc meih mbuo zoux bou
 weic zuqc bou maiv hiuv duqv ninh nyei ziouv zoux haaix nyungc
 ih zanc yie heuc meih mbuo zoux yie nyei gorx youz weic zuqc yie nyei die mbuox haaix nyungc yie
 yie mbuox nzengc meih mbuo mi aqv
maiv zeiz meih mbuo ginv yie
 se yie ginv meih mbuo
 yie paaiv meih mbuo cuotv mingh ziangh biouv camv
 dongh yietc liuz maiv haih waaic nyei biouv
 hnangv naaic meih mbuo dengv yie nyei mbuox tengx zaangc diex tov haaix nyungc
 ninh ziouc ceix wuov nyungc bun meih mbuo
naaiv se yie nyei lingc
 laanh oix zuqc hnamv laanh
se gorngv baamh mienh nzorng meih mbuo
 meih mbuo oix zuqc jangx jienv ninh mbuo nzorng yie ndaangc
se gorngv meih mbuo guei baamh gen
 baamh mienh oix hnamv meih mbuo hnangv hnamv caux ninh mbuo guei baamh gen wuov deix
 mv baac meih mbuo maiv guei baamh gen
 yie ginv meih mbuo cuotv daaih
 weic naaiv baamh mienh nzorng meih mbuo
meih mbuo oix zuqc jangx jienv yie mbuox jiex meih mbuo naaiv deix waac
  bou maiv gauh hlo ziouv
  se gorngv mienh zoux doqc bun yie
 ninh mbuo yaac oix zoux doqc bun meih mbuo
 se gorngv ninh mbuo ei jienv yie nyei waac
 ninh mbuo ziouc ei jienv meih mbuo nyei waac
weic meih mbuo zoux yie nyei mienh
 ninh mbuo oix zoux naaiv deix yietc zungv sic bun meih mbuo
 laaix ninh mbuo maiv hiuv duqv paaiv yie daaih wuov dauh
se gorngv yie maiv daaih njaaux jiex ninh mbuo
 ninh mbuo maiv maaih zuiz
 mv baac ih zanc
 ninh mbuo maiv maaih dorngx jaiv zuiz aqv
haaix dauh nzorng yie
 yaac nzorng yie nyei die
se gorngv yie maiv daaih yiem ninh mbuo mbu ndongx zoux mienh maiv gaengh zoux jiex nyei sic nor
 ninh mbuo ziouc maiv maaih zuiz
 mv baac ih zanc ninh mbuo duqv buatc liuz yie zoux nyei sic
 ninh mbuo corc nzorng yie
 yaac nzorng yie nyei die
naaiv deix sic cuotv daaih weic bun doix nzengc fiev jienv ninh mbuo nyei leiz latc naaiv deix waac
  ninh mbuo nzorng yie yaac maiv maaih gorn baengx
yie oix paaiv tengx mienh wuov dauh daaih lorz meih mbuo
 ninh yiem zaangc diex wuov daaih
 dongh ninh bun mienh hiuv duqv zien leiz wuov dauh singx lingh
 ninh daaih ziouc tengx yie zoux zorng zengx
meih mbuo yaac oix zuqc tengx yie zoux zorng zengx weic zuqc yiem gorn taux ih zanc meih mbuo caux yie yiem
