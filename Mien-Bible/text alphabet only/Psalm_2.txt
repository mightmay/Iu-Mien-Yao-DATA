maanc guoqv nyei mienh weic haaix diuc faanv lunc
 maanc fingx mienh weic haaix diuc daav maiv lamh longc nyei za eix
lungh ndiev nyei zuangx hungh diex dongh hnyouv caangh laangh
 gunv maanc guoqv nyei mienh lomh nzoih daav za eix ngaengc ziouv caux ninh longc youh orn daaih nyei hungh diex
ninh mbuo gorngv
mbuo oix zuqc cutv dangx ninh mbuo ndoh nyei limc
 yaac jaiv nqoi ninh mbuo ndoh mbuo nyei hlaang
ziouv yiem gu nguaaic lungh zueiz jienv weic jatv ninh mbuo
 yaac huotv ninh mbuo
ninh qiex jiez jienv caux ninh mbuo gorngv waac
 ninh nouz haic ziouc haeqv ninh mbuo gamh nziex
 ninh gorngv
yie zungv liepc yie ginv daaih nyei hungh
 yiem yie nyei cing nzengc mbong
 si on
hungh diex gorngv
yie oix zunh ziouv njiec nyei lingc
ninh gorngv mbuox yie
  meih zoux yie nyei dorn
 ih hnoi yie benx meih nyei die
gunv tov yie maah
 yie ziouc zorqv maanc guoqv jiu bun meih nzipc
 zorqv nzengc lungh ndiev jiu benx meih nyei buonc
meih ziouc longc hlieqv biaav mborqv ninh mbuo huv
 yaac zong ninh mbuo hnangv zong nie mor huv muonc nzengc nor
o zuangx hungh diex aah
 hnangv naaic oix zuqc maaih cong mengh
 o gunv lungh ndiev nyei mienh aah
 oix zuqc muangx naaiv deix donv nyei waac
oix zuqc gamh nziex jienv fu sux ziouv
 oix zuqc za gengh taaih ninh
oix zuqc puoqv njiec ninh nyei nza hmien
 maiv zei aeqv
 nziex ninh qiex jiez
 meih mbuo ziouc haih zuqc mietc
 weic zuqc ninh nyei ga qiex haih siepv siepv nyei baetv cuotv
 da faanh ndaauh kaux ninh wuov deix maaih orn lorqc
