mose gorngv naaiv deix waac mbuox i saa laa en nyei zuangx mienh wuov zanc
 ninh mbuo yiem jor ndaen ndaaih dong bung maengx nyei deic bung huaang
 se yiem aa laa mbaa
 supc aa nyei doix ngaanc
 yiem baalaan caux tofen
 laa mbaan
 haa se lotv
 ndi saa hapc naaiv deix fiuv mungv mbu ndongx
yiem holepv mbong gan se i mbong mingh kaa ndetc mbaanie se ziepc yietv hnoi nyei jauv dingh
yiem i saa laa en mienh cuotv i yipv deic bung
 nqa haav feix ziepc hnyangx wuov hnyangx
 ziepc yietv hlaax saeng yietv
 mose ziux ziouv longc ninh paaiv bun i saa laa en mienh nyei yietc zungv waac zunh mbuox ninh mbuo
wuov zanc ninh mborqv hingh yiem hetv mbon zingh
 aa mo lai mienh nyei si honx hungh
 yaac yiem e nden i mborqv hingh yiem atc taa lotv zingh
 mbaasaan deic nyei okc hungh
mose yiem mo apc deic
 jor ndaen ndaaih nyei dong bung maengx jiez gorn gorngv naaiv deix leiz latc
 ninh gorngv
ziouv
  mbuo nyei tin hungh
 yiem holepv mbong mbuox mbuo
meih mbuo yiem naaiv norm mbong lauh aqv
 gaux aqv
oix zuqc caeqv ciangv hungx jienv aa mo lai mienh nyei mbong aiv dorngx caux huin nzuonx aa laa mbaa deic wuov deix mienh nyei norm norm dorngx
 mingh wuov jiex mbong hlang
 caux fai bung nyei mbong aiv dorngx
 caux negepc
 yaac gan me ndi de le nien koiv hlen
 taux kaa naa an mienh nyei deic bung
 yaac taux le mbaa norn geh
 aengx taux yu fe ditc domh ndaaih
mangc maah
 yie zorqv naaiv norm deic bung jiu bun meih mbuo
 meih mbuo gunv bieqc mingh yiem aqv
 se yie
 ziouv
 houv jienv laengz bun meih mbuo nyei ong taaix
 apc laa ham
 i sakc caux yaakopv caux ninh mbuo nyei zeiv fun nyei deic bung
mbuo corc yiem holepv mbong wuov zanc yie mbuox meih mbuo
yie ganh nduqc laanh mienh hnangv ndaam maiv dongz meih mbuo
ih zanc ziouv
  meih mbuo nyei tin hungh
 bun meih mbuo hiaangx ndongc lungh nyei hleix camv
tov ziouv
  meih mbuo nyei ong taaix nyei tin hungh
 bun meih mbuo hiaangx camv jienv faaux yietc cin gouv
 yaac ceix fuqv bun meih mbuo hnangv ninh laengz bun meih mbuo wuov nor
meih mbuo maaih la nyauv nyei sic
 maaih kuonx hnyouv nyei sic
 maaih nzaeng nyinh nzaeng nyouz nyei sic
 kungx yie ganh hnangv haaix nor haih ndaam duqv dongz
oix zuqc yiem meih mbuo nyei fingx fingx ginv cuotv maaih cong mengh
 maaih hnyouv zoih
 yaac maaih banh zeic nyei mienh
 dongh mienh taaih nyei mienh
 yie ziouc orn ninh mbuo zoux meih mbuo nyei bieiv zeiv
meih mbuo dau yie
meih heuc yie mbuo hnangv naaiv nor zoux se horpc nyei
yie ziouc zorqv yiem fingx fingx zoux hlo nyei mienh
 dongh maaih cong mengh
 zuangx mienh taaih nyei mienh
 orn ninh mbuo zoux bieiv zeiv
 maaih deix gunv yietc cin dauh
 maaih deix gunv yietc baeqv dauh
 maaih deix gunv hmz ziepc dauh
 maaih deix gunv ziepc dauh
 yie aengx orn deix zoux yietc fingx yietc fingx nyei jien
wuov zanc yie aengx kuinx meih mbuo nyei mbenc sic jien
 gorx youz maaih sic oix zuqc zaah longx
 baengh fim nyei dunx sic
 maiv gunv juangc i saa laa en fingx nyei gorx youz fai i saa laa en mienh caux ganh fingx mienh maaih sic
siemv nyei ziangh hoc maiv dungx mangc haaix dauh nyei hmien
 oix zuqc zaah zoux hlo zoux faix nyei fih hnangv nzengc
 yaac maiv dungx gamh nziex haaix dauh mienh weic zuqc siemv mienh se guei tin hungh
 haaix deix sic meih mbuo haiz aqc duqv dunx
 gunv dorh daaih yie naaiv
 yie ziouc dunx aqv
wuov zanc yie yaac zorqv meih mbuo oix zuqc zoux nyei nyungc nyungc sic mbuox meih mbuo
mbuo ziouc ziux ziouv
  mbuo nyei tin hungh
 paaiv nyei waac cuotv holepv
 mingh tong meih mbuo buatc jiex wuov norm gamh nziex haic nyei domh deic bung huaang hungx jienv aa mo lai mienh nyei mbong zaangc dorngx daaih taux kaa ndetc mbaanie
yie aengx mbuox meih mbuo
meih mbuo daaih taux aa mo lai mienh nyei mbong aiv dorngx
 se ziouv
  mbuo nyei tin hungh
 jiu bun mbuo nyei dorngx
mangc maah
 ziouv
  meih mbuo nyei tin hungh
 zorqv naaiv norm deic bung jiu bun meih mbuo mi aqv
 gunv bieqc mingh zorqv naaiv norm deic bung hnangv ziouv
 meih mbuo nyei ong taaix nyei tin hungh
 mbuox meih mbuo wuov nor
 maiv dungx gamh nziex yaac maiv dungx hnyouv huaang
meih mbuo yietc zungv ziouc daaih mbuox yie
mbuo oix zuqc bun mienh mingh ndaangc tengx mbuo zaah wuov norm deic bung
 ziouc nzuonx daaih gorngv mbuo oix zuqc yangh haaix diuh jauv bieqc yaac oix taux haaix norm caux haaix norm zingh
hnangv naaiv zoux yie haiz horpc nyei
 ziouc ginv ziepc nyeic dauh meih mbuo nyei mienh
 yietc fingx yietc dauh
ninh mbuo ziouc cuotv jauv yangh mbong mingh taux etc ko horngz zaah wuov deix ndau
ninh mbuo dorh deix wuov norm deic bung nyei biouv daaih bun mbuo yaac mbuox mbuo
ziouv
  mbuo nyei tin hungh
 ceix bun mbuo nyei deic bung se longx haic
mv baac meih mbuo ngaengc jienv ziouv
  meih mbuo nyei tin hungh
 paaiv nyei waac
 maiv kangv bieqc wuov norm deic bung
yiem meih mbuo nyei ndopv liuh meih mbuo ngopv jienv gorngv
ziouv  nzorng mbuo ziouc dorh mbuo yiem i yipv deic bung cuotv daaih jiu bun aa mo lai mienh mietc nzengc mbuo
mbuo maiv haih mingh haaix
 mbuo nyei gorx youz zungv bun mbuo nyei mba nziu yuqc nzengc mi aqv
 weic zuqc ninh mbuo gorngv
  wuov deix mienh gauh henv mbuo
 youc hlo youc hlang
 ninh mbuo nyei zingh youc hlo youc wuonv
 zingh laatc mbaengc lungh hlang
 yie mbuo zungv buatc aanaakv mienh yiem naaic
yie ziouc mbuox meih mbuo
maiv dungx haeqv ganh
 maiv dungx gamh nziex ninh mbuo
ziouv
  meih mbuo nyei tin hungh
 mingh ndaangc dorh meih mbuo
 oix weic meih mbuo mborqv jaax
 hnangv yiem i yipv deic bung dorng jienv meih mbuo zoux nor
yiem wuov deic bung huaang meih mbuo buatc ziouv
  meih mbuo nyei tin hungh
 ziangh diuh jauv dorh meih mbuo gan jauv zaangc baengh orn nyei taux naaiv norm dorngx
 hnangv die hlorpv ganh nyei dorn nor
mv baac maiv gunv yie hnangv naaiv nor gorngv
 meih mbuo zungv maiv sienx kaux ziouv
  meih mbuo nyei tin hungh
dongh yiem jauv zaangc mingh ndaangc meih mbuo wuov dauh
 lungh muonz zanc ninh yiem douz gu nyuoz
 lungh hnoi zanc yiem dorv mbuonx
 mingh ndaangc lorz dorngx bun meih mbuo liepc ciangv yaac bun meih mbuo hiuv duqv oix zuqc yangh haaix mingh
ziouv  muangx haiz meih mbuo ngopv nyei waac ziouc qiex jiez
 haic
 houv jienv gorngv
naaiv doic waaic haic nyei mienh liemh yietc dauh maiv duqv buatc yie laengz bun meih mbuo nyei ong taaix wuov norm longx haic nyei deic bung
kungx maaih ye fun ne nyei dorn
 kaalepv
 duqv buatc hnangv
 yie oix zorqv ninh daapc jiex nyei deic bung jiu bun ninh caux ninh nyei zeiv fun
 weic zuqc ninh longc nzengc hnyouv gan ziouv
laaix meih mbuo
 ziouv  yaac qiex jiez yie
 ninh gorngv
mose aah
 liemh meih yaac maiv duqv bieqc wuov norm deic bung aqv
mv baac meih nyei borng buoz mienh
 nun nyei dorn
 yo su waa
 duqv bieqc
 meih oix zuqc tengx ninh zungx qaqv
 weic zuqc ninh oix zuqc dorh i saa laa en mienh bieqc mingh nzipc wuov norm deic bung
liemh meih mbuo nyei fu jueiv faix
 dongh meih mbuo gorngv oix zuqc caangv mingh wuov deix
 se taux ih hnoi maiv hiuv duqv longx
 maiv hiuv duqv ciouv nyei fu jueiv
 zungv duqv bieqc wuov norm deic bung
 yie oix zorqv wuov norm deic bung jiu bun ninh mbuo ziouc benx ninh mbuo nzipc nyei buonc
mv baac meih mbuo oix zuqc daaux sin hungx jienv deic bung huaang
 gan koiv siqv wuov diuh jauv nzuonx
wuov zanc meih mbuo dau
yie mbuo baamz zuiz dorngc ziouv
  yie mbuo oix cuotv mingh mborqv jaax hnangv ziouv
  yie mbuo nyei tin hungh
 mbuox yie mbuo zoux nor
 meih mbuo yietc zungv ziouc buix jienv wuoqc ginc
 hnamv daaih faaux mbong aiv nyei dorngx se hungh hec nyei
mv baac ziouv  gorngv mbuox yie
mbuox ninh mbuo
  maiv dungx mingh mborqv jaax weic zuqc yie maiv caux meih mbuo yiem
 nziex meih mbuo zuqc suei meih mbuo nyei win wangv
yie ziouc mbuox meih mbuo mv baac meih mbuo maiv kangv muangx
 meih mbuo ngaengc jienv ziouv  hatc nyei waac
 zoux maux
 cuotv mingh faaux mbong zaangc nyei dorngx mi aqv
yiem wuov mbong nyei aa mo lai mienh cuotv daaih mborqv meih mbuo
 hnangv yietc bungh mueiz nor
 zunc meih mbuo yiem se i mbong daix jienv mingh taux homaa
meih mbuo ziouc nzuonx daaih yiem ziouv nyei nza hmien nyiemv
 ziouv  yaac hnangv maiv haiz nor
 maiv muangx meih mbuo nyiemv
meih mbuo ziouc aengx yiem kaa ndetc camv hnoi nyei
 ziux meih mbuo duqv yiem naaic nyei hnoi nyieqc
