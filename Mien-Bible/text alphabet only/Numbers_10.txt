ziouv  gorngv mbuox mose
oix zuqc longc nyaanh daav i norm nzatc
 biomv wuov deix i norm nzatc heuc zuangx mienh gapv zunv
 yaac biomv heuc suiv ndopv liuh ciangv
biomv i norm nzatc nyei ziangh hoc
 zuangx mienh oix zuqc daaih caux meih gapv zunv yiem wuic buangh ndopv liuh nyei gaengh ndaangc
se gorngv kungx biomv yietc norm nzatc hnangv
 fingx fingx i saa laa en mienh nyei bieiv zeiv oix zuqc daaih zunv meih naaiv
haiz biomv nzatc nyei qiex mbui
 beqv nyei
 corng ndopv liuh yiem dong bung maengx wuov deix oix zuqc cuotv jauv
haiz biomv da nyeic nzunc
 corng ndopv liuh yiem naamh bung maengx wuov deix yaac oix zuqc cuotv jauv
 biomv nzatc nyei qiex mbui
 beqv nyei
 ziouc zoux jangx hoc bun hiuv duqv oix zuqc cuotv jauv
weic heuc zuangx mienh daaih zunv oix zuqc biomv nzatc
 mv baac maiv dungx biomv mbui nyei
 beqv nyei
 wuov nyungc qiex
se dongh aalon nyei dorn mbuo wuov deix sai mienh oix zuqc biomv nzatc
 naaiv se meih mbuo doic jiex doic
 yietc liuz oix zuqc gan nyei leiz
meih mbuo yiem ganh nyei deic bung yaac maaih win wangv daaih hoic ziouc cuotv mingh caux ninh mbuo mborqv jaax
 oix zuqc longc wuov deix nzatc biomv qiex mbui nyei
 beqv nyei
 ziouv
  meih mbuo nyei tin hungh
 ziouc jangx meih mbuo
 njoux meih mbuo leih ndutv meih mbuo nyei win wangv
aengx taux njien youh nyei ziangh hoc
 jiex meih mbuo nyei zipv caux siang hlaax nyei zipv
 dorh ga naaiv mingh buov ziec
 yaac ziec weic jiu tong wuov zanc
 oix zuqc biomv naaiv deix nzatc
 naaiv se weic bun meih mbuo nyei ziouv  jangx zuqc meih mbuo
 yie zoux ziouv
  meih mbuo nyei tin hungh
taux da nyeic hnyangx
 nyeic hlaax
 nyic ziepc wuov hnoi
 yiem laengz ngaengc waac nyei ndopv liuh gu nguaaic wuov dorv mbuonx faaux
i saa laa en mienh ziouc cuotv sinaai deic bung huaang
 kang jiex kang mingh taux mbuonx dingh njiec baalaan deic bung huaang
ninh mbuo cuotv naaiv da yietv nzunc jauv ziux ziouv  longc mose mbuox nyei waac
yiem yu ndaa mienh nyei ndopv liuh ciangv nyei guanh guanh cuotv jauv mingh ndaangc
 ninh mbuo yaac yiem ninh mbuo nyei geh ga ndiev
 maaih am mi naa ndapc nyei dorn
 naason
 gunv ninh mbuo
zu aa nyei dorn
 ne tan en
 gunv itc saax kaa fingx wuov guanh
aengx maaih helon nyei dorn
 e li apc
 gunv se mbu lun fingx wuov guanh
caeqv liuz zaangc tin hungh nyei ndopv liuh
 geson mienh caux me laa li mienh
 dongh bienh ndopv liuh wuov deix
 ziouc cuotv jauv
jiex daaih
 yiem lu mben mienh nyei ndopv liuh ciangv nyei guanh guanh cuotv jauv
 yaac yiem ninh mbuo nyei geh ga ndiev
 maaih se nde e nyei dorn
 e li su
 gunv ninh mbuo
sux li satv ndai nyei dorn
 se lu mi en
 gunv si me on fingx wuov guanh
yaac maaih nde u en nyei dorn
 e li yaa saapc
 gunv gaatc fingx wuov guanh
jiex daaih
 ko haatv mienh cuotv jauv yaac gaeng jienv cing nzengc nyei ga naaiv mingh
 ninh mbuo taux dorngx
 zaangc tin hungh nyei ndopv liuh zungv corng ziangx aqv
jiex daaih
 aengx maaih yiem e faa im mienh nyei ndopv liuh ciangv nyei guanh guanh cuotv jauv
 yaac yiem ninh mbuo nyei geh ga ndiev
 maaih am mi hutv nyei dorn
 e li saa maa
 gunv ninh mbuo
maaih be ndaa su nyei dorn
 gaa maa li en
 gunv maa natv se fingx wuov guanh
yaac maaih gi nde o ni nyei dorn
 aa mbi ndan
 gunv mben yaa min fingx wuov guanh
nqa haav laai
 weic tengx guanh guanh mbungh jienv nqa haav maengx
 maaih yiem ndaan mienh nyei ndopv liuh ciangv nyei guanh guanh cuotv jauv
 yaac yiem ninh mbuo nyei geh ga ndiev
 maaih am mi qatv ndai nyei dorn
 aa hi ye se
 gunv
maaih okaan nyei dorn
 baa gi en
 gunv aa se fingx wuov guanh
yaac maaih enan nyei dorn
 aa hi laa
 gunv napv taa li fingx wuov guanh
guanh guanh i saa laa en mienh cuotv jauv nyei ziangh hoc
 oix zuqc hnangv naaiv nor ziux ninh mbuo nyei yietc nyeic mingh
mose caux ninh nyei ong daa
 mi ndien mienh
 le u en nyei dorn
 ho mbapc
 gorngv
yie mbuo oix cuotv jauv mingh taux ziouv gorngv
  yie oix jiu bun meih mbuo  wuov norm dorngx
 tov caux yie mbuo mingh oc
 yie mbuo ziouc zoux longx bun meih weic zuqc ziouv  laengz ceix longx nyei ga naaiv bun i saa laa en mienh
ho mbapc dau
yie maiv mingh aqv
 yie oix nzuonx yie ganh nyei deic bung
 yie ganh nyei mienh wuov
mose aengx gorngv
tov meih maiv dungx guangc yie mbuo oc
 meih hiuv duqv yiem naaiv deic bung huaang yie mbuo oix zuqc corng ndopv liuh ciangv yiem haaix
 meih haih tengx yie mbuo zoux m zing
se gorngv meih caux yie mbuo mingh nor
 ziouv  ceix haaix nyungc longx nyei bun yie mbuo
 yie mbuo yaac bun meih caux jienv maaih buonc
i saa laa en mienh ziouc cuotv ziouv  nyei mbong mingh buo hnoi nyei jauv
 wuov deix buo hnoi gu nyuoz ziouv nyei laengz ngaengc waac faang mingh ndaangc tengx ninh mbuo lorz dorngx hitv
haaix zanc cuotv jauv
 lungh hnoi zanc ziouv nyei mbuonx yiem ninh mbuo gu nguaaic
gaeng laengz ngaengc waac faang cuotv jauv nyei ziangh hoc
 mose gorngv
o ziouv  aah
 jiez daaih maah
 tov bun meih nyei win wangv faatv nzaanx nzengc
 tov bun nzorng meih wuov deix mienh yiem meih nyei nza hmien biaux nqoi
laengz ngaengc waac faang haaix zanc dingh njiec
 mose aengx gorngv
o ziouv aac
 tov meih nzuonx daaih
 caux cin cin waanc waanc i saa laa en mienh yiem
