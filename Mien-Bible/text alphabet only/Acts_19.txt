aa bor lo yiem ko lin to zingh wuov zanc
 baulo yangh wuov jiex wuov diuh jauv mingh taux e fe so zingh
 yiem naaic ninh buatc deix sienx yesu nyei mienh
baulo naaic ninh mbuo
meih mbuo sienx yesu wuov zanc
 meih mbuo duqv zipv singx lingh nyei fai
 ninh mbuo dau
yie mbuo liemh maiv haiz jiex maaih dauh singx lingh
baulo aengx naaic
wuov nyungc meih mbuo jiex haaix nyungc leiz
 ninh mbuo dau
yie mbuo jiex yo han nyei leiz
baulo gorngv
yo han tengx mienh jiex wuov nyungc wuom nyei leiz se bun cing mienh goiv hnyouv guangc zuiz
 mv baac yo han zunh mbuox i saa laa en mienh ninh daaih ndaangc
 aengx maaih dauh nqa haav daaih
 mienh oix zuqc sienx wuov dauh
 se dongh yesu aqv
haiz baulo hnangv naaiv nor gorngv liuz
 ninh mbuo dengv ziouv yesu nyei mbuox jiex wuom nyei leiz
baulo maan jienv ninh mbuo
 singx lingh ziouc njiec taux ninh mbuo
 ninh mbuo gorngv cuotv ganh nyungc waac yaac douc tin hungh nyei waac
naaiv deix mienh nziex maaih ziepc nyeic dauh
baulo longc buo hlaax nyieqc mingh wuov wuic dorngh gorngv doz leiz
 ninh luonx leiz gorngv tin hungh zoux ziouv gunv mienh nyei sic kuinx mienh sienx
mv baac yiem wuov maaih deix mienh hnyouv ngaengc
 maiv kangv sienx
 aengx dorng zuangx daanh yesu nyei jauv
 baulo ziouc maiv caux ninh mbuo yiem wuov aqv
 ninh dorh jienv sai gorx caux ninh mingh ti lan natv nyei horqc dorngh
 hnoi hnoi yiem wuov luonx leiz
ninh hnangv naaiv nor zoux duqv i hnyangx
 taux esie saengv nyei mienh
 maiv gunv yiutai mienh fai fingx fingx janx
 yietc zungv duqv haiz ziouv nyei doz
tin hungh longc baulo nyei buoz zoux cuotv lengc jeiv mbuoqc horngh nyei sic
baulo longc jiex nyei siqc jaauv caux ninh torngv lui houx wuov kuaaiv ndie
 mienh dorh mingh an baengc mienh nyei sin
 baengc ziouc longx
 liemh mienv yaac zuqc zunc cuotv mi aqv
maaih deix yiutai mienh youh jienv zueih laangz zueih mungv mingh tengx zunc hieh guaiv mienv cuotv mienh nyei sin
 ninh mbuo seix mangc gaax ninh mbuo longc ziouv yesu nyei mbuox haih zunc duqv mienv cuotv fai maiv cuotv
 ninh mbuo mbuox mienv
yie dengv baulo zunh wuov dauh yesu zunc meih mbuo cuotv mingh
maaih yiutai mienh nyei yietc dauh sai mienh bieiv
 mbuox heuc sewaa
 maaih siec dauh dorn hnangv naaiv nor zoux
wuov dauh mienv dau ninh mbuo
yesu yie hiuv nyei
 baulo yie zieqv duqv nyei
 mv baac meih mbuo ni
 dongh haaix dauh
maaih hieh guaiv mienv yiem sin wuov laanh mienh ziouc biu mingh nyau jienv borngz hingh ninh mbuo yietc zungv
 ninh mbuo laengh gaengv nyei biaux cuotv wuov norm biauv
 yietc zungv mun nzengc
yiem e fe so zingh
 maiv gunv yiutai mienh fai fingx fingx janx haiz naaiv deix sic
 ninh mbuo gamh nziex haic
 mienh ziouc aengx jaa taaih ziouv yesu nyei mbuox camv
e fe so zingh sienx yesu nyei mienh camv nyei daaih dorng zuangx nyiemc zuiz gorngv ninh mbuo zoux jiex nyei sic
zoux faatv nyei mienh camv nyei dorh ninh mbuo nyei faatv sou daaih ndui jienv dorng zuangx mienh buov guangc nzengc mi aqv
 naaiv deix sou nyei jaax zinh funx daaih zic duqv biaa waanc loz hnoi nyei zinh
naaiv kang sic cuotv liuz
 ziouv nyei doz zunh jangv jienv mingh yaac gunv zoux gunv henv
naaiv deix sic cuotv liuz
 baulo dingc hnyouv jiex maa si ndo nie deic bung caux aa kaa yaa saengv aengx mingh taux ye lu saa lem zingh
 ninh gorngv
mingh liuz ye lu saa lem
 yie yaac oix zuqc mingh mangc lomaa zingh
ninh paaiv i dauh ninh nyei borng buoz mienh
 ti mo tai caux e latv tatv
 mingh maa si ndo nie deic bung ndaangc
 ninh ganh aengx yiem hnoi baav esie saengv wuov
wuov zanc laaix yesu nyei jauv
 e fe so zingh cuotv domh sic
maaih dauh nyaanh zaangc
 mbuox heuc nde metv li atc
 ninh longc nyaanh daav aan te mitv miuc biauv dorn
 hnangv naaiv zoux bun yietc zungv nyaanh zaangc zornc duqv ndaauv daauh camv
nde metv li atc heuc yietc zungv nyaanh zaangc caux bangc naaiv nyungc saeng eix duqv nyaanh nyei mienh daaih zunv gorngv mbuox ninh mbuo
gorx youz aah
 meih mbuo hiuv duqv mbuo kuh yiem kuh nyanc se weic naaiv nyungc gong
meih mbuo duqv buatc yaac duqv haiz wuov dauh lov
 baulo
 hnangv haaix nor zoux
 ninh maiv daan yiem e fe so zingh zoux hnangv
 ninh mingh aav lamh gormx esie saengv nduov mienh camv haic guangc loz jauv mi aqv
 ninh gorngv mienh nyei buoz zoux daaih nyei ga naaiv se maiv zeiz zienh
hnangv naaiv
 maiv daan kungx mbuo nyei saeng eix ndortv hnangv
 gamh nziex mienh mangc piex aan te mitv zienh nyeiz nyei biauv
 esie saengv caux lungh ndiev mienh zaangc naaiv dauh aan te mitv zienh nyeiz nyei njang laangc yaac zuqc ndortv nzengc aqv
zuangx mienh haiz naaiv deix waac ninh mbuo gengh
 qiex jiez haic
 nauc jienv gorngv
e fe so mienh nyei aan te mitv zienh zoux hlo
maiv lauh yietc norm zingh lunc nzengc
 ninh mbuo ziouc nyau jienv mbienz baulo daaih wuov deix maa si ndo nie mienh
 gaai atc caux aa litv taa katv
 ziangh guanh nyei lomz lomz nyei tiux bieqc ninh mbuo nyei a nziaauc ciangv
baulo ganh yaac oix mingh zuangx mienh nyei nza hmien wuov mv baac sienx yesu nyei mienh maiv bun ninh mingh
maaih deix esie saengv nyei domh jien zoux baulo nyei doic
 bun waac mingh tov ninh maiv dungx bieqc a nziaauc ciangv
gapv zunv nyei mienh ceuv ceuv nauc nauc nyei
 maaih deix heuc naaiv
 maaih deix heuc wuov
 mienh gauh camv jiex zungv maiv hiuv duqv ninh mbuo weic haaix diuc gapv zunv yiem naaic
yiutai mienh fongv aa lekv saan nde cuotv wuov ndaangc maengx
 aengx maaih deix mbuox ninh hnangv haaix nor gorngv
 aa lekv saan nde ziouc huangx buoz oix jaiv sin mbuox zuangx mienh
mv baac mienh zieqv duqv ninh se yiutai mienh ziouc dongh dangh nauc nauc nyei heuc leih maiv go i norm ziangh hoc
 ninh mbuo heuc jienv gorngv
e fe so mienh nyei aan te mitv zienh zoux hlo
zoux gau
 maaih dauh e fe so zingh nyei jien cuotv daaih baav ninh mbuo sekv mingh aengx gorngv mbuox ninh mbuo
e fe so zingh nyei mienh aah
 haaix dauh yaac hiuv duqv mbuo e fe so mienh goux aan te mitv zienh nyeiz caux yiem lungh ndortv daaih nyei la bieiv fangx maiv zeiz
maiv maaih haaix dauh haih gorngv maiv zeiz
 hnangv naaiv
 meih mbuo gunv bungx hnyouv
 maiv dungx ceux aqv
meih mbuo dorh naaiv deix mienh daaih naaiv
 ninh mbuo maiv nimc miuc biauv nyei haaix nyungc ga naaiv
 yaac maiv gorngv doqc mbuo nyei zienh nyeiz
se gorngv nde metv li atc caux ninh juangc gong nyei zaangc mienh maaih sic oix gox haaix dauh
 mbuo maaih mbenc sic nyei hnoi yaac maaih dunx sic jien tengx dunx
 ninh mbuo haih mingh wuov gox duqv nyei
se gorngv meih mbuo aengx maaih haaix nyungc sic
 oix zuqc zuov taux koi domh zuangx nyei mbenc sic wuic ziouc haih mingh wuov gorngv
gamh nziex ih hnoi cuotv nyei sic hungh jaa zungv oix gox mv bei
 weic zuqc mbuo liemh maiv maaih dorngx jaiv ih hnoi ceux lunc zingh naaiv deix sic
gorngv baac ninh ziouc heuc zuangx mienh nzuonx nzengc
