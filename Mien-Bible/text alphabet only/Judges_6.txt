ziux ziouv  mangc
 i saa laa en mienh aengx zoux waaic sic
 ziouv  ziouc zorqv ninh mbuo jiu bun yiem mi ndien mienh nyei buoz ndiev siec hnyangx
mi ndien mienh gauh henv i saa laa en mienh
 laaix mi ndien mienh zeix i saa laa en mienh
 i saa laa en mienh yiem mbong zoux dorngx bingx
 ninh mbuo yiem mbaengx ngaamh
 mbaengx kuotv yaac zoux weih wuonv nyei dorngx
i saa laa en mienh haaix zanc zuangx ga naaiv
 mi ndien mienh caux aa maa lekv mienh caux yiem dong bung nyei mienh caangv bieqc daaih mborqv ninh mbuo
wuov deix mienh liepc ciangv wuov ndeic ziouc zoux waaic gaeng zuangx mingh taux gaasaa zingh
 ninh mbuo maiv liouh yietc nyungc bun i saa laa en mienh nyanc
 ba gi yungh
 ngongh caux lorh zungv maiv liouh aqv
naaiv deix mienh dorh jienv saeng kuv caux ndopv liuh daaih hnangv yietc guanh yietc guanh jopv nyeic nor
 mienh caux lorh torh camv
 haic
 zungv saauv maiv zienz
 ninh mbuo bieqc daaih hnangv naaiv nor zoux waaic deic bung
i saa laa en mienh laaix mi ndien mienh zoux nyei jauv jomc duqv kouv haic
 ninh mbuo ziouc heuc jienv tov ziouv  tengx
i saa laa en mienh laaix mi ndien mienh tov ziouv  tengx wuov zanc
ziouv ziouc paaiv dauh douc waac mienh daaih lorz i saa laa en mienh
 douc waac mienh gorngv
ziouv
  i saa laa en mienh nyei tin hungh
 hnangv naaiv gorngv
  yie dorh meih mbuo yiem i yipv
 dongh meih mbuo zuqc zoux nouh nyei deic bung
 cuotv daaih
yie njoux meih mbuo biaux ndutv i yipv mienh nyei buoz ndiev caux zeix meih mbuo yietc zungv mienh nyei buoz ndiev
 yie zunc ninh mbuo yiem meih mbuo nyei wuov ndaangc maengx cuotv naaiv norm deic bung
 yaac zorqv ninh mbuo nyei deic bung jiu bun meih mbuo
yie gorngv mbuox meih mbuo
yie se ziouv
  meih mbuo nyei tin hungh
 meih mbuo yiem jienv aa mo lai mienh nyei deic bung maiv dungx zaangc ninh mbuo nyei zienh
 mv baac meih mbuo maiv muangx yie nyei waac
nqa haav ziouv nyei fin mienh mingh o faa laa laangz
 zueiz jienv aa mbi ye se nyei zeiv fun
 yo aatc nyei mba ong zuei ndiangx ga ndiev
 wuov zanc yo aatc nyei dorn
 gi nde on
 yiem nyueih a ngunc biouv nyei zorngh mborqv mbiauh witv weic bingx
 maiv bun mi ndien mienh buatc
ziouv nyei fin mienh hinc cuotv daaih bun gi nde on buatc wuov zanc
 fin mienh gorngv
daamv hlo nyei jun zeiv mienh aah
 ziouv caux meih yiem
gi nde on dau ninh
domh gorx aac
 se gorngv ziouv  caux yie mbuo yiem
 yie mbuo weic haaix diuc buangh zuqc naaiv deix yietc zungv sic
 yie mbuo nyei ong taaix gorngv mbuox yie mbuo
  ziouv dorh yie mbuo yiem i yipv deic bung cuotv daaih
  wuov nyungc ninh zoux wuov deix mbuoqc horngh nyei sic jiex haaix mi aqv
 ih zanc ziouv guangc yie mbuo
 bun yie mbuo zuqc yiem mi ndien mienh nyei buoz ndiev
ziouv huin nzuonx daaih mangc gi nde on aengx gorngv mbuox ninh
oix zuqc longc meih maaih nyei qaqv mingh njoux i saa laa en mienh biaux ndutv mi ndien mienh nyei buoz ndiev
 yie paaiv meih mingh maiv zeiz
gi nde on gorngv mbuox ninh
ziouv aac
 yie hnangv haaix nor haih njoux i saa laa en mienh
 yiem maa natv se fingx yie nyei die nyei douh zong se gauh faix jiex
 yiem yie nyei biauv zong mienh
 yie zoux faix jiex wuov dauh
ziouv gorngv mbuox ninh
yie zungv oix caux meih yiem
 meih ziouc mborqv hingh mi ndien mienh ndongc mborqv nduqc laanh mienh hnangv
gi nde on dau ninh
se gorngv yie horpc meih nyei hnyouv nor
 tov bun yie buatc norm jangx hoc
 yie ziouc hiuv duqv se dongh ziouv caux yie gorngv waac
tov meih maiv dungx gaengh mingh haaix
 zuov yie aengx daaih lorz meih aengx dorh yie fongc horc nyei ga naaiv daaih an meih nyei nza hmien
   ziouv nyei fin mienh gorngv
yie laengz yiem naaiv zuov meih daaih taux
gi nde on ziouc nzuonx biauv mingh liuc leiz dauh yungh dorn
 yaac longc yietc tongv mbuonv zoux maiv an bingv nyei njuov
 ninh zorqv yungh orv an jienv jei
 orv torng dapv jienv caeng ziouc dorh mingh yiem mba ong zuei ndiangx ga ndiev an jienv
 fongc horc bun ziouv  nyei fin mienh
tin hungh nyei fin mienh gorngv mbuox ninh
zorqv orv caux maiv an bingv nyei njuov daaih an jienv naaiv norm la bieiv gu nguaaic
 zorqv orv torng dox jienv
 gi nde on ziouc ei jienv zoux
ziouv nyei fin mienh ziouc longc dongh ninh nanv jienv wuov diuh biaav nyei dueiv mueiz coqv zuqc wuov deix orv caux maiv an bingv nyei njuov
 ziouc maaih douz yiem wuov la bieiv njopc cuotv daaih buov wuov deix orv caux njuov qui nzengc
 ziang naaic maiv buatc ziouv nyei fin mienh mi aqv
gi nde on zieqv duqv za gengh benx ziouv nyei fin mienh
 ninh ziouc gorngv
o ziouv tin hungh  aah
 kouv aqv loh
 yie hmien doix hmien duqv buatc liuz ziouv  nyei fin mienh mi aqv
mv baac ziouv gorngv mbuox ninh
baengh orn aqv oc
 maiv dungx gamh nziex
 meih maiv zuqc daic
gi nde on ziouc yiem wuov weic ziouv ceix norm ziec dorngh yaac cuotv wuov norm dorngx nyei mbuox heuc
ziouv  se baengh orn
 wuov norm ziec dorngh corc yiem aa mbi ye se mienh nyei o faa laa zingh taux ih jaax hnoi
dongh naaic muonz ziouv gorngv mbuox gi nde on
zorqv meih nyei die nyei da nyeic wuov dauh ngongh gouv
 dongh duqv siec hnyangx wuov dauh
 oix zuqc caeqv nzengc meih nyei die weic mbaa an zienh ceix nyei ziec dorngh
 yaac goix ziec dorngh ga hlen nyei aa se laa zienh nyeiz nyei fangx
meih oix zuqc yiem naaiv norm wuonv nyei dorngx gu nguaaic weic ziouv
 meih nyei tin hungh
 longc la bieiv ceix norm ziec dorngh sung nyei
 yaac longc meih goix daaih nyei aa se laa zienh nyeiz nyei fangx zoux zaangh
 zorqv wuov dauh da nyeic dauh ngongh gouv zoux buov ziec nyei ga naaiv
gi nde on ziouc dorh ziepc dauh ninh nyei bou ei ziouv mbuox nyei waac zoux
 lungh hnoi zanc ninh maiv gaamv zoux
 weic zuqc ninh gamh nziex biauv zong mienh caux wuov norm zingh nyei mienh
 ninh ziouc lungh muonz zanc zoux
da nyeic ndorm
 wuov norm zingh nyei mienh jiez sin daaih nziouv nyei
 buatc mbaa an nyei ziec dorngh zuqc caeqv njiec
 ziec dorngh ga hlen nyei aa se laa zienh nyeiz nyei fangx yaac zuqc goix nzengc
 maaih da nyeic wuov dauh ngongh gouv yiem siang ceix daaih nyei ziec dorngh gu nguaaic ziec jienv aqv
ninh mbuo ziouc laanh naaic laanh
naaiv haaix dauh zoux
 ninh mbuo zaah naaic ziouc zaah cuotv daaih gorngv
yo aatc nyei dorn
 gi nde on
 zoux
zingh nyei mienh doix yo aatc gorngv
zorqv meih nyei dorn cuotv daaih bun yie mbuo daix aqv
 weic zuqc ninh caeqv mbaa an nyei ziec dorngh yaac goix ziec dorngh ga hlen nyei aa se laa zienh nyeiz nyei fangx
mv baac yo aatc dau daaih gox ninh nyei dorn wuov deix mienh
meih mbuo oix tengx mbaa an nzaeng fai
 oix zoux sic div ninh fai
 haaix dauh tengx mbaa an nzaeng nor
 maiv gaengh taux lungh ndorm
 wuov dauh zungv zuqc daix daic
 se gorngv mbaa an za gengh zoux zienh nor
 maaih mienh caeqv ninh nyei ziec dorngh
 sueih ninh weic ninh ganh nzaeng
weic naaiv
 wuov hnoi ninh mbuo tengx gi nde on cuotv mbuox heuc yelupv mbaa an
 eix leiz se
bun mbaa an weic ninh ganh nzaeng
 weic zuqc gi nde on caeqv mbaa an nyei ziec dorngh
wuov zanc mi ndien mienh caux aa maa lekv mienh yietc zungv caux dong bung nyei mienh gapv zunv jiex jor ndaen ndaaih
 liepc ciangv yiem yitv le en horngz
ziouv  nyei singx lingh ziouc njiec daaih yiem gi nde on
 gi nde on ziouc biomv jorng heuc aa mbi ye se mienh daaih zunv gan ninh mingh
ninh paaiv douc fienx mienh mingh gormx maa natv se
 heuc ninh mbuo daaih gan ninh mingh
 ninh aengx bun mienh mingh mbuox aa se mienh
 se mbu lun mienh caux napv taa li mienh
 wuov deix yaac daaih caux gi nde on mbuo gapv jienv doic
gi nde on gorngv mbuox tin hungh
se gorngv meih longc yie nyei buoz njoux i saa laa en mienh hnangv meih gorngv nor
wuov nyungc yie zorqv ba gi yungh biei an jienv mborqv mbiauh ciangv
 se gorngv kungx bun mbiungc suiv pinx ba gi yungh biei ndorn hnangv
 huing gormx ba gi yungh biei ga hlen nyei ndau nqaai
 yie ziouc hiuv duqv meih za gengh oix longc yie nyei buoz njoux i saa laa en mienh hnangv meih gorngv nor
yaac za gengh hnangv wuov nor
 da nyeic ndorm nziouv nyei
 gi nde on zorqv ba gi yungh biei daaih nanv
 nanv duqv yietc nzormc mbiungc suiv
gi nde on ziouc gorngv mbuox tin hungh
tov maiv dungx qiex jiez yie
 aengx bun yie seix yietc nzunc hnangv
 tov bun yie longc naaiv deix ba gi yungh biei aengx seix nzunc
 naaiv nzunc tov bun ba gi yungh biei nqaai
 mv baac huing gormx ga hlen bun mbiungc suiv pinx ndorn nzengc
wuov muonz tin hungh hnangv naaiv nor zoux
 kungx ba gi yungh biei mborngx nqaai nyei
 mv baac huing gormx nyei ndau mbiungc suiv pinx ndorn nzengc
