baeqc fingx buatc mose yiem wuov mbong lauh haic
 maiv njiec
 ninh mbuo ziouc gapv zunv gorngv mbuox aalon
daaih maah
 zeix dauh zienh nyei fangx yienz yie mbuo nyei jauv maah
 dorh yie mbuo cuotv i yipv deic bung wuov dauh mose ong
 yie mbuo maiv hiuv duqv jiex haaix mi aqv
aalon mbuox ninh mbuo
zorqv meih mbuo nyei auv
 meih mbuo nyei dorn
 meih mbuo nyei sieqv dangh jienv nyei jiem m normh hiun daaih bun yie
zuangx mienh ziouc zorqv ninh mbuo nyei m normh hiun dorh daaih bun aalon
aalon zorqv naaiv deix m normh hiun dox dauh jiem ngongh dorn aengx longc jaa sic ndingh ziangx
 zuangx mienh ziouc gorngv
o i saa laa en mienh aah
 dorh mbuo cuotv i yipv deic bung nyei zienh dongh naaiv aqv
aalon buatc hnangv naaiv nor ninh ziouc ceix norm ziec dorngh yiem jiem ngongh dorn nyei nza hmien maengx yaac gorngv
njang hnoi mbuo jiex norm zipv houc ziouv
da nyeic ndorm baeqc fingx jiez sin nziouv nyei
 dorh saeng kuv daaih buov ziec yaac fongc horc ziec weic jiu tong
 ziec liuz
 ninh mbuo zueiz jienv nyanc
 zueiz jienv hopv
 jiez sin daaih yiem wuov saanx
ziouv  gorngv mbuox mose
gaanv siepv nyei njiec aqv
 meih nyei baeqc fingx
 dongh meih yiem i yipv deic bung dorh cuotv wuov deix mienh
 baamz zuiz ngaengc yie
ninh mbuo faanv hnyouv ndongc naaic siepv
 guangc yie hatc ninh mbuo yangh nyei jauv
 ninh mbuo longc jiem dox dauh ngongh gouv daaih gueic njiec baaix
 ih zanc ninh mbuo zungv dorh saeng kuv mingh ziec aav loh
 ninh mbuo yaac gorngv
  o i saa laa en mienh aah
 naaiv se meih mbuo nyei zienh
 dongh dorh meih mbuo cuotv i yipv deic bung wuov dauh
ziouv  aengx gorngv mbuox mose
yie buatc naaiv deix mienh se hnyouv ngaengc nyei baeqc fingx
sueih yie zoux aqv
 yie qiex jiez
 haic ninh mbuo
 oix mietc nzengc ninh mbuo
 yie ziouc bun meih caux meih nyei zeiv fun zoux yietc fingx hlo nyei
mv baac mose njiec qaqv tov ziouv
  ninh nyei tin hungh
 ninh gorngv
o ziouv  aah
 meih fungc hnangv naaiv nor qiex jiez meih nyei baeqc fingx
 dongh meih longc domh qaqv caux henv haic nyei buoz dorh cuotv i yipv deic bung daaih nyei mienh
meih hnangv naaiv nor zoux
 i yipv mienh oix gorngv meih maiv zeiz
 ninh mbuo oix gorngv meih daav za eix dorh meih nyei mienh cuotv weic zoux waaic ninh mbuo
 dorh ninh mbuo mingh wuov mbong daix
 oix mietc nzengc ninh mbuo
 tov meih guangc nqoi
 maiv dungx hnangv naaiv qiex jiez maah
 tov meih goiv hnyouv maiv dungx hoic meih nyei baeqc fingx
jangx jienv meih nyei bou
 apc laa ham
 i sakc caux i saa laa en
 meih ziangv jienv meih ganh caux ninh mbuo laengz ngaengc waac gorngv
  yie oix bun meih mbuo hiaangx daaih maaih zeiv fun ndongc hleix camv
 yie yaac oix zorqv naaiv norm deic bung yietc zungv jiu bun meih mbuo nzipc yietc liuz benx meih mbuo nyei buonc
ziouv  ziouc goiv hnyouv
 maiv hoic ninh nyei baeqc fingx hnangv ninh gorngv ninh oix zoux nor
mose yiem wuov mbong njiec daaih yaac nanv jienv wuov deix i kuaaiv laengz ngaengc waac nyei la bieiv benv njiec
 i bung zungv fiev jienv nzaangc
 naaiv bung yaac maaih
 wuov bung yaac maaih
naaiv deix la bieiv tin hungh ganh nyei buoz dauh zoux
 nzaangc yaac tin hungh ganh ndingh daaih nyei nzaangc
yo su waa haiz baeqc fingx heuc mbui nyei
 ninh ziouc gorngv mbuox mose
yiem wuov ndopv liuh ciangv yie haiz maaih qiex mbui hnangv mborqv domh jaax nor
mose dau
naaiv maiv zeiz mborqv jaax hingh nyei qiex
 yaac maiv zeiz mborqv jaax suei nyei qiex
 yie haiz nyei se mienh baaux nzung nyei qiex
mose taux fatv deix ndopv liuh ciangv
 buatc wuov dauh ngongh dorn yaac buatc mienh cangx heix
 ninh ziouc qiex jiez
 haic
 yiem wuov mbong juoqv ninh zorqv ninh bouh jienv wuov deix i kuaaiv la bieiv benv zong njiec ndau ziouc huv nzengc mi aqv
ninh zorqv ninh mbuo zoux daaih wuov dauh ngongh dorn buov yuqc
 morc benx mbuonv daaih hiaamx jienv wuom aapv i saa laa en mienh hopv
mose naaic gaax aalon
naaiv deix mienh hnangv haaix nor zoux bun meih
 meih cingx daaih bun ninh mbuo baamz zuiz ndongc naaic hlo
aalon dau
tov yie nyei ziouv maiv dungx qiex jiez yie
 meih ganh hiuv duqv naaiv deix baeqc fingx haaix zanc yaac kungx oix zoux waaic hnangv
ninh mbuo gorngv mbuox yie
  tov zeix deix zienh yienz yie mbuo nyei jauv maah
 dorh yie mbuo cuotv i yipv deic bung wuov dauh mose ong jiex haaix mi aqv
 yie mbuo maiv hiuv
yie ziouc gorngv mbuox ninh mbuo
  haaix dauh maaih jiem zoux daaih nyei siou setv
 zorqv daaih bun yie
  ninh mbuo ziouc bun jiem yie
 yie zorqv daaih guaengx bieqc douz nzauc
 naaiv dauh ngongh dorn ziouc cuotv daaih aqv
mose buatc baeqc fingx lunc nzengc weic zuqc aalon sueih ninh mbuo lunc
 ziouc zuqc ninh mbuo nyei win wangv jatv ninh mbuo
mose ziouc souv jienv ndopv liuh ciangv nyei gaengh ndaangc heuc
haaix dauh guei ziouv
 daaih yiem yie naaiv
 zuangx lewi mienh ziouc gapv zunv mose wuov
mose mbuox ninh mbuo
ziouv
 i saa laa en mienh nyei tin hungh
 hnangv naaiv nor gorngv
  meih mbuo gorqv mienh oix zuqc buix jienv nzuqc ndaauv
 yiem naaiv bung ndopv liuh ciangv nyei gaengh ndaangc jiex taux wuov bung gaengh ndaangc daix meih mbuo nyei gorx youz
 loz gaeng doic caux laangz zaangc mienh
lewi mienh ziouc ei jienv zoux
 wuov hnoi zuqc daix daic nyei mienh maaih leih maiv go buo cin dauh
mose gorngv mbuox lewi mienh
ih hnoi meih mbuo saax ganh cing nzengc weic fu sux ziouv
  weic zuqc meih mbuo daix meih mbuo nyei dorn jueiv gorx youz
 weic naaiv ziouv  ih hnoi oix ceix fuqv bun meih mbuo
da nyeic hnoi mose gorngv mbuox zuangx baeqc fingx
meih mbuo za gengh baamz zuiz hlo haic
 mv baac ih zanc yie oix faaux mbong mingh ziouv  wuov
 nziex haih tov ninh guangc meih mbuo nyei zuiz
mose ziouc aengx nzuonx mingh lorz ziouv
  ninh gorngv
ziouv  aac
 naaiv deix mienh baamz zuiz hlo haic
 ninh mbuo longc jiem zoux zienh nyei fangx weic ganh baaix
mv baac ih zanc tov guangc nqoi ninh mbuo nyei zuiz
 se gorngv meih maiv guangc ninh mbuo nyei zuiz nor
 yiem meih fiev nyei sou daan tov meih sortv cuotv yie nyei mbuox aqv
ziouv  dau mose
haaix dauh baamz zuiz dorngc yie
 yie sortv wuov dauh nyei mbuox cuotv yie nyei sou daan
meih ih zanc mingh aqv
 dorh naaiv deix mienh mingh taux yie mbuox jiex meih wuov norm dorngx
 yie nyei fin mienh oix yiem meih mbuo nyei wuov ndaangc maengx yienz jauv
 mv baac taux ziangh hoc dingc zuiz yie ziouc dingc ninh mbuo nyei zuiz aqv
ziouv  ziouc bun wuov deix mienh butv domh wuon baengc laaix ninh mbuo aapv aalon zoux wuov dauh ngongh dorn
