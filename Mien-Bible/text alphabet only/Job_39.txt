la bieiv mbaengx nyei hieh yungh haaix zanc njiec dorn
 meih hiuv nyei fai
 njaih nyeiz njiec dorn meih buatc jiex nyei
ninh maaih jienv dorn nyei hlaax nyieqc meih haih saauv nyei fai
 haaix zanc njiec dorn meih hiuv nyei
meih hiuv duqv ninh mbuo haaix zanc mbaapv njiec
 bun ninh mbuo nyei dorn ndortv ndau fai
ninh mbuo nyei dorn henv jienv faaux
 yiem lomc huaang hlo daaih
 ninh mbuo guangc maa mingh yaac maiv nzuonx
haaix dauh bungx hieh lorh
 haaix dauh jaiv ninh nyei hlaang
yie zorqv ndau huaang benx ninh nyei biauv
 bun ndau nzaaih benx ninh yiem nyei dorngx
ninh jatv zingh coh coh nyei qiex
 maiv haiz zunc saeng kuv nyei mienh heuc nyei qiex mbui
ninh youh gormx mbong benx ninh nyei miev ciangv
 ninh qaqv lorz nyungc nyungc miev maeng nyanc
hieh ngongh kangv fu sux meih fai
 ninh oix yiem meih nyei miev zoh ga hlen bueix jiex muonz fai
meih haih longc hlaang ndoh jienv hieh ngongh laih ndau fai
 ninh oix gan meih baah yuonh komv nyei dorngx fai
weic zuqc ninh maaih qaqv henv meih haih kaux ninh fai
 meih zorqv meih nyei gong hniev jiu bun ninh zoux
meih bungx hnyouv ninh dorh meih nyei laangh ziqc nzuonx daaih
 yaac siou meih nyei mbiauh taux mborqv mbiauh nyei ciangv
norqc lorh torh njien youh nyei yaapv ndaatv
 mv baac sin nyei biei caux ndaatv nyei biei beiv maiv taux norqc nyieh nyei
norqc lorh torh ndauc jaux guangc wuov ndau
 bun ndau tengx ninh nyei jaux siouv
ninh maiv hnamv taux haih zuqc zaux caaiv huv
 fai hieh zoih haih caaiv waaic
ninh zoux doqc bun ninh nyei dorn
 hnangv maiv zeiz benx ninh ganh nyei dorn nor
 maiv gunv ninh ndortv qaqv
 ninh yaac maiv korv fiqv
weic zuqc tin hungh maiv bun ninh maaih cong mengh
 yaac maiv bun ninh haih bieqc hnyouv
mv baac ninh yang jienv ndaatv tiux wuov zanc
 ninh jatv maaz caux geh maaz nyei mienh
yopv aac
 se meih bun maaz henv fai
 se meih bun maaz nyei jaang maaih nzong ndaauv fai
meih bun ninh biu hnangv jopv nyeic
 bun ninh tauv qiex mbui haeqv mienh gamh nziex
ninh yiem wuov horngz nyaaiv ndau
 yaac a hneiv ninh nyei qaqv
 ninh cuotv mingh buangh dorh jienv wuoqc ginc nyei baeng
ninh jatv gamh nziex nyei sic
 ninh ganh maiv gamh nziex
 buatc nzuqc ndaauv
 ninh yaac maiv tuix nzuonx
geh maaz mienh buix nyei forng ndongh saev saev nyei mbui
 yaac maaih cang ndaauv cang nangv njapc njapc nyei
ninh ciouv ciouv nyei nyaaiv ndau yaac tiux jienv mingh
 yietv haiz jorng nyei qiex mbui ninh souv dingc maiv duqv aqv
jorng nyei qiex haaix zanc mbui ninh heuc
  haev haev
  ninh yiem go nyei hnomv zuqc mborqv jaax nyei qiex
 yaac haiz jun baeng bieiv caux heuc nyei qiex mbui
domh jaangv yang ndaatv ndaix
 hungx jienv naamh bung mingh
 naaiv se bangc meih nyei cong mengh zoux fai
se meih paaiv domh jaangv ndaix faaux
 yiem hlang nyei dorngx zoux lauz fai
ninh yiem hlang jiex nyei mbaengx zoux ninh nyei biauv
 bangc mbaengx ningv zoux ninh wuonv nyei dorngx
yiem naaiv ninh mangc jienv zorqv ga naaiv nyanc
 ninh nyei m zing mangc duqv buatc go nyei
ninh nyei dorn sorqv nziaamv
 zuqc daix nyei mienh nyei sei yiem haaix
 domh jaangv ngongh yaac yiem wuov
