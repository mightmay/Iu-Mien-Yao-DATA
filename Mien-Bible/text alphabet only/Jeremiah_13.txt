ziouv  hnangv naaiv gorngv mbuox yie
mingh maaiz diuh la maah ndie sai jienv jaaiv yaac maiv dungx ziemx wuom
yie ziouc ei jienv ziouv nyei waac maaiz diuh sai jaaiv ndie sai jienv
yie aengx duqv zipv ziouv nyei waac da nyeic nzunc gorngv
oix zuqc zorqv meih maaiz daaih sai jaaiv ndie
 dongh meih sai jienv nyei ndie
 jiez daaih dorh mingh yu fe ditc ndaaih bingx jienv la bieiv qangx
yie ziouc mingh yu fe ditc ndaaih
 zorqv wuov diuh sai jaaiv ndie bingx jienv ndaaih hlen
 hnangv ziouv paaiv yie nyei waac
jiex liuz camv hnoi ziouv gorngv mbuox yie
jiez daaih mingh yu fe ditc ndaaih
 yiem wuov zorqv yie paaiv meih bingx wuov diuh sai jaaiv ndie daaih
yie ziouc mingh yu fe ditc ndaaih
 yie bingx wuov diuh sai jaaiv ndie nyei dorngx
 wetv cuotv daaih
 yie buatc wuov diuh sai jaaiv ndie zungv huv nzengc
 maiv haih longc zoux haaix nyungc aqv
yie aengx duqv zipv ziouv nyei waac gorngv
ziouv hnangv naaiv gorngv
  yie yaac hnangv wuov nor oix zoux waaic yu ndaa maux nyei jauv
 caux ye lu saa lem zoux maux hlo haic nyei jauv
naaiv deix orqv mienh
 dongh maiv kangv muangx yie nyei waac nyei mienh
 se ngaengc jienv ei ganh nyei hnyouv zoux ziouc gan nyiec nyei zienh yaac fu sux
 baaix wuov deix zienh
 ziouc hnangv naaiv diuh sai jaaiv ndie maiv lamh longc yietc deix
ziouv gorngv
  sai jaaiv ndie hnangv haaix nor naetv jienv mienh nyei jaaiv
 yie yaac hnangv wuov nor bun i saa laa en nyei zuangx zeiv fun caux yu ndaa nyei zuangx zeiv fun naetv jienv yie
 weic benx yie nyei baeqc fingx bun yie duqv mengh dauh
 duqv mienh ceng yaac duqv mienh taaih
 mv baac ninh mbuo maiv kangv muangx
oix zuqc mbuox ninh mbuo
  ziouv
 i saa laa en mienh nyei tin hungh
 hnangv naaiv gorngv
norm norm ongx oix zuqc maaih diuv dapv buangv
 ninh mbuo ziouc mbuox meih
  yie mbuo fungc maiv hiuv duqv norm norm ongx oix zuqc maaih a ngunc diuv dapv buangv fai
meih oix zuqc mbuox ninh mbuo
  ziouv hnangv naaiv gorngv
yie bun naaiv norm deic bung nyei yietc zungv mienh nquin nzengc
 se zueiz jienv ndaawitv hungh nyei weic nyei hungh diex caux sai mienh
 douc waac mienh caux yiem ye lu saa lem nyei yietc zungv baeqc fingx
ziouv gorngv
  yie oix bun ninh mbuo laanh zong laanh
 die caux dorn fih hnangv nyei
 yie maiv korv lienh
 maiv korv fiqv
 maiv liouh ninh mbuo nyei maengc
 zungv oix mietc ninh mbuo
oix zuqc muangx yaac baeng m normh muangx longx
 maiv dungx zoux maux
 weic zuqc ziouv  gorngv liuz aqv
ziouv
  meih mbuo nyei tin hungh
 maiv gaengh bun hmuangx taux
 meih mbuo nyei zaux yaac maiv gaengh yiem mbong gu nguaaic
 nziemx yaangh nyei ziangh hoc
 ndiqv zuqc ndorpc
 meih mbuo oix zuqc taaih ninh
 meih mbuo lorz njang nyei ziangh hoc
 ninh bun tiuv benx yiem yiem nyei
 yaac tiuv benx mapv maengh mapv hmuangx nyei
mv baac se gorngv meih mbuo maiv muangx
 yie oix weic meih mbuo zoux maux nyei jauv bingx jienv nyiemv
 yie nyei m zing nyiemv duqv kouv
 maaih wuom mueic liouc njiec
 weic zuqc ziouv  nyei baeqc fingx zuqc guaatv mingh mi aqv
oix zuqc mbuox hungh caux hungh nyei maa
njiec meih mbuo nyei weic zueiz jienv aiv nyei dorngx
 weic zuqc meih mbuo nzueic haic nyei hungh ningv yiem meih mbuo nyei m nqorngv zungv ndortv njiec mi aqv
negepc deic nyei zingh guon nzengc mi aqv
 yaac maiv maaih mienh koi
 yu ndaa nyei yietc zungv mienh zuqc guaatv mingh
 zungv zuqc guaatv mingh nzengc
meih mbuo oix zuqc cau m zing mangc yiem baqv bung daaih nyei mienh
 yie zinh ndaangc bun meih goux wuov guanh ba gi yungh
 se meih nzueic haic nyei ba gi yungh guanh
 ih zanc yiem haaix
ninh mbuo zorqv dongh meih ganh njaaux caux meih daav loz gaeng wuov deix liepc daaih gunv meih
 meih oix hnangv haaix nor gorngv
 meih maiv zeiz oix mun kouv hnangv m sieqv dorn mun jienv gu nguaaz nor fai
se gorngv meih yiem ganh nyei hnyouv gorngv
yie weic haaix diuc zuqc naaiv deix sic
 se laaix meih nyei zuiz hlo haic meih nyei junh cingx zuqc ciev guangc
 meih yaac zuqc mienh caa
e ti o bie mienh haih tiuv ninh nyei ndopv fai nda maauh mbeux tiuv ninh nyei biangh fai
 se gorngv ninh mbuo haih nor
 meih mbuo zoux guenx orqv sic nyei mienh yaac haih zoux duqv kuv sic aqv
yie oix bun meih mbuo faatv nzaanx hnangv mbieqv zuqc deic bung huaang nyei nziaaux buonc mingh nor
naaiv se meih nyei buonc
 se yie hlaau bun meih nyei buonc
 laaix meih la kuqv yie
 yaac kaux gorngv baeqc nyei waac
 naaiv se ziouv  gorngv nyei waac
weic naaiv yie ganh oix zorqv meih nyei junh juoqv nzien faaux buang meih nyei hmien
 bun meih nyei bingx ciouv cuotv ziouc zuqc nyaiv
yie mangc buatc meih yiem lomc huaang nyei mbong aiv zoux gamh nziev nyei sic
 meih zoux hienx nyei jauv
 cuotv saeng nyei qiex
 maaic sin zoux nyaiv nyei sic
 o ye lu saa lem aac
 meih zuqc kouv aqv
 meih taux haaix zanc cingx saax cing nzengc daaih
