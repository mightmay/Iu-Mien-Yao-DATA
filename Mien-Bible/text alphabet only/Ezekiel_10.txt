yie aengx cau hmien mangc
 buatc ke lu mbim nyei m nqorngv gu nguaaic nyei lungh maaih nyungc hinc cuotv hnangv mbanv mbuov nzang nyei la bieiv jaaix
 fangx zeiv hnangv norm weic
tin hungh gorngv mbuox zuqv la maah ndie muonc wuov laanh mienh
meih bieqc mingh yiem ke lu mbim ga ndiev wuov deix yienh nyei mbu ndongx zorqv yietc puangv yiem ke lu mbim ga ndiev zieqc jienv douz nyei douz taanx haaz buangv zingh
 yie mangc jienv wuov zanc ninh bieqc yienh mbu ndongx mi aqv
wuov laanh mienh bieqc nyei ziangh hoc
 ke lu mbim souv jienv zaangc tin hungh nyei biauv nyei naamh bung
 maaih dorv mbuonx yiem buangv gu nyuoz wuov kang laatc
ziouv nyei njang laangc yiem ke lu mbim faaux taux zaangc tin hungh nyei biauv nyei gaengh ndaangc
 biauv ziouc maaih mbuonx buangv nzengc
 weih gormx nyei laatc gu nyuoz yaac maaih ziouv nyei njang laangc buangv nzengc
maaih wuov deix ke lu mbim nyei ndaatv nyei qiex mbui
 yiem ga nyiec wuov kang laatc zungv muangx duqv haiz
 yaac haiz hnangv nernh jiex wuov dauh gorngv waac nyei qiex mbui
ziouv paaiv zuqv jienv la maah ndie muonc wuov laanh mienh gorngv
zorqv yiem wuov deix yienh mbu ndongx
 se yiem ke lu mbim mbu ndongx nyei douz
 wuov zanc
 wuov laanh mienh ziouc bieqc mingh souv jienv yietc norm yienh ga hlen
maaih dauh ke lu mbim yiem wuov deix ke lu mbim mbu ndongx sung buoz cuotv taux yiem ke lu mbim mbu ndongx nyei douz
 zorqv deix douz an jienv zuqv la maah ndie muonc wuov laanh nyei buoz
 wuov laanh mienh zorqv daaih ziouc cuotv mi aqv
yiem wuov deix ke lu mbim nyei ndaatv ga ndiev buatc maaih buoz hnangv mienh nyei buoz nor
yie aengx mangc
 buatc ke lu mbim nyei ga hlen maaih biei norm yienh
 yietc dauh ke lu mbim maaih yietc norm yienh yiem ga hlen
 yienh yaac buatc njapc njapc hnangv nzang nyei la bieiv jaaix
naaiv deix biei norm yienh nyei fangx zeiv fih hnangv nzengc
 hnangv yietc norm yienh maaih ganh norm yienh gungh gangc fapv bieqc gu nyuoz
yienh mingh nyei ziangh hoc
 biei bung zungv mingh duqv nyei
 maiv zuqc guinh nzuonx
 m nqorngv huin haaix bung ziouc mingh wuov bung aqv
 maiv zuqc guinh sin
ninh mbuo nyei ziangh sin
 liemh diqc daanz
 buoz
 caux ndaatv maaih m zing buangv nzengc
 wuov deix biei norm yienh yaac maaih m zing buangv nzengc
naaiv deix yienh yie ganh nyei m normh haiz heuc benx 
haih guinh nyei yienh
naaiv deix ke lu mbim maaih biei norm hmien
 da yietv norm hmien benx ke lu mbim nyei hmien
 da nyeic norm mienh nyei hmien
 da faam norm sienh nyei hmien
 da feix norm domh jaangv nyei hmien
ke lu mbim faaux mi aqv
 naaiv se yie yiem ke mbaa ndaaih hlen buatc nangh nyei ga naaiv
ke lu mbim haaix zanc mingh
 yienh yaac gan jienv ninh mbuo nyei ga hlen mingh
 ke lu mbim yang ndaatv weic yiem ga ndiev ndau faaux
 wuov deix yienh yaac caux jienv ninh mbuo faaux
ke lu mbim yiem dingc
 yienh yaac yiem dingc
 ke lu mbim faaux
 yienh yaac caux jienv faaux
 weic zuqc nangh nyei ga naaiv nyei maengc yiem naaiv deix yienh gu nyuoz
nqa haav ziouv nyei njang laangc leih nqoi zaangc tin hungh nyei biauv nyei gaengh ndaangc mingh yiem ke lu mbim nyei gu nguaaic
ke lu mbim cuotv nyei ziangh hoc ziouc yang ndaatv dorng jienv yie yiem ga ndiev ndau faaux
 yienh yaac gan ninh mbuo nyei ga hlen mingh
 ninh mbuo dingh njiec zaangc ziouv nyei biauv dong bung nyei gaengh
 i saa laa en nyei tin hungh nyei njang laangc yaac yiem ninh mbuo gu nguaaic
naaiv se yie yiem ke mbaa ndaaih hlen buatc yiem i saa laa en nyei tin hungh ga ndiev nangh nyei ga naaiv
 yie ziouc hiuv duqv benx ke lu mbim
dauh dauh ke lu mbim maaih biei norm hmien
 biei kuaaiv ndaatv
 yiem ninh mbuo nyei ndaatv ga ndiev maaih hnangv baamh mienh nyei buoz
ninh mbuo nyei hmien nyei mou zeiv
 liemh hmien liemh sin nyei mou zeiv
 hnangv yie yiem ke mbaa ndaaih hlen buatc wuov nor
 ninh mbuo dauh dauh baeng zaqc nyei mingh wuov ndaangc
