imme nyei dorn
 baatc he sai mienh
 zoux bieiv gunv zaangc ziouv nyei biauv
 ninh haiz ye le mi douc waac gorngv naaiv deix sic
baatc he ziouc mborqv douc waac mienh
 ye le mi
 aengx yiem zaangc ziouv  nyei biauv wuov jiex bung mben yaa min gaengh nyei gapc buoz zaux ga naaiv gapc jienv ninh
da nyeic hnoi
 baatc he bungx ye le mi cuotv gapc buoz zaux nyei ga naaiv wuov zanc
 ye le mi gorngv mbuox ninh
ziouv maiv zeiz heuc meih nyei mbuox zoux baatc he
 ninh heuc meih zoux maago mitv saa mbipc
weic zuqc ziouv hnangv naaiv gorngv
yie zungv oix bun meih haeqv meih ganh gamh nziex
 aengx haeqv meih nyei yietc zungv loz gaeng doic gamh nziex
 meih mangc jienv nyei ziangh hoc
 ninh mbuo yiem win wangv nyei nza hmien zuqc nzuqc ndaauv daix
 yie yaac oix zorqv yu ndaa nyei zuangx mienh jiu bun mbaa mbi lon nyei hungh
 ninh yaac oix zorqv ninh mbuo guaatv mingh taux mbaa mbi lon
 yiem wuov longc nzuqc ndaauv daix ninh mbuo
maiv daan mbuoqc naaiv
 yie oix zorqv yiem naaiv norm zingh nyei yietc zungv zinh zoih
 yietc zungv zornc daaih nyei ga naaiv
 caux yu ndaa hungh yietc zungv jaaix nyei ga naaiv
 jiu bun yiem ninh mbuo nyei win wangv nyei buoz luv
 oix zorqv aengx bienh mingh mbaa mbi lon
baatc he aah
 meih aeqv
 caux yietc zungv yiem meih nyei biauv nyei mienh oix zuqc guaatv mingh
 meih ziouc mingh mbaa mbi lon
 meih zungv oix zuqc yiem wuov daic aengx zangx jienv wuov
 se meih caux meih nyei zuangx loz gaeng doic
 dongh meih douc jaav waac bun wuov deix
ziouv aac
 meih nduov yie
 yie yaac zuqc nduov aqv
 meih maaih qaqv gauh henv yie ziouc hingh yie
 yie ziangh hnoi zuqc mienh jatv yie
 dauh dauh huotv yie
weic zuqc yie haaix zanc gorngv
 yie heuc cuotv
 yie heuc jienv gorngv
zuqc heiv sic
 baaic waaic aqv loh
 weic zuqc ziouv  nyei waac ziangh hnoi bun yie zuqc mienh gorngv doqc
 zuqc mienh huotv
se gorngv yie maiv aengx gorngv
yie maiv gorngv taux ninh
 fai aengx dengv ninh nyei mbuox gorngv
 ninh nyei waac yiem yie nyei hnyouv hnangv douz buov nor
 yaac zotv jienv yie nyei mbungv gu nyuoz
 yie nyienz jienv haiz kouv haic
 nyienz maiv duqv aqv
weic zuqc yie haiz mienh camv nyei waac sapv gorngv
gamh nziex haic nyei sic yiem weih gormx
 yie zuoqc haic nyei yietc zungv loz gaeng doic gorngv
gox ninh maah
 mbuo lomh nzoih gox ninh aqv
 ninh mbuo yaac zuov jienv yie zoux dorngc
 ninh mbuo gorngv
nziex ninh haih zuqc nduov
 yie mbuo ziouc haih hingh ninh
 aengx jaauv win bun ninh
mv baac ziouv  caux yie yiem hnangv mborqv jaax henv nyei baeng nor
 zoux doqc yie wuov deix ziouc ndiqv zuqc ndorpc
 ninh mbuo maiv haih hingh yie
 ninh mbuo zungv zuqc baaic hmien camv nyei
 weic zuqc ninh mbuo zoux maiv cuotv
 ninh mbuo zuqc baaic hmien
 mienh yietc liuz maiv la kuqv
nernh jiex nyei ziouv  aah
 meih seix kuv mienh
 yaac mangc mienh nyei hnyouv caux hnamv nyei sic
 tov bun yie buatc meih jaauv win bun ninh mbuo
 weic zuqc yie zorqv yie nyei sic jiu bun meih mi aqv
oix zuqc baaux nzung bun ziouv
  oix zuqc ceng ziouv
  weic zuqc ninh njoux dangx donx mienh nyei maengc
 biaux ndutv orqv mienh nyei buoz ndiev
tov bun yie cuotv seix wuov hnoi zuqc zioux aqv
 tov maiv dungx bun yie nyei maa yungz yie daaih wuov hnoi duqv fuqv
tov bun dorh fienx daaih mbuox yie nyei die
meih duqv dauh dorn daaih aqv
 bun yie nyei die a hneiv wuov dauh mienh zuqc zioux aqv
tov bun wuov dauh mienh hnangv ziouv baaic waaic wuov deix zingh
 maiv duqv korv lienh
 tov bun ninh lungh ndorm muangx haiz nzauh nyiemv nyei qiex
 lungh aanx haiz mborqv jaax nyei qiex mbui
weic zuqc yie yiem maa nyei ga sie wuov zanc ninh maiv daix yie
 bun yie nyei maa benx zangx yie nyei zouv
 ninh nyei ga sie yietc liuz hlo
yie weic haaix diuc cuotv seix daaih
 weic buatc laauh luic
 nzauh kouv
 bun zuqc nyaiv nyei jauv nyanc nzengc yie nyei hnoi nyieqc
