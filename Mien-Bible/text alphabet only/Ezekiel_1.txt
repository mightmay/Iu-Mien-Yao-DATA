yiem faah ziepc wuov hnyangx
 feix hlaax saeng hmz wuov hnoi
 yie caux zuqc guaatv mingh nyei mienh yiem ke mbaa ndaaih hlen wuov zanc
 lungh ziouc nqoi
 yie duqv buatc tin hungh yiem laauc yaangh nyei sic
taux saeng hmz wuov hnoi
 se ye ho yaa kin hungh zuqc guaatv mingh nyei da hmz hnyangx wuov hnyangx
yiem mbaa mbi lon mienh nyei deic bung
 ke mbaa ndaaih hlen
 mbusi nyei dorn
 e se ken sai mienh
 duqv zipv ziouv nyei waac
 yiem wuov ziouv nyei qaqv njiec daaih yiem ninh
yie cau hmien mangc
 buatc nziaaux jieqv yiem baqv bung buonc daaih
 maaih dorv mbuonx hlo nyei
 maaih njang haic nyei njang weih gormx
 yaac maaih douz cuotv jienv njapc njapc nyei
 yiem douz gu nyuoz buatc hnangv dongh siqv youc youc nyei aengv cuotv njang
yiem douz gu nyuoz buatc hnangv biei dauh nangh nyei ga naaiv
 ninh mbuo nyei mou zeiv se hnangv naaiv
 fangx zeiv hnangv mienh
mv baac dauh dauh maaih biei norm hmien
 biei kuaaiv ndaatv
ninh mbuo nyei zaux zaqc nyei
 zaux benv hnangv ngongh dorn nyei deih yaac aengv cuotv njang hnangv dongh siqv youc youc wuov
yiem ninh mbuo nyei biei bung
 biei kuaaiv ndaatv ga ndiev maengx maaih mienh nyei buoz
 naaiv deix biei dauh nangh nyei ga naaiv nyei hmien caux ndaatv se hnangv naaiv
ninh mbuo nyei ndaatv yang cuotv camx jienv jaax
 dauh dauh ndaix hungx jienv wuov ndaangc mingh
 mingh nyei ziangh hoc yaac maiv huin nzuonx
naaiv deix biei dauh nangh nyei ga naaiv dauh dauh maaih biei norm hmien
 biei dauh nyei nza hmien maengx maaih hmien hnangv mienh nyei hmien
 dauh dauh nyei mbiaauc bung hmien hnangv sienh
 zaaix bung hnangv ngongh nyei hmien
 dauh dauh nyei nqa haav nqaang nyei hmien hnangv domh jaangv nyei hmien
ninh mbuo nyei hmien hnangv wuov nor
 ninh mbuo nyei ndaatv yang cuotv faaux gu nguaaic
 dauh dauh maaih i kuaaiv ndaatv doix jienv jaax
 maaih i kuaaiv buang jienv sin
dauh dauh baeng zaqc hungx jienv wuov ndaangc mingh
 ninh mbuo nyei hnyouv oix mingh haaix ziouc mingh wuov aqv
 yaac maiv huin nzuonx
yiem naaiv deix nangh nyei ga naaiv mbu ndongx buatc hnangv zieqc jienv douz nyei douz taanx
 yaac hnangv douz baav yiem naaic deix nangh nyei ga naaiv mbu ndongx mingh mingh daaih daaih
 naaiv deix douz njang haic yaac maaih mba lingc yiem douz cuotv njapc njapc nyei
naaiv deix nangh nyei ga naaiv njapc jiex naaiv
 njapc jiex wuov hnangv mba lingc nor
yie mangc jienv naaiv deix nangh nyei ga naaiv wuov zanc
 buatc dauh nangh nyei ga naaiv ga hlen dauh dauh maaih norm yienh yiem wuov ndau
 yietc dauh yietc norm
naaiv deix yienh nyei fangx zeiv caux nyungc zeiv se hnangv naaiv
 norm norm aengv cuotv njapc njapc nyei
 hnangv nzang nyei la bieiv jaaix
 biei norm yienh yaac fih hnangv nyei
 norm norm buatc maaih ganh norm yienh gungh gangc fapv bieqc gu nyuoz
haaix zanc mingh
 biei bung zungv mingh duqv nyei
 maiv zuqc guinh nzuonx
cie yienh nyei kuing hlang haic
 mbuoqc horngh haic
 naaiv deix kuing yaac maaih m zing buangv nzengc
wuov deix nangh nyei ga naaiv haaix zanc mingh
 naaiv deix yienh gan jienv ninh mbuo nyei ga hlen mingh
 naaiv deix nangh nyei ga naaiv haaix zanc yiem ndau faaux
 naaiv deix yienh yaac caux jienv faaux
hnyouv oix mingh haaix
 nangh nyei ga naaiv ziouc mingh wuov
 yienh yaac gan jienv nangh nyei ga naaiv mingh
 weic zuqc nangh nyei ga naaiv nyei maengc yiem wuov deix yienh gu nyuoz
wuov deix nangh nyei ga naaiv mingh
 naaiv deix yienh yaac mingh
 wuov deix nangh nyei ga naaiv dingh
 naaiv deix yienh yaac caux jienv dingh
 wuov deix nangh nyei ga naaiv yiem ndau faaux
 yienh yaac caux jienv faaux
 weic zuqc nangh nyei ga naaiv nyei maengc yiem wuov deix yienh gu nyuoz
yiem wuov deix nangh nyei ga naaiv nyei m nqorngv gu nguaaic maaih hnangv lungh nyei fangx zeiv
 yaac hnangv nzang haic nyei gingx aengv cuotv njang njapc njapc nyei
 corng jienv yiem ninh mbuo nyei m nqorngv gu nguaaic
yiem naaiv norm lungh ga ndiev
 naaiv deix nangh nyei ga naaiv nyei ndaatv yang jienv zaqc nyei
 yietc dauh caux yietc dauh nyei ndaatv doix jienv jaax
 dauh dauh yaac maaih i kuaaiv ndaatv buang jienv sin
mingh nyei ziangh hoc yie haiz hnangv domh wuom mbui
 hnangv nernh jiex wuov dauh nyei qiex mbui
 yaac hnangv domh baeng guanh nyei qiex
 naaiv deix nangh nyei ga naaiv dingh nyei ziangh hoc ninh mbuo bungx ninh mbuo nyei ndaatv njiec
aengx maaih qiex yiem ninh mbuo nyei m nqorngv gu nguaaic nyei lungh
 ninh mbuo souv jienv dingc nyei
 ninh mbuo yaac bungx ndaatv njiec
yiem ninh mbuo nyei m nqorngv gu nguaaic nyei lungh gu nguaaic buatc hnangv norm weic
 longc mbanv mbuov
 nzang nyei la bieiv jaaix zoux daaih
 zueiz jienv weic gu nguaaic maaih dauh
 fangx zeiv hnangv mienh nor
yie buatc yiem ninh nyei jaaiv faaux maengx hnangv dongh siqv youc youc nyei
 mou zeiv hnangv douz weih gormx sin
 aengx buatc yiem ninh nyei jaaiv ga ndiev
 mou zeiv hnangv douz nor
 yaac maaih njang haic nyei njang weih gormx
weih gormx ninh wuov deix njang se hnangv duih mbiungc nyei hnoi yiem wuov mbuonx hinc cuotv jung nyei mou zeiv
 buatc ziouv nyei njang laangc nyei mou zeiv se hnangv naaiv
 yie buatc wuov zanc
 yie puoqv njiec ndau yaac haiz yietc dauh gorngv waac nyei qiex
