o zuangx sai mienh aah
 yie ih zanc hnangv naaiv nor hatc meih mbuo
nernh jiex nyei ziouv  gorngv
se gorngv meih mbuo maiv muangx
 yaac maiv longc hnyouv taaih yie nyei mbuox nor
 yie oix bun meih mbuo zuqc zioux aqv
 yie yaac bun meih mbuo duqv daaih nyei fuqv zuqc zioux
 yie zungv bun meih mbuo nyei fuqv zuqc zioux aqv
 weic zuqc meih mbuo maiv longc hnyouv taaih yie
mangc maah
 yie oix hemx meih mbuo nyei fun faqv
 yaac zorqv meih mbuo ziec bun yie wuov deix saeng kuv nyei nqaiv nzaatv meih mbuo nyei hmien
 zunc meih mbuo biaux nqoi
 maiv bun yiem yie nyei nza hmien
nernh jiex nyei ziouv  aengx gorngv
wuov zanc meih mbuo ziouc hiuv duqv yie jiu naaiv deix hatc nyei waac bun meih mbuo weic bun yie caux lewi fingx liepc nyei ngaengc waac yiem jienv
yie caux ninh mbuo liepc ngaengc waac oix bun ninh mbuo siouc nyuonh ndaauv
 maaih baengh orn
 yie bun naaiv deix en ninh mbuo
 weic oix ninh mbuo taaih yie
 ninh mbuo ziouc taaih yie
 yaac gamh nziex yie nyei mbuox
ninh mbuo nyei nzuih kungx njaaux zien leiz
 ninh mbuo nyei nzuih meix yaac maiv gorngv haaix nyungc jaav
 ninh mbuo caux yie maaih jiu tong yaac ziepc zuoqv nyei gan longx yie
 ninh mbuo yaac dorh mienh camv goiv hnyouv guangc zuiz
sai mienh oix zuqc beu jienv tin hungh nyei zien leiz
 baamh mienh oix zuqc lorz ninh njaaux nyei waac
 weic zuqc ninh zoux nernh jiex nyei ziouv  nyei douc fienx mienh
mv baac daaux nzuonx meih mbuo guangc zoux horpc nyei jauv
 meih mbuo njaaux nyei waac yaac bun mienh camv zoux dorngc
 nernh jiex nyei ziouv gorngv
meih mbuo guangc nzengc lewi fingx laengz nyei ngaengc waac mi aqv
yie ziouc bun meih mbuo zuqc zuangx mienh mangc piex
 yaac bun meih mbuo zuqc baaic hmien
 weic zuqc meih mbuo maiv gan yie nyei jauv
 njaaux nyei ziangh hoc meih mbuo yaac maiv baengh fim nyei dorh mienh
yie mbuo dauh dauh mienh maaih nduqc dauh die maiv zeiz
 nduqc dauh tin hungh zeix mbuo daaih
 maiv zeiz fai
 wuov nyungc mbuo gorqv mienh weic haaix diuc laanh maiv ziepc zuoqv nyei zoux bun laanh ziouc mangc piex yie mbuo nyei ong taaix ngaeqv laengz jiex nyei ngaengc waac
yu ndaa mienh maiv ziepc zuoqv nyei gan laengz nyei ngaengc waac
 yiem i saa laa en deic bung caux ye lu saa lem zingh maaih waaic haic nyei sic cuotv daaih weic zuqc yu ndaa mienh zoux bun ziouv hnamv nyei singx dinc maaih uix
 ninh mbuo longc baaix ganh fingx mienh nyei zienh wuov deix sieqv zoux auv
da faanh zoux naaiv nyungc sic nyei mienh tov ziouv  pai guangc
 maiv bun ninh mbuo yiem i saa laa en mienh mbu ndongx
 maiv gunv ninh dorh ga naaiv daaih fongc horc bun nernh jiex nyei ziouv
meih mbuo yaac hnangv naaiv nor zoux
 meih mbuo wuom mueic liouc njiec yiemx ziouv nyei ziec dorngh
 meih mbuo nzauh haic
 qaqv nyiemv
 weic zuqc ninh maiv mangc yaac maiv buangv hnyouv zipv meih mbuo nyei buoz fongc horc nyei ga naaiv
meih mbuo naaic gaax
  ziouv weic haaix diuc maiv zipv
  se weic zuqc ziouv  yiem meih caux meih hnyangx jeiv lunx duqv daaih nyei auv mbu ndongx zoux zorng zengx
 ninh zoux meih nyei cai doix
 caux meih laengz jiex ngaengc waac
 meih corc maiv ziepc zuoqv nyei zoux bun ninh
se maiv zeiz wuov dauh nduqc dauh tin hungh bun ninh mbuo benx yietc dauh fai
 liemh sin liemh hnyouv yaac ninh nyei maiv zeiz
 ninh weic haaix diuc bun ninh mbuo benx yietc dauh
 weic zuqc ninh oix ninh mbuo maaih gan longx tin hungh nyei naamh nyouz
 weic naaiv oix zuqc faix fim gunv jienv meih mbuo nyei hnyouv
 maiv dungx bun haaix dauh maiv ziepc zuoqv nyei zoux bun dongh hnyangx jeiv lunx nyei ziangh hoc duqv daaih nyei auv
ziouv
 i saa laa en nyei tin hungh
 gorngv
yie nzorng haic leih cai doix nyei sic
 yaac nzorng mienh zeix ganh nyei auv
 nernh jiex nyei ziouv  hnangv naaiv nor gorngv
weic naaiv meih mbuo oix zuqc faix fim
 gunv jienv meih mbuo nyei hnyouv
 maiv dungx zoux maiv ziepc zuoqv nyei sic
laaix meih mbuo gorngv nyei waac
 meih mbuo zoux bun ziouv  youx haic
meih mbuo corc gorngv
  yie mbuo hnangv haaix nor zoux bun ziouv  youx laeh
meih mbuo gorngv
  ei ziouv mangc
 da faanh zoux orqv nyei mienh se kuv mienh
 ziouv yaac a hneiv ninh mbuo
  fai meih mbuo naaic
  baengh fim nyei tin hungh yiem haaix
