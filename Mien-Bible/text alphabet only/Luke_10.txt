naaiv deix sic jiex liuz
 nqa haav ziouv aengx ginv cuotv cietv ziepc nyeic dauh sai gorx paaiv ninh mbuo yietc doix yietc doix nyei mingh
 yesu oix mingh haaix norm mungv haaix norm dorngx
 ninh ziouc paaiv ninh mbuo mingh ndaangc
ninh gorngv mbuox sai gorx mbuo
gaeng zuangx camv mv baac gong mienh zoqc
 weic naaiv oix zuqc tov gaeng zuangx nyei ziouv paaiv gong mienh cuotv mingh siou ninh nyei gaeng zuangx
mingh maah
 yie paaiv meih mbuo cuotv mingh hnangv bungx ba gi yungh dorn bieqc hieh juv guanh gu nyuoz nor
maiv dungx dorh nyaanh mbuoqc yaac maiv dungx dorh mbuoqc dapv ga naaiv
 heh yaac maiv dungx dorh
 jauv zaangc buangh zuqc mienh
 liemh maiv dungx gorngv wuic buangh waac
bieqc haaix norm biauv
 oix zuqc gorngv naaiv deix waac ndaangc
  tov bun naaiv norm biauv baengh orn
se gorngv yiem naaic maaih dauh oix duqv baengh orn nyei mienh nor
 meih mbuo tov nyei baengh orn ninh ziouc duqv mi aqv
 maiv maaih oix duqv baengh orn nyei mienh nor
 aengx siou meih mbuo tov nyei baengh orn nzuonx daaih
dingc hitv haaix norm biauv
 ninh mbuo mbenc haaix nyungc nyanc hopv gunv nyanc gunv hopv
 weic zuqc gong mienh puix duqv zipv ninh nyei gong zinh
 yaac maiv dungx yiem naaiv norm biauv suiv jiex wuov norm biauv
meih mbuo bieqc haaix norm mungv buatc mienh zipv meih mbuo nor
 mienh mbenc haaix nyungc nyanc hopv
 gunv nyanc aqv
oix zuqc zorc longx wuov norm mungv nyei baengc mienh yaac mbuox ninh mbuo
  tin hungh zoux ziouv gunv mienh nyei ziangh hoc taux meih mbuo fatv aqv
se gorngv meih mbuo bieqc haaix norm mungv
 mienh yaac maiv zipv meih mbuo nor
 oix zuqc mingh wuov domh jauv gorngv
liemh meih mbuo naaiv norm mungv nyei nie mbung nitv yie mbuo nyei zaux yie mbuo hlaatv guangc nzengc bun cing meih mbuo dorngc
 mv baac meih mbuo oix zuqc jangx jienv
 tin hungh zoux ziouv gunv mienh nyei hnoi nyieqc taux fatv aqv
yie mbuox meih mbuo
 taux tin hungh siemv zuiz wuov norm hnoi
 so ndom zingh zuqc dingc zuiz zungv gauh heng wuov norm mungv
ko laa sin mungv aah
 meih oix zuqc kouv aqv
 mbetc sai ndaa mungv aah
 meih yaac oix zuqc kouv aqv
 yiem meih mbuo mbu ndongx zoux jiex wuov deix mbuoqc horngh nyei sic
 se gorngv yiem tailaqv caux sai ndorn mungv zoux cuotv daaih nor
 wuov deix i norm mungv nyei mienh zungv buix jienv la maah ndie cou
 zueiz jienv saaiv ndui
 bun cing ninh mbuo goiv hnyouv guangc zuiz lauh aqv
taux tin hungh siemv zuiz wuov hnoi
 tailaqv caux sai ndorn mungv zungv zuqc dingc zuiz gauh heng meih mbuo
kaa be naa um mungv aah
 meih ganh oix taaih meih ganh faaux lungh fai
 meih zungv zuqc zoi njiec yiemh gen aqv loh
yesu mbuox ninh nyei sai gorx mbuo
haaix dauh muangx meih mbuo
 ninh yaac muangx yie
 haaix dauh nqemh meih mbuo
 yaac nqemh yie
 haaix dauh nqemh yie yaac nqemh paaiv yie daaih wuov dauh
wuov deix cietv ziepc nyeic dauh sai gorx a hneiv nyei nzuonx daaih mbuox yesu
ziouv aah
 yie mbuo longc meih nyei mbuox hatc mienv
 mienv yaac muangx yie mbuo
yesu mbuox ninh mbuo
yie buatc saadaan yiem tin dorngh ndortv njiec hnangv mba lingc nor
muangx maah
 yie bun meih mbuo maaih hatc maaz caaiv duqv naang
 caaiv duqv ziepc nyeic ndaangh
 yaac hingh jiex wuov dauh win wangv nyei yietc zungv qaqv
 yaac maiv maaih haaix nyungc hoic meih mbuo
mv baac maiv dungx a hneiv mienv muangx meih mbuo nyei waac
 oix zuqc a hneiv meih mbuo nyei mbuox duqv fiev jienv yiem tin dorngh
wuov zanc singx lingh bun yesu njien youh haic
 ninh ziouc gorngv
aa die
 lungh ndau nyei ziouv aah
 yie ceng die weic zuqc naaiv deix sic die gem jienv maiv bun maaih cong mengh nyei mienh caux hoqc hlang nyei mienh hiuv
 mv baac die bun maiv hoqc hlang nyei mienh hiuv
 aa die aah
 naaiv se zoux duqv horpc die ganh nyei hnyouv
aa die zorqv nyungc nyungc jiu bun yie
 cuotv liuz die
 maiv maaih haaix dauh hiuv duqv dorn
 cuotv liuz dorn caux dorn bun hiuv wuov deix
 maiv maaih haaix dauh hiuv duqv die
yesu aengx huin nzuonx caux sai gorx mbuo ganh gorngv
meih mbuo duqv buatc naaiv deix sic
 meih mbuo za gengh njien youh aqv
yie mbuox meih mbuo
 maaih douc waac mienh caux hungh diex camv nyei oix buatc dongh meih mbuo buatc nyei
 mv baac ninh mbuo maiv duqv buatc
 oix haiz dongh meih mbuo haiz nyei
 mv baac ninh mbuo maiv duqv haiz
maaih dauh njaaux leiz nyei fin saeng souv jiez daaih oix seix yesu
 ninh ziouc naaic
fin saeng aah
 yie oix zuqc hnangv haaix nor zoux cingx duqv yietc liuz nyei maengc
yesu gorngv
leiz latc fiev jienv hnangv haaix nor gorngv
 meih doqc liuz
 eix leiz hnangv haaix nor
wuov dauh fin saeng dau
oix zuqc longc nzengc hnyouv
 longc nzengc za eix
 longc nzengc qaqv
 longc nzengc cong mengh hnamv ziouv
 meih nyei tin hungh
 yaac oix zuqc hnamv mienh hnangv hnamv ganh nor
yesu gorngv
meih dau duqv horpc nyei
 oix zuqc hnangv naaiv nor zoux meih ziouc duqv ziangh jienv
wuov dauh fin saeng ziouc maiv maaih ih feix aqv
 aengx lorz jauv naaic yesu
wuov nyungc
 yie horpc zuqc hnamv nyei se haaix dauh
yesu dau
maaih dauh mienh yiem ye lu saa lem zingh njiec ye li ko zingh
 ninh mingh gau
 zuqc janx zaqc caangv
 liemh lui houx ciev njang nzengc
 zorqv ninh mborqv duqv maiv nangh maiv daic nyei
 guangc jienv wuov
 ziang naaic mingh mi aqv
doix zuqc wuov norm ziangh hoc
 maaih dauh sai mienh yangh wuov diuh jauv jiex
 buatc naaiv dauh zuqc mun nyei mienh yiem wuov jauv hlen
 ninh ziouc wingc jiex wuov bung jauv hlen mingh mi aqv
aengx maaih dauh lewi mienh yaac fih hnangv nyei taux wuov buatc ziouc mingh mangc
 mangc liuz
 aengx wingc jiex wuov bung jauv hlen
 ziang naaic mingh mi aqv
mv baac maaih dauh saa maa lie janx jiex taux wuov
 buatc naaic dauh zuqc janx zaqc mborqv mun nyei mienh ziouc korv lienh haic
mingh taux wuov mangc
 mangc liuz
 ninh ziouc zorqv youh caux a ngunc diuv hietv jienv zuqc mun nyei dorngx
 yaac zorqv ndie beu jienv
 aengx hlorpv ninh faaux naaiv dauh saa maa lie janx nyei lorh
 ken mingh taux norm kaeqv biauv
 corc yiem wuov goux ninh
da nyeic ndorm saa maa lie janx zorqv duqv i norm taepv daaih bun biauv ziouv yaac gorngv mbuox ninh
  tengx yie goux longx ninh oc
 zuov yie aengx daaih taux naaiv mangc gaax
 meih longc zuqc mbu ziex yie m daaih jaauv meih
setv mueiz yesu gorngv
meih mbuo hnamv gaax
 naaiv deix buo dauh
 dongh haaix dauh hnamv janx zaqc caangv wuov dauh mienh
njaaux leiz nyei fin saeng gorngv
dongh korv lienh ninh wuov dauh
 yesu gorngv
wuov nyungc
 gunv mingh hnangv naaic nor zoux oc
yesu caux ninh nyei sai gorx mbuo yangh jauv mingh wuov zanc
 ninh taux norm laangz
 wuov norm laangz maaih dauh m sieqv dorn
 mbuox heuc maataa
 a hneiv zipv yesu hitv ninh nyei biauv
maataa maaih dauh nziez
 mbuox heuc
 maa li yaa
 zueiz jienv ziouv nyei zaux hlen muangx ninh njaaux leiz
maataa mbenc kaeqv
 gong camv
 la nyauv haic
 ninh ziouc daaih gorngv
ziouv aah
 meih hnamv duqv jiex eix nyei
 yie nyei nziez guangc bun yie ganh zoux gong hnangv
 tov mbuox ninh daaih tengx deix yie maah
ziouv dau
maataa aah
 maataa
 meih maaih camv nyungc hoic meih hnyouv nzauh hnyouv huaang niaa
mv baac horpc zuqc zoux nyei maaih nduqc nyungc hnangv
 gauh longx wuov nyungc maa li yaa ginv liuz aqv
 yaac maiv maaih haaix dauh zorqv duqv ninh nyei cuotv
