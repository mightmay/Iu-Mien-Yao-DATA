meih mbuo yiem saa maa lie mbong nyei m sieqv dorn aah
 muangx naaiv deix waac maah
 meih mbuo se hnangv mbaasaan nyei ngongh nyeiz
 meih mbuo zeix mienh jomc mienh yaac zatv dangx donx mienh
 meih mbuo zunc meih mbuo nyei nqox gorngv
dorh a ngunc diuv bun yie mbuo hopv maah
ziouv tin hungh se cing nzengc nyei
 ninh houv jienv gorngv
meih mbuo nyei hnoi nyieqc oix taux aqv
 mienh oix longc ngau kuangx jienv meih mbuo mingh
 taux zengc njiec wuov dauh ninh mbuo oix longc diux kuangx jienv mingh
meih mbuo gorqv mienh oix zuqc baeng zaqc gan gorqv mienh nyei zingh laatc tong nyei kuotv cuotv
 meih mbuo yaac oix zuqc zoi bieqc haamon
  naaiv se ziouv gorngv nyei waac
i saa laa en mienh aac
 daaih taux mbetc en baamz zuiz
 mingh taux gin gaan aengx jaa baamz zuiz
 gunv dorh meih mbuo ndorm ndorm fongc horc ziec nyei ga naaiv
 mouz buo hnoi dorh meih mbuo ziepc gouv nyei yietc gouv
gunv zorqv an bingv nyei njuov fongc horc ziec bun tin hungh
 yaac zunh meih mbuo cuotv fim fongc horc nyei ga naaiv ceng mbuox mienh
 o i saa laa en mienh aac
 meih mbuo a hneiv hnangv naaiv zoux
 naaiv se ziouv tin hungh gorngv nyei waac
yiem meih mbuo nyei norm norm zingh yie bun meih mbuo ngorc hnaangx
  norm norm dorngx maiv maaih laangh ziqc
 meih mbuo corc maiv nzuonx daaih lorz yie
 naaiv se ziouv gorngv nyei waac
yiem meih mbuo maiv gaengh siou gaeng zuangx buo hlaax nyieqc
 yie bun lungh hlorngx maiv duih mbiungc
 yie bun mbiungc njiec naaiv norm zingh
 maiv bun mbiungc njiec wuov norm zingh
 naaiv nzong ndeic duqv mbiungc
 wuov nzong ndeic maiv duqv mbiungc ziouc nyaux nqaai nzengc
i buo norm zingh nyei baeqc fingx youh jienv mingh ganh norm zingh lorz wuom hopv mv baac maiv duqv hopv beuv
 meih mbuo corc maiv nzuonx daaih lorz yie
 naaiv se ziouv gorngv nyei waac
yie bun nziaaux jorm buonc hoic mbiauh butv latc douz
 meih mbuo nyei huingx caux a ngunc biouv
 meih mbuo nyei ngongh nyorx biouv caux ga lanv biouv zuqc jopv nyeic nyanc nzengc
 meih mbuo corc maiv nzuonx daaih lorz yie
 naaiv se ziouv gorngv nyei waac
yie bun zeqc naanc yiem meih mbuo mbu ndongx hnangv zinh ndaangc yiem i yipv nor
 yie longc nzuqc ndaauv daix meih mbuo nyei mienh lunx mienh
 bun meih mbuo nyei maaz zuqc caangv mingh
  yie bun meih mbuo nyei ndopv liuh ciangv zueix nyei qiex congx zuqc meih mbuo nyei mba zorng
 meih mbuo corc maiv nzuonx daaih lorz yie
 naaiv se ziouv gorngv nyei waac
yie oix mietc meih mbuo hnangv zinh ndaangc yie  mietc so ndom caux go mo laa zingh
  meih mbuo hnangv nqanx zaangh yiem douz nzauc baeng cuotv daaih
 meih mbuo corc maiv nzuonx daaih lorz yie
 naaiv se ziouv gorngv nyei waac
o i saa laa en mienh aac
 yie oix hnangv naaiv zoux bun meih mbuo
 o i saa laa en mienh aac
 weic zuqc yie hnangv naaiv zoux bun meih mbuo
 meih mbuo oix zuqc liuc leiz buangh meih mbuo nyei tin hungh
tin hungh zeix mbong yaac zeix nziaaux
 ninh zorqv ninh yiem hnyouv hnamv nyei sic mbuox baamh mienh
 ninh tiuv lungh ndorm benx lungh hmuangx
 yaac caaiv jienv ndau beih hlang nyei dorngx
 ninh nyei mbuox se ziouv
 nernh jiex nyei tin hungh
