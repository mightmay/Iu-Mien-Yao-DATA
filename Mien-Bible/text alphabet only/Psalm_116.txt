yie hnamv ziouv  weic zuqc ninh muangx yie nyei qiex caux yie jouh nyei waac
ninh baeng m normh muangx yie
 yie ziouc yietc seix jouh ninh
zuqc daic nyei hlaang zaeng weih gormx yie
 yiemh gen zuqc kouv nyei jauv zorqv jienv yie
 yie buangh zuqc domh naanc zingh
 zuqc nzauh kouv
wuov zanc yie heuc ziouv  nyei mbuox
o ziouv aac
 tov meih njoux cuotv yie nyei maengc
ziouv maaih en zingh yaac baengh fim nyei
 yie mbuo nyei tin hungh maaih hnyouv korv lienh mienh
ziouv beu jienv maiv hiuv camv nyei mienh
 yie zuqc kouv haic nyei ziangh hoc ninh njoux yie
o yie nyei hnyouv aac
 meih oix zuqc aengx baengh orn aqv
 weic zuqc ziouv za gengh zoux longx bun meih
ziouv aac
 meih njoux yie maiv zuqc daic
 bun yie nyei m zing maiv liouc wuom mueic
 bun yie nyei zaux yaac maiv ndiqv zuqc ndorpc
yie yiem ziouv  nyei nza hmien
 yangh ziangh jienv nyei mienh nyei jauv
yie corc sienx maiv gunv yie gorngv
yie zuqc domh naanc zingh
yie hnyouv lunc jienv nyei ziangh hoc yie gorngv
zuangx mienh kungx gorngv baeqc hnangv
yie haih zorqv haaix nyungc winh bun ziouv weic ninh ceix nyei yietc zungv en
yie bouh jiez njoux en nyei zaanv
 yaac heuc jienv ziouv  nyei mbuox
yie oix yiem ninh nyei zuangx baeqc fingx nyei nza hmien jaauv sung yie caux ziouv laengz nyei ngaengc waac
ziux ziouv  mangc
 ninh nyei cing nzengc baeqc fingx daic se weih jaaix
o ziouv  aac
 yie se meih nyei bou
 yie se meih nyei bou
 meih nyei m sieqv bou nyei dorn
 meih jaiv nqoi ndoh yie nyei limc
yie oix dor ziec weic fongc horc ziec bun meih
 yaac oix heuc jienv gorngv ziouv nyei mbuox
yie oix yiem ninh nyei zuangx baeqc fingx nyei nza hmien jaauv sung yie caux ziouv laengz nyei ngaengc waac
se yiem zaangc ziouv nyei biauv
 laatc gu nyuoz
 ye lu saa lem zingh mbu ndongx
 oix zuqc ceng ziouv
