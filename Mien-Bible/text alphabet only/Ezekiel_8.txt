yie mbuo zuqc caangv da luoqc hnyangx
 luoqc hlaax
 saeng hmz
 yie zueiz jienv yie nyei biauv gu nyuoz
 yu ndaa nyei mienh gox mbuo zueiz jienv yie nyei nza hmien wuov zanc
 ziouv tin hungh  nyei qaqv njiec daaih yiem yie
yie cau hmien mangc
 buatc maaih fangx zeiv hnangv baamh mienh nyei fangx zeiv nor
 yiem ninh nyei jaaiv ga ndiev maengx buatc mou zeiv hnangv douz
 yiem jaaiv gu nguaaic njang nyei
 hnangv dongh siqv youc youc wuov
ninh sung cuotv buatc hnangv buoz nor
 nanv jienv yie nyei yietc zeiv mba biei
 singx lingh bouh yie faaux taux lungh caux ndau mbu ndongx
 aengx yiem tin hungh bun yie laauc yaangh nyei sic dorh yie mingh ye lu saa lem
 taux huin baqv bung bieqc tin hungh nyei biauv gu nyuoz wuov kang laatc gaengh
 yiem wuov liepc norm cuoqv tin hungh qiex jiez nyei miuc fangx
 cuoqv tin hungh qiex jiez haic
yiem wuov maaih i saa laa en nyei tin hungh nyei njang laangc hnangv yie yiem ndau baengh buatc wuov nor
tin hungh gorngv mbuox yie
baamh mienh aah
 ih zanc cau hmien mangc baqv bung
 yie ziouc cau hmien mangc baqv bung
 buatc yiem ziec dorngh nyei laatc gaengh baqv bung maaih cuoqv tin hungh qiex jiez nyei miuc fangx
tin hungh aengx gorngv mbuox yie
baamh mienh aah
 meih buatc ninh mbuo zoux haaix nyungc fai
 se i saa laa en nyei zeiv fun yiem naaiv zoux ndongc naaiv hlo
 gamh nziev nyei sic
 zunc yie leih go yie nyei singx dinc
 mv baac meih corc haih duqv buatc gamh nziev nyei sic gauh hlo jiex naaiv
ninh aengx dorh yie taux bieqc zingh laatc gu nyuoz nyei gaengh ndaangc
 yie mangc buatc yiem wuov zingh laatc maaih norm kuotv
ninh gorngv mbuox yie
baamh mienh aah
 wetv tong zingh laatc maah
 yie ziouc wetv tong norm kuotv
 buatc maaih dauh gaengh
ninh aengx gorngv mbuox yie
bieqc maah
 bieqc mingh mangc ninh mbuo yiem naaiv zoux gamh nziev haic nyei orqv sic
yie ziouc bieqc mingh mangc
 buatc weih gormx nyei njongc maaih nyungc nyungc nyorng ndau nyei ga naaiv nyei fangx
 caux gamh nziev haic nyei saeng kuv nyei fangx
 aengx caux i saa laa en nyei zeiv fun nyei yietc zungv miuc fangx
yiem naaic maaih cietv ziepc dauh i saa laa en nyei zeiv fun nyei mienh gox souv jienv wuov deix ga naaiv nyei fangx nyei nza hmien
 yaac maaih saafaan nyei dorn
 yaa aa san yaa
 yiem wuov deix mienh mbu ndongx
 mouz laanh mienh nyei buoz bouh jienv hung louh
 hung nyei qiex caux sioux cutv cutv nyei faaux gu nguaaic
tin hungh gorngv mbuox yie
baamh mienh aah
 meih buatc i saa laa en nyei zeiv fun nyei mienh gox yiem hmuangx zong zoux nyei sic fai
 gorqv mienh yiem gorqv mienh ganh maaih miuc fangx wuov qongx dorngx weic zuqc ninh mbuo gorngv
  ziouv mangc maiv buatc yie mbuo
 ziouv guangc naaiv norm deic bung mi aqv
tin hungh aengx gorngv mbuox yie
meih corc haih duqv buatc ninh mbuo zoux gamh nziev nyei sic gauh hlo jiex naaiv
ninh aengx dorh yie mingh taux ziouv nyei biauv bieqc baqv bung nyei gaengh
 yiem wuov maaih camv dauh m sieqv dorn zueiz jienv nzauh nyiemv weic zuqc tammutv zienh daic
ninh aengx gorngv mbuox yie
baamh mienh aah
 meih buatc nyei fai
 meih corc haih duqv buatc gamh nziev nyei sic gauh hlo jiex naaiv
ninh aengx dorh yie bieqc ziouv nyei biauv nyei laatc gu nyuoz wuov kang
 yiem ziouv nyei biauv nyei gaengh ndaangc
 bingx laangh dorngx caux ziec dorngh mbu ndongx
 maaih leih maiv go nyic ziepc hmz laanh mienh
 ninh mbuo nyei diqc daanz huin ziouv nyei biauv wuov bung
 ninh mbuo nyei hmien huin dong bung
 ninh mbuo yaac baaix yiem dong bung nyei mba hnoi
ziouv aengx gorngv mbuox yie
baamh mienh aah
 meih buatc naaiv deix sic fai
 yu ndaa nyei zeiv fun yiem naaiv zoux naaiv deix gamh nziev nyei sic se faix fiuv sic fai
 ninh mbuo yiem buangv deic bung zoux ciouv nyei sic cuoqv yie gauh fatv qiex jiez
 ninh mbuo zorqv ndiangx nquaah an ninh mbuo nyei mba zorng
weic naaiv yie oix qiex jiez jienv zoux bun ninh mbuo
 yie nyei m zing mangc ninh mbuo yaac maiv korv fiqv yaac maiv korv lienh ninh mbuo
 maiv gunv ninh mbuo qaqv heuc qiex mbui bieqc yie nyei m normh
 yie maiv muangx ninh mbuo
