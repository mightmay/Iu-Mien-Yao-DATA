ziouv  aengx gorngv mbuox mose
meih aengx mingh lorz faalo
 yie bun ninh caux ninh nyei jien hnyouv ngaengc
 weic bun yie yiem ninh mbuo mbu ndongx zoux naaiv deix mbuoqc horngh nyei jangx hoc
weic bun meih mbuo gorngv mbuox meih mbuo nyei dorn jueiv fun faqv muangx yie hnangv haaix nor zoux bun i yipv mienh
 liemh yie yiem i yipv mienh mbu ndongx zoux mbuoqc horngh nyei jangx hoc
 meih mbuo ziouc hiuv duqv yie se ziouv
mose caux aalon ziouc mingh gorngv mbuox faalo
ziouv
 hipv lu mienh nyei tin hungh
 hnangv naaiv nor gorngv
  meih oix ngaengc jienv
 maiv kangv yiem yie nyei nza hmien nyiemc ganh zoux faix ndongc haaix lauh
 bungx yie nyei baeqc fingx weic bun ninh mbuo mingh zaangc yie maah
meih maiv kangv bungx yie nyei baeqc fingx mingh nor
 njang hnoi yie bun jopv nyeic bieqc meih nyei guoqv
jopv nyeic oix njiec daaih yiem buangv ndau beih
 zungv mangc maiv buatc ndau
 dongh borqc mborqv zengc wuov deix ga naaiv
 jopv nyeic oix nyanc taux nzengc
 liemh zengc njiec nyei ndiangx
 jopv nyeic yaac oix nyanc njang nzengc
jopv nyeic oix bieqc buangv meih nyei dinc caux meih nyei jien caux meih nyei baeqc fingx nyei biauv
 meih mbuo nyei ong taaix
 meih mbuo nyei die daaih yiem jienv naaiv lungh ndiev taux ih zanc maiv buatc jiex ndongc naaiv kouv
 gorngv liuz
 mose mbuo mingh mi aqv
faalo hungh nyei jien gorngv mbuox faalo
naaiv dauh mienh oix hoic mbuo taux haaix zanc
 bun naaiv deix mienh mingh zaangc ziouv
  ninh mbuo nyei tin hungh aqv maah
 meih zieqv maiv duqv fai
 mbuo nyei deic bung zungv waaic nzengc aqv
mienh aengx mingh lorz mose caux aalon nzuonx taux faalo hungh wuov
 faalo gorngv
meih mbuo mingh zaangc ziouv  meih mbuo nyei tin hungh duqv nyei
 mv baac haaix dauh caux haaix dauh mingh
mose dau
yie mbuo gox lunx hlo faix
 yie mbuo nyei dorn
 sieqv
 ngongh guanh
 yungh guanh caux ba gi yungh guanh yietc zungv oix zuqc mingh nzengc weic zuqc taux wuov yie mbuo oix zuqc zoux norm yinh houc ziouv  
faalo gorngv
se gorngv yie bun meih mbuo caux meih mbuo nyei m sieqv dorn caux fu jueiv mingh nzengc
 tov ziouv  caux meih mbuo yiem
 mv baac yie hiuv duqv meih mbuo daav guv guaix nyei za eix
yie maiv bun mingh
 yie kungx bun m jangc dorn mingh zaangc ziouv hnangv
 weic zuqc meih mbuo tov nyei se bun m jangc dorn mingh
 gorngv liuz naaiv deix waac
 mose caux aalon yiem faalo nyei nza hmien zuqc zunc cuotv mi aqv
ziouv  gorngv mbuox mose
sung meih nyei buoz jiex i yipv deic bung gu nguaaic bun jopv nyeic faanv buangv deic bung nyanc nzengc borqc mborqv zengc njiec wuov deix ga naaiv
mose ziouc sung biaav mbiaac jiex i yipv deic bung gu nguaaic
 ziouv  bun dong bung maengx nyei nziaaux buonc yietc hnoi yietc muonz
 da nyeic ndorm nziaaux ziouc buonc jienv jopv nyeic njunh njunh nyei bieqc deic bung aqv
jopv nyeic faatv faatv nyei njiec i yipv deic bung
 haaix norm dorngx yaac jopv nyeic buangv nzengc
 zinh ndaangc maiv gaengh maaih jiex jopv nyeic ndongc naaiv camv
 nqa haav hingv yietc liuz yaac maiv maaih
jopv nyeic ndui ndipc ndau beih hmuangx nzengc
 borqc mborqv liuz zengc njiec nyei nyungc nyungc ga naaiv jopv nyeic nyanc nzengc
 yiem ndeic nyei gaeng zuangx ga naaiv caux yiem ndiangx nyei biouv nyanc nzengc
 i yipv deic bung maiv maaih yietc kuaaiv ndiangx normh maeng fai yietc diuh miev maeng aqv
faalo siepv siepv nyei heuc mose caux aalon daaih
 ninh gorngv
yie baamz zuiz dorngc ziouv  meih mbuo nyei tin hungh
 yaac dorngc meih mbuo
ih zanc tov aengx guangc nzunc yie nyei zuiz
 weic yie daux gaux tov ziouv
  meih mbuo nyei tin hungh
 tengx yie simv ndutv naaiv deix hoic maengc nyei domh sic
mose ziouc yiem faalo wuov cuotv
 ninh mingh daux gaux tov ziouv  tengx
ziouv  ziouc tiuv dong bung nziaaux benx fai bung nyei domh nziaaux buonc daaih hlorv jopv nyeic mingh guangc wuov koiv siqv
 i yipv deic bung maiv zengc yietc norm jopv nyeic aqv
mv baac ziouv  bun faalo nyei hnyouv ngaengc
 maiv kangv bungx i saa laa en mienh mingh
ziouv  aengx mbuox mose
sung jiez meih nyei buoz ziangv lungh weic bun ziangh norm i yipv deic bung mapv maengh mapv hmuangx nyei
 hnangv hluo duqv haiz nyei nor
mose ziouc sung buoz ziangv jienv lungh
 gormx i yipv deic bung ziouc hmuangx buo hnoi
buo hnoi gu nyuoz ninh mbuo laanh mangc maiv buatc laanh yaac maiv haih cuotv biauv mingh haaix ndau
 mv baac i saa laa en mienh yiem nyei dorngx njang nyei
faalo bun mienh mingh heuc mose daaih ziouc gorngv
meih mbuo gunv mingh zaangc ziouv  aqv
 liemh meih mbuo nyei m sieqv dorn caux fu jueiv mingh yaac duqv
 mv baac meih mbuo nyei ngongh guanh
 yungh caux ba gi yungh guanh oix zuqc yiem jienv naaiv
mose gorngv
meih zungv oix zuqc bun yie mbuo maaih buov ziec nyei caux fongc horc ziec nyei saeng kuv bun yie mbuo ziec bun ziouv
 yie mbuo nyei tin hungh
yie mbuo nyei saeng kuv yietc zungv yaac oix zuqc dorh mingh nzengc
 liemh yietc norm deih yaac maiv liouh
 yie mbuo oix zuqc yiem saeng kuv guanh ginv cuotv deix zaangc ziouv  yie mbuo nyei tin hungh
 mv baac taux wuov zanc cingx daaih hiuv duqv longc haaix nyungc ziec ninh
mv baac ziouv  bun faalo nyei hnyouv ngaengc
 maiv kangv bungx ninh mbuo cuotv
faalo gorngv mbuox mose
biaux nqoi yie maah
 faix fim aqv
 yangh naaiv jiex maiv dungx bun yie buatc meih
 haaix hnoi meih aengx buatc yie nyei hmien
 meih ziouc zuqc daix aqv
mose gorngv
meih gorngv duqv horpc nyei
 yie zungv maiv aengx daaih buatc meih nyei hmien aqv
