yie aengx mangc ziouc buatc yiem seix zaangc yietc zungv zeix mienh nyei sic
 mangc maah
 yie buatc zuqc zeix nyei mienh nyei wuom mueic liouc njiec
 ninh mbuo yaac maiv maaih haaix dauh orn hnyouv
 zeix mienh wuov deix maaih lingc maaih qaqv nyei
 yaac maiv maaih haaix dauh orn zuqc zeix nyei mienh nyei hnyouv
weic naaiv yie hnamv daaih
 daic liuz nyei mienh daic mingh
 zungv gauh longx ziangh jienv nyei mienh nangh mienh
mv baac gauh longx jiex naaiv deix i nyungc se maiv gaengh duqv cuotv seix nyei mienh
 weic zuqc ninh mbuo maiv duqv buatc yiem naaiv seix zaangc nyei haaix nyungc orqv sic
yie aengx buatc yietc zungv laauh luic caux cuotv buoz dauh zoux nyei gong se weic zuqc mienh caux ninh nyei juangc laangz mienh
 laanh mueic jieqv laanh
 naaiv se fih hnangv nyei kungx morngh
 se kungx bun nziaaux saaux hnangv
mienh hngongx mienh qopv jienv buoz
 zuov jienv ngorc daic
duqv yietc nyau ziouc hnyouv nqaai se gauh longx oix zuqc laauh luic weic duqv i nyau
 naaiv se kungx bun nziaaux saaux hnangv
yie aengx buatc yietc nyungc yiem lungh ndiev kungx morngh
maaih nduqc laanh mienh ganh yiem hnangv
 ninh maiv maaih fu jueiv
 maiv maaih muoz doic
 mv baac ninh maiv dingh hitv nyei laauh luic zoux
 ninh nyei m zing mangc ninh nyei zinh zoih haaix zanc yaac maiv gaux
 ninh maiv naaic ganh
yie weic haaix dauh laauh luic zoux gong
 hoic ganh maiv duqv njien youh
 naaiv yaac kungx morngh
 se kouv jienv yiem hnangv
i laanh mienh se gauh longx yietc laanh weic zuqc i laanh laauh luic zoux
 ninh mbuo gauh duqv longx
se gorngv yietc laanh ndorpc
 ninh nyei doic haih ken ninh jiez sin daaih
 mv baac yietc laanh mienh ganh yiem
 ninh ndorpc njiec
 maiv maaih mienh ken ninh jiez sin
 ninh ziouc kouv aqv
aengx maaih nyungc
 se gorngv i laanh juangc jienv bueix
 ninh mbuo haih siouv
 mv baac yietc laanh mienh ganh bueix
 hnangv haaix nor haih siouv
maiv gunv yietc laanh mienh haih mborqv duqv hingh yietc laanh
 i laanh ndongc haaix zungv haih mborqv duqv hingh ninh
 buo gouv gitv daaih nyei hlaang sietv
 maiv hungh hec dangx
jomc mv baac maaih cong mengh nyei mienh lunx mienh se gauh longx gox nyei
 hngongx nyei hungh diex
 dongh ih zanc maiv kangv muangx mienh kuinx nyei waac
maiv gunv ninh yiem loh cuotv daaih faaux weic zoux hungh fai yiem ninh ganh nyei guoqv cuotv seix benx mienh jomc mienh
yie buatc yiem seix zaangc jiex mingh jiex daaih nyei mienh
 yaac buatc nzipc jienv zoux hungh wuov dauh mienh lunx mienh
ninh gunv nyei zuangx mienh camv
 zungv maiv maaih soux mouc
 mv baac yiem ninh nqa haav daaih nyei mienh
 maiv maaih haaix dauh a hneiv ninh
 za gengh zien nyei
 naaiv se kungx morngh
 se kungx bun nziaaux saaux hnangv
