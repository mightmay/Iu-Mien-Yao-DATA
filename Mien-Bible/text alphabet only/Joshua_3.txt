da nyeic ndorm nziouv nyei
 yo su waa caux i saa laa en nyei yietc zungv mienh yiem sitv tim cuotv jauv mingh jor ndaen ndaaih hlen
 taux wuov
 ninh mbuo corng ndopv liuh zuov jienv jiex ndaaih
jiex liuz buo hnoi
 zoux bieiv nyei mienh mingh gormx ndopv liuh ciangv
gorngv mbuox baeqc fingx
meih mbuo haaix zanc buatc lewi sai mienh gaeng jienv ziouv
 meih mbuo nyei tin hungh
 nyei laengz ngaengc waac faang mingh nor
 oix zuqc cuotv meih mbuo yiem nyei dorngx gan jienv faang mingh aqv
meih mbuo ziouc hiuv duqv oix zuqc yangh haaix diuh jauv mingh
 weic zuqc meih mbuo maiv gaengh yangh jiex naaiv diuh jauv
 meih mbuo oix zuqc leih laengz ngaengc waac faang i cin ndorqc nyei dorngx
 maiv dungx mingh fatv
yo su waa gorngv mbuox zuangx baeqc fingx
meih mbuo oix zuqc saax ganh cing nzengc daaih
 weic zuqc njang hnoi ziouv oix yiem meih mbuo mbu ndongx zoux mbuoqc horngh nyei sic
yo su waa gorngv mbuox sai mienh
oix zuqc gaeng jienv laengz ngaengc waac faang jiex baeqc fingx wuov ndaangc maengx
 ninh mbuo ziouc gaeng jienv laengz ngaengc waac faang mingh ndaangc baeqc fingx
ziouv  gorngv mbuox yo su waa
ih hnoi yie oix dorng jienv i saa laa en mienh taaih meih zoux hlo
 weic bun ninh mbuo hiuv duqv yie hnangv haaix nor caux mose yiem
 yie yaac hnangv wuov nor caux meih yiem
meih oix zuqc mbuox gaeng laengz ngaengc waac faang wuov deix sai mienh
  meih mbuo mingh taux jor ndaen ndaaih hlen oix zuqc bieqc mingh souv jienv ndaaih gu nyuoz
yo su waa gorngv mbuox i saa laa en mienh
daaih fatv deix maah
 daaih muangx ziouv
 meih mbuo nyei tin hungh
 nyei waac
yo su waa gorngv
meih mbuo hnangv naaiv nor haih hiuv duqv ziangh jienv nyei tin hungh yiem meih mbuo mbu ndongx
 meih mbuo yaac haih hiuv duqv ninh ndongc haaix zungv oix yiem meih mbuo nyei wuov ndaangc maengx zunc cuotv kaa naa an mienh
 hitv tai mienh
 hiwai mienh
 be litv si mienh
 ge gaa si mienh
 aa mo lai mienh caux ye mbutc mienh
mangc maah
 lungh ndiev nyei ziouv nyei laengz ngaengc waac faang oix bieqc jor ndaen ndaaih ndaangc meih mbuo
weic naaiv
 ih zanc oix zuqc yiem i saa laa en mienh nyei fingx mbu ndongx ginv ziepc nyeic laanh mienh
 yietc fingx yietc laanh
sai mienh gaeng jienv ziouv  nyei laengz ngaengc waac faang
 se lungh ndiev nyei ziouv nyei faang
 mingh wuov zanc
 ninh mbuo nyei zaux yietv caaiv njiec jor ndaen ndaaih
 jor ndaen ndaaih nyei wuom ziouc dingh
 maiv liouc njiec aqv
 wuov jiex nyei wuom ziouc ndui jienv wuov
hnangv naaic zuangx baeqc fingx caeqv ninh mbuo nyei ndopv liuh oix jiex jor ndaen ndaaih wuov zanc
 gaeng laengz ngaengc waac faang nyei sai mienh ziouc mingh ndaangc baeqc fingx
doix siou cun gaeng nyei ziangh hoc
 jor ndaen ndaaih nyei wuom zanc zanc yiemx buangv kamx mienz cuotv
 mv baac gaeng laengz ngaengc waac faang nyei sai mienh taux jor ndaen ndaaih ninh mbuo nyei zaux yietv caaiv njiec wuom hnangv
wuov jiex liouc njiec nyei wuom ziouc dingh mingh ndui jienv benx yietc ndui yiem go nyei dorngx
 nitv saax le taan
 aa ndam zingh wuov
 liouc njiec aa laa mbaa koiv nyei wuom yaac dangx nzengc
 maiv liouc njiec
 aa laa mbaa koiv
 se koiv nzauv
 i saa laa en baeqc fingx ziouc jiex ye li ko zingh nyei doix ngaanc
i saa laa en nyei zuangx mienh jiex ndau nqaai wuov zanc
 gaeng ziouv  nyei laengz ngaengc waac faang nyei sai mienh souv jienv wuov jor ndaen ndaaih mbu ndongx nyei ndau nqaai zuov taux zuangx baeqc fingx jiex nzengc jor ndaen ndaaih
