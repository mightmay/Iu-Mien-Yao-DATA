 baulo
 ei tin hungh nyei za eix zoux giduc yesu nyei gong zoh weic zunh tin hungh laengz bun nyei maengc
 dongh mienh kaux giduc yesu duqv daaih nyei ziangh maengc
yie fiev fienx bun yie hnamv haic nyei dorn
 ti mo tai
 tov zaangc diex tin hungh caux mbuo nyei ziouv giduc yesu korv lienh meih
 ceix en ceix baengh orn bun meih
yie laengz zingh tin hungh
 dongh yie
 hnangv yie nyei ong taaix mbuo nor
 longc cing nzengc hnyouv fu sux wuov dauh
 yie hnoi hnoi muonz muonz daux gaux nyei ziangh hoc yie zanc zanc jangx zuqc meih
yie jangx zuqc meih nyiemv nyei wuom mueic ziouc za gengh
 oix buatc meih haic
 duqv buatc meih nor
 yie ziouc njien youh orn lorqc aqv
yie jangx zuqc meih zien zien nyei sienx
 hnangv zinh ndaangc meih nyei daa gux
 lo itc
 caux meih nyei maa
 yunitv
 zien zien sienx wuov nor
 yie sienx dingc meih ih zanc yaac hnangv wuov nor sienx
weic naaiv yie tengx meih jangx jienv yie maan jienv meih wuov zanc
 tin hungh ceix bun nyei zingh nyeic
 meih oix zuqc bun hnangv douz nor hiaangx daaih
tin hungh ceix bun mbuo se maiv zeiz gamh nziex nyei hnyouv
 ninh bun mbuo nyei hnyouv maaih qaqv
 bun mbuo hnamv mienh
 yaac haih gunv duqv ganh
hnangv naaic
 maiv dungx nyaiv tengx mbuo nyei ziouv yesu zoux zorng zengx
 yie weic giduc zuqc wuonx jienv loh
 meih yaac maiv dungx weic yie nyaiv
 daaux nzuonx meih yaac oix zuqc kaux tin hungh nyei qaqv weic kuv fienx maaih buonc siouc kouv
tin hungh njoux mbuo
 yaac heuc mbuo daaih zoux ninh nyei cing nzengc mienh
 maiv zeiz weic mbuo zoux nyei haaix nyungc kuv sic
 se ei ninh ganh nyei za eix caux ninh nyei en hnangv
 naaiv nyungc en
 yiem dongh cor maanc gouv maanc doic wuov zanc tin hungh longc giduc yesu ceix bun mbuo
mv baac ih zanc mbuo nyei njoux ziouv giduc yesu njiec daaih biux mengh naaiv nyungc en
 weic zuqc giduc mietc nzengc daic nyei qaqv
 yaac longc kuv fienx bun mienh hiuv duqv yietc liuz maiv haih daic nyei maengc
tin hungh paaiv yie zoux zunh doz mienh
 zoux gong zoh yaac zoux fin saeng zunh naaiv kuv fienx
weic naaiv kuv fienx yie ih zanc hnangv naaiv nor siouc kouv
 mv baac yie maiv nyaiv
 weic zuqc hiuv duqv yie sienx nyei se haaix dauh yaac hiuv dingc yie jiu bun ninh nyei
 ninh haih beu jienv taux siemv zuiz wuov norm hnoi
oix zuqc longc meih haiz yie njaaux jiex nyei zien waac zoux nyungc zeiv
 yaac oix zuqc kaux giduc yesu duqv daaih nyei sienx fim caux hnamv mienh nyei hnyouv ei jienv zoux
singx lingh yiem mbuo gu nyuoz
 oix zuqc kaux singx lingh goux jienv jiu bun meih nyei zien leiz
meih hiuv duqv esie saengv nyei mienh yietc zungv guangc yie nzengc
 liemh fi je latv caux he mo ge netv guangc yie
yie tov ziouv korv lienh o ne si fo latv wuov biauv mienh weic zuqc o ne si fo latv nunz yie nyei hnyouv ziex nzunc
 yie zuqc limc ndoh jienv
 ninh yaac maiv nyaiv
yietv taux lomaa zingh ninh ziouc njiec qaqv zimh lorz yie
 yaac lorz taux buatc
meih yaac hiuv duqv yiem e fe so zingh wuov zanc ninh tengx yie ndongc haaix camv
 yie ziouc tov ziouv
 taux siemv zuiz wuov hnoi
 oix zuqc korv lienh ninh
