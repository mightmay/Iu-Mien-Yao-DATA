hnangv naaic
 ih zanc haaix dauh caux giduc yesu juangc maengc ziangh
 wuov dauh maiv zuqc dingc zuiz
weic zuqc singx lingh nyei leiz
 dongh bun mbuo caux giduc yesu juangc maengc ziangh wuov nyungc leiz
 bun yie leih ndutv zuiz nyei leiz caux zuqc daic nyei leiz
weic zuqc baamh mienh mau haic
 dongh leiz latc maiv haih zoux nyei
 tin hungh zoux ziangx aqv
 tin hungh dingc baamh mienh nyei zuiz ziouc paaiv ninh ganh nyei dorn daaih benx dauh baamh mienh
 maaih sin hnangv zuiz mienh nyei sin nor
 weic zoux ziec nyei ga naaiv fiqv zuiz
tin hungh hnangv naaiv nor zoux weic bun mbuo
 dongh maaih singx lingh dorh nyei
 maiv zeiz ei baamh mienh nyei hnyouv zoux wuov deix
 haih ei nzengc leiz latc dingc horpc zuqc zoux nyei
ei baamh mienh nyei hnyouv hanc zoux wuov deix
 kungx hnamv taux baamh mienh oix nyei jauv hnangv
 mv baac maaih singx lingh dorh wuov deix
 hnamv taux singx lingh oix nyei sic
se gorngv bun baamh mienh nyei hnyouv gunv nor
 zungv oix zuqc daic
 mv baac singx lingh gunv nor
 ziouc duqv ziangh maengc yaac duqv baengh orn
hnangv naaic
 haaix dauh kungx hnamv taux baamh mienh zoux nyei sic
 wuov dauh benx tin hungh nyei win wangv
 weic zuqc ninh maiv ei tin hungh nyei leiz latc
 zungv maiv haih ei jienv zoux
ei ganh nyei hnyouv hanc zoux wuov deix
 maiv haih zoux horpc tin hungh
se gorngv tin hungh nyei singx lingh zien zien yiem meih mbuo nyei hnyouv
 meih mbuo yiem seix zaangc maiv zeiz ei baamh mienh nyei hnyouv zoux
 meih mbuo maaih singx lingh dorh meih mbuo
 haaix dauh maiv maaih giduc nyei singx lingh
 wuov dauh maiv zeiz ninh nyei
se gorngv giduc yiem meih mbuo nyei hnyouv
 maiv gunv meih mbuo nyei sin oix zuqc laaix zuiz zuqc daic
 meih mbuo nyei lingh wuonh duqv ziangh jienv weic zuqc meih mbuo caux tin hungh horpc hnyouv mi aqv
yesu daic mv baac tin hungh bun ninh aengx nangh daaih
 se gorngv tin hungh nyei singx lingh yiem meih mbuo nyei hnyouv
 dongh giduc yesu daic mv baac bun ninh nangh daaih wuov dauh ziouc longc yiem meih mbuo nyei hnyouv gu nyuoz naaiv dauh tin hungh nyei singx lingh bun meih mbuo haih daic nyei sin aengx nangh daaih
yie nyei gorx youz aac
 hnangv naaic
 maaih dongh mbuo zungv oix zuqc zoux nyei mv baac se maiv zeiz ei baamh mienh nyei hnyouv nyunc zoux
se gorngv meih mbuo ei baamh mienh nyei hnyouv hanc zoux
 oix zuqc daic aqv
 mv baac se gorngv longc singx lingh mietc nzengc sin zaangc zoux nyei zuiz
 meih mbuo ziouc duqv ziangh jienv
tin hungh nyei singx lingh dorh wuov deix benx tin hungh nyei dorn mi aqv
meih mbuo zipv daaih nyei singx lingh maiv zeiz hoic meih mbuo zoux nouh
 bun meih mbuo gamh nziex
 singx lingh bun meih mbuo benx tin hungh nyei naamh nyouz
 mbuo ziouc kaux singx lingh heuc tin hungh
aa die aah
 aa die
singx lingh caux mbuo nyei lingh wuonh fih hnangv nyei zoux zorng zengx gorngv mbuo se tin hungh nyei naamh nyouz
mbuo zoux tin hungh nyei naamh nyouz ziouc oix duqv nzipc tin hungh liouh bun ninh nyei baeqc fingx nyei fuqv
 dongh tin hungh liouh bun giduc
 mbuo yaac oix caux ninh juangc jienv nzipc
 weic zuqc mbuo siouc kouv hnangv giduc siouc kouv nor
 mbuo yaac oix duqv buonc ninh nyei njang laangc
yie funx mbuo ih zanc buangh nyei kouv naanc maiv fungc beiv tin hungh oix hinc bun mbuo nyei njang laangc
zeix daaih nyei maanc muotc zuov jienv gengh
 oix buatc tin hungh nyei dorn mbuo hinc cuotv daaih
zeix daaih nyei maanc muotc zuqc dingc benx maiv maaih eix leiz nyei ga naaiv
 naaiv maiv zeiz ei maanc muotc ganh nyei za eix
 se ei tin hungh nyei za eix
 mv baac tin hungh corc maaih lamh hnamv
maaih norm hnoi zeix daaih nyei maanc muotc oix biaux ndutv
 maiv zuqc huv jienv njiec
 yaac oix caux tin hungh nyei naamh nyouz duqv bungx nqoi yaac duqv njang laangc
mbuo hiuv duqv
 taux ih zanc yietc zungv zeix daaih nyei maanc muotc diev mun kouv
 njunh jienv yiem
 hnangv m sieqv dorn mun gu nguaaz nor
maiv daan zeix daaih nyei maanc muotc hnangv
 liemh mbuo yaac njunh jienv yiem
 mbuo duqv zipv tin hungh nyei da yietv nyungc zingh nyeic
 se dongh singx lingh
 mbuo nyei hnyouv njunh jienv yiem
 zuov tin hungh bun mbuo duqv zoux ninh nyei naamh nyouz
 yaac bun mbuo nyei sin nyei nyungc nyungc duqv bungx nqoi mi aqv
weic zuqc mbuo hnangv naaiv maaih lamh hnamv
 mbuo cingx daaih duqv njoux
 se gorngv haaix nyungc buatc jienv nyei nor
 mbuo maiv zuqc hnamv taux wuov nyungc aqv
 hnangv naaic
 haaix dauh buatc jienv dongh ninh hnamv taux nyei
 corc weic wuov nyungc maaih lamh hnamv nyei fai
mv baac se gorngv mbuo maiv gaengh buatc nyei mbuo corc hnamv oix duqv buatc
 mbuo ziouc longc noic zuov taux duqv buatc
fih hnangv nyei
 mbuo mau haic
 singx lingh ziouc daaih tengx mbuo
 mbuo liemh maiv hiuv duqv oix zuqc hnangv haaix nor daux gaux mv baac singx lingh njunh jienv gorngv maiv cuotv waac tengx mbuo tov tin hungh
tin hungh zaah mienh nyei hnyouv ziouc hiuv singx lingh nyei eix leiz
 weic zuqc singx lingh ei tin hungh nyei za eix tengx tin hungh nyei baeqc fingx tov
mbuo hiuv duqv tin hungh bun hnamv ninh
 dongh ei ninh nyei za eix heuc daaih wuov deix
 yiem maanc sic duqv longx
weic zuqc tin hungh jaa ndaangc ginv wuov deix
 ninh yaac dingc bun ninh mbuo hnangv ninh nyei dorn nor
 ninh nyei dorn ziouc duqv zoux zuangx muoz doic nyei domh gorx
tin hungh jaa ndaangc ginv wuov deix
 ninh yaac heuc daaih
 heuc daaih wuov deix
 ninh yaac bun caux ninh horpc hnyouv
 dongh duqv caux ninh horpc hnyouv wuov deix
 yaac bun ninh mbuo maaih njang laangc
hnangv naaic
 mbuo oix zuqc hnangv haaix nor gorngv
 se gorngv tin hungh tengx mbuo
 haaix dauh haih caux mbuo doix dekc
tin hungh liemh maiv nzaeng ninh ganh nyei dorn
 zungv bun ninh weic mbuo zuangx mienh siev maengc
 hnangv naaic
 ninh zorqv ninh nyei dorn ceix bun mbuo
 ninh maiv zeiz oix zorqv maanc muotc baeqc baeqc ceix bun mbuo fai
haaix dauh haih gox tin hungh ginv daaih nyei mienh
 tin hungh ganh gorngv ninh mbuo maiv maaih zuiz
hnangv naaic
 haaix dauh haih dingc ninh mbuo maaih zuiz
 giduc yesu fai
 giduc yesu daic mi aqv
 tin hungh yaac bun ninh aengx nangh daaih
 ih zanc ninh zueiz jienv tin hungh nyei mbiaauc maengx tengx mbuo jouh tin hungh
giduc hnamv mbuo
 maaih haaix nyungc haih zoux bun mbuo nqaeqv duqv ndutv
 naanc zingh fai
 kuonx hnyouv nyei sic fai
 zuqc mienh zoux doqc fai
 ngorc hnaangx fai
 laaix jomc maiv maaih lui houx zuqv fai
 haih hoic maengc nyei sic fai
 zuqc daix daic fai
hnangv ging sou fiev jienv gorngv
weic meih yie mbuo ziangh hnoi zuqc mienh daix jienv yiem
 mienh funx yie mbuo hnangv benx oix zuqc daix nyei ba gi yungh nor
yiem naaiv deix yietc zungv nzaic zingh
 giduc
 dongh hnamv mbuo wuov dauh
 bun mbuo hingh jiex nzengc
yie sienx dingc tin hungh hnamv mbuo yaac maiv maaih haaix nyungc haih nqaeqv ndutv bun ninh maiv hnamv
 maiv gunv ziangh fai daic
 fin mienh fai mienv
 haaix nyungc maaih lingc maaih qaqv nyei
 ih zanc cuotv daaih nyei sic fai nqa haav hingv nyei sic
yiem gu nguaaic lungh fai ga ndiev ndau nyei
 fai haaix nyungc zeix daaih nyei maanc muotc
 tin hungh longc mbuo nyei ziouv
 giduc yesu
 biux mengh ninh hnamv mbuo
 yaac maiv maaih haaix nyungc haih nqaeqv ndutv bun tin hungh maiv hnamv
