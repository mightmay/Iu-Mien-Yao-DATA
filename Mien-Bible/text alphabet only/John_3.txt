maaih dauh faa li si mienh
 mbuox heuc ni ko nde matv
 ninh se yietc dauh zoux hlo nyei yiutai mienh
maaih muonz ninh daaih lorz yesu gorngv
fin saeng aah
 yie mbuo hiuv duqv tin hungh paaiv meih daaih zoux fin saeng
 se gorngv maiv zeiz tin hungh caux yiem
 maiv maaih haaix dauh haih zoux mbuoqc horngh nyei jangx hoc hnangv meih zoux
yesu dau
yie gorngv zien mbuox meih
 haaix dauh maiv ganh siang yungz jiex
 maiv haih duqv buatc tin hungh nyei guoqv
ni ko nde matv naaic gaax
mienh gox nzengc
 hnangv haaix nor haih siang yungz jiex
 maiv haih bieqc maa nyei ga sie ganh yungz nzunc saah
yesu dau
yie gorngv zien mbuox meih
 haaix dauh maiv yiem wuom caux singx lingh ganh siang yungz jiex
 wuov dauh maiv duqv bieqc tin hungh nyei guoqv
baamh mienh yungz nyei se baamh mienh nyei sin
 singx lingh yungz nyei se lingh wuonh
meih maiv dungx weic yie gorngv
  meih mbuo oix zuqc ganh siang yungz jiex  naaiv joux waac hnamv maiv mengh baeqc
nziaaux oix buonc haaix
 ninh ziouc buonc wuov
 meih haiz nziaaux nyei qiex mv baac maiv hiuv duqv ninh yiem haaix daaih
 yaac maiv hiuv duqv oix mingh taux haaix
 singx lingh bun haaix dauh ganh siang yungz jiex se hnangv naaiv nor
ni ko nde matv naaic ninh
naaiv deix sic fungc haih hnangv naaiv nor
yesu dau
meih se zoux dauh i saa laa en mienh nyei domh fin saeng
 meih corc maiv mengh baeqc naaiv deix sic
yie gorngv zien mbuox meih
 yie mbuo hiuv nyei
 yie mbuo gorngv
 yie mbuo buatc jiex nyei
 yie mbuo yaac zoux zorng zengx
 mv baac meih mbuo maiv sienx yie mbuo zoux nyei zorng zengx
se gorngv yie gorngv baamh gen nyei jauv meih mbuo zungv maiv sienx
 yie dorh tin dorngh nyei jauv daaih gorngv
 meih mbuo fungc haih sienx
maiv gaengh maaih haaix dauh duqv faaux jiex tin dorngh cuotv liuz yie
 baamh mienh nyei dorn
 dongh yiem tin dorngh njiec daaih wuov dauh
loz hnoi mose yiem deic bung huaang hnangv haaix nor zorqv dongh naang an wuov dongc liepc faaux hlang
 yie
 baamh mienh nyei dorn
 yaac oix hnangv wuov nor zuqc mienh zorqv liepc faaux hlang
bun haaix dauh sienx kaux yie ziouc duqv yietc liuz nyei maengc
tin hungh ndongc naaic hnamv lungh ndiev mienh cingx zorqv ninh nyei ndoqc dorn ceix bun ninh mbuo
 haaix dauh sienx kaux tin hungh nyei dorn maiv zuqc mietc mv baac duqv yietc liuz nyei maengc
tin hungh paaiv ninh nyei dorn njiec taux baamh gen maiv zeiz weic dingc baamh mienh nyei zuiz
 kungx oix bun baamh mienh duqv njoux hnangv
haaix dauh sienx kaux tin hungh nyei dorn
 wuov dauh maiv zuqc dingc zuiz
 haaix dauh maiv sienx kaux tin hungh nyei dorn nor
 tin hungh zungv dingc jienv wuov dauh nyei zuiz
 laaix ninh maiv sienx kaux tin hungh nyei ndoqc dorn
siemv zuiz nyei gorn se hnangv naaiv
 njang daaih bieqc baamh gen
 mienh maiv oix longc njang
 kungx oix longc hmuangx hnangv
 weic zuqc ninh mbuo zoux nyei sic se waaic haic
haaix dauh zoux waaic sic
 wuov dauh nzorng njang yaac maiv oix mingh lorz njang
 nzauh heix ninh zoux nyei waaic sic oix biux mengh cuotv daaih
mv baac haaix dauh ei jienv zien leiz zoux
 wuov dauh daaih lorz njang
 njang ziouc bun cing ninh zoux nyei sic se kaux tin hungh zoux
naaiv deix sic cuotv liuz
 nqa haav yesu caux ninh nyei sai gorx mbuo mingh yu ndie saengv yiem caamx wuov yaac tengx mienh jiex wuom nyei leiz
wuov zanc yo han yaac tengx mienh jiex wuom nyei leiz
 ninh yiem aainon mungv
 leih saax lim mungv maiv nangc go
 weic zuqc wuov norm dorngx maaih wuom camv
 mienh yaac mingh wuov jiex wuom nyei leiz
wuov zanc yo han maiv gaengh zuqc wuonx loh
maaih deix yo han nyei sai gorx caux dauh yiutai mienh nzaeng saax uix nyei leiz
wuov deix sai gorx ziouc mingh mbuox yo han
sai diex aah
 meih jangx duqv nyei fai
 zinh ndaangc caux meih yiem jor ndaen ndaaih nyei dong bung maengx
 dongh meih zoux zorng zengx gorngv mbuox jiex yie mbuo wuov laanh mienh
 ih zanc ninh tengx mienh jiex wuom nyei leiz
 zuangx mienh kungx mingh lorz ninh hnangv aqv
yo han dau
maiv zeiz tin hungh bun nor
 maiv maaih haaix dauh haih duqv haaix nyungc
meih mbuo ganh haih tengx yie zoux zorng zengx
 hiuv duqv yie gorngv jiex
  yie maiv zeiz zoux giduc wuov dauh
 mv baac giduc maiv gaengh daaih
 tin hungh paaiv yie daaih ndaangc
longc siang mbuangz wuov dauh m daaih siang laangh
 kaeqv lorngh zuov jienv muangx siang laangh nyei qiex
 yietv haiz siang laangh gorngv waac ninh ziouc njien youh haic
 weic naaiv yie ih zanc duqv naaiv nyungc orn lorqc taux daauh aqv
ninh oix zuqc zoux hlo jienv faaux
 yie oix zuqc zoux faix jienv njiec
yiem tin dorngh daaih wuov dauh zoux gauh hlo jiex yietc zungv
 yiem baamh gen daaih wuov dauh guei baamh gen
 yaac gorngv baamh gen nyei jauv hnangv
 mv baac yiem tin dorngh daaih wuov dauh zoux gauh hlo jiex yietc zungv
ninh zoux zorng zengx gorngv ninh buatc jiex
 haiz jiex nyei sic mv baac maiv maaih haaix dauh zipv ninh nyei waac
haaix dauh zipv ninh nyei waac se hnangv nqaapv jienv yienx nor
 bun cing tin hungh se zien nyei
tin hungh paaiv daaih wuov dauh gorngv tin hungh nyei waac
 weic zuqc tin hungh ceix singx lingh bun ninh
 yaac maiv maaih soux mouc
zaangc diex hnamv ninh nyei dorn
 zorqv maanc muotc jiu bun yiem ninh nyei buoz ndiev
haaix dauh sienx kaux tin hungh nyei dorn
 wuov dauh maaih yietc liuz nyei maengc
 mv baac haaix dauh maiv muangx tin hungh nyei dorn nyei waac nor
 maiv haih duqv yietc liuz nyei maengc yaac zuqc tin hungh dingc jienv ninh nyei zuiz
