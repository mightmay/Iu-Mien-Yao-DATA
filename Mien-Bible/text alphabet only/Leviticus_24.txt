ziouv  gorngv mbuox mose
oix zuqc paaiv i saa laa en mienh dorh zaax daaih gauh longx jiex nyei ga lanv youh weic buov dang
 bun dang zanc zanc zieqc jienv
aalon oix zuqc yiem wuic buangh nyei ndopv liuh gu nyuoz
 laengz ngaengc waac faang wuov qongx nyei mbaeqc gaengh ndie ga nyiec
 liuc leiz dang bun naaiv deix dang yiem ziouv nyei nza hmien ziangh muonz zieqc jienv taux lungh ndorm
 naaiv se doic jiex doic yietc liuz oix zuqc gan nyei leiz
ninh oix zuqc zanc zanc liuc leiz yiem ziouv nyei nza hmien wuov norm jiem dang jaax nyei dang
oix zuqc longc mbuonv muonc zoux ziepc nyeic norm njuov
 yietc norm longc biei morqv bienx mbuonv
 aengx ziqv daaih
zorqv daaih an jienv yiem ziouv nyei nza hmien wuov norm jiem dieh gu nguaaic
 mbaih jienv zoux i liouz
 yietc liouz juqv norm
aengx zorqv cing nzengc hung an jienv naaiv deix i liouz njuov weic bun ziouv jangx
 naaiv deix hung div njuov longc douz buov ziec fongc horc bun ziouv
mouz norm dingh gong hnoi
 aalon oix zuqc weic i saa laa en mienh dorh naaiv deix njuov mingh yiem ziouv nyei nza hmien liuc leiz
 se zoux yietc liuz nyei ngaengc waac
naaiv deix njuov benx aalon caux ninh nyei dorn mbuo yietc liuz duqv nyei buonc
 ninh mbuo oix zuqc yiem cing nzengc nyei dorngx nyanc weic zuqc se longc douz buov ziec fongc horc bun ziouv gauh cing nzengc jiex nyei ga naaiv
maaih dauh mienh
 ninh nyei maa i saa laa en mienh
 ninh nyei die i yipv mienh
 maaih hnoi nor
 naaiv dauh mienh caux dauh i saa laa en mienh yiem wuov ciangv nzaeng jaax
naaiv dauh i saa laa en m sieqv dorn nyei dorn longc zioux nyei waac ki ziouv nyei mbuox
 mienh ziouc dorh ninh mingh taux mose wuov
naaiv dauh mienh nyei maa nyei mbuox heuc se lo mitv
 se ndaan fingx
 ndipc li nyei sieqv
ninh mbuo ziouc zorqv naaiv dauh mienh kuonx jienv taux hiuv duqv ziouv oix ninh mbuo hnangv haaix nor zoux
ziouv  gorngv mbuox mose
dorh ki ziouv nyei mbuox wuov dauh mienh cuotv ga nyiec ziqc ndopv liuh ciangv
 muangx haiz ninh ki nyei waac wuov deix mienh oix zuqc dorh buoz maan jienv ninh nyei m nqorngv
 zuangx mienh ziouc oix zuqc longc la bieiv zong daic ninh
oix zuqc mbuox i saa laa en mienh
  se gorngv haaix dauh zioux ninh nyei tin hungh
 ninh ganh oix zuqc ndaam dorng
haaix dauh ki ziouv  nyei mbuox
 zungv oix zuqc daix daic
 zuangx mienh oix zuqc zorqv la bieiv zong daic ninh
 maiv gunv ganh fingx mienh fai buonv fingx mienh
 haaix dauh ki ziouv nyei mbuox
 zungv oix zuqc daix daic
+ haaix dauh daix mienh
 wuov dauh oix zuqc dingc zuiz daix daic
haaix dauh mborqv daic mienh nyei saeng kuv
 wuov dauh oix zuqc aengx buih saeng kuv
 se maengc buih maengc
haaix dauh zoux bun mienh mun
 ninh hnangv haaix nor zoux yaac oix zuqc hnangv wuov nor zoux jaauv ninh
mbungv jaauv mbungv
 m zing jaauv m zing
 nyaah jaauv nyaah
 hnangv haaix nor zoux bun mienh mun yaac oix zuqc hnangv wuov nor zoux bun ninh
haaix dauh mborqv daic saeng kuv
 oix zuqc buih saeng kuv
 mv baac haaix dauh daix mienh daic
 wuov dauh ganh oix zuqc dingc zuiz daix daic
maiv gunv ganh fingx mienh fai juangc fingx mienh
 oix zuqc juangc naaiv diuh leiz longc
 yie se ziouv
 meih mbuo nyei tin hungh
mose hnangv naaiv nor mbuox i saa laa en mienh
 ninh mbuo ziouc dorh ki ziouv  wuov dauh mienh cuotv ga nyiec ziqc ndopv liuh ciangv longc la bieiv zong daic ninh
 hnangv naaic
 i saa laa en mienh ei jienv ziouv  mbuox mose nyei waac zoux
