temaan mienh
 e li fatv
 ziouc dau
mienh haih weic tin hungh maaih lamh longc nyei fai
 cong mengh mienh weic ninh maaih lamh longc nyei fai
se gorngv meih zoux kuv mienh
 haih zoux bun nernh jiex wuov dauh a hneiv fai
 fai se gorngv meih zoux dunh yunh nyei mienh
 haih bun tin hungh duqv haaix nyungc
se weic zuqc meih taaih ninh
 ninh cingx gorngv meih yaac siemv meih nyei zuiz fai
se meih zoux nyei orqv sic hlo haic maiv zeiz
 meih zoux nyei zuiz yaac maiv maaih jomc nyei dorngx
meih aapv gorx youz an dorngx daauh yaac maiv maaih gorn baengx
 zungv zorqv nzengc ninh mbuo nyei lui houx bun ninh mbuo laengh gaengv nyei yiem
kouv nyei mienh meih maiv bun wuom ninh mbuo hopv
 hnyouv sie nyei mienh meih yaac maiv bun hnaangx nyanc
meih longc meih nyei hatc maaz duqv lingh deic
 maaih mengh dauh nyei mienh duqv yiem naaic
meih zunc auv guaav kungx buoz baeqc zaux nyei nzuonx yaac zoux doqc guh hanh fu jueiv
weic naaiv maaih mungz zaeng weih gormx meih
 meih jangx maiv zaaic nyei ziangh hoc liemh zeih zuqc gamh nziex nyei sic
hmuangx om jienv meih
 meih ziouc mangc maiv buatc
 wuom yaac yiemx jienv meih
tin hungh maiv zeiz yiem gu nguaaic lungh hlang nyei dorngx fai
 mangc hlang jiex nyei hleix
 ninh mbuo ndongc haaix hlang
meih corc gorngv
  tin hungh hiuv duqv haaix nyungc
 ndongc naaic hmuangx
 tin hungh hnangv haaix nor haih mangc duqv tong siemv zuiz
mbuonx hoz om jienv ninh
 ninh ziouc mangc maiv buatc
 ninh yaac youh lungh gu nguaaic
meih corc oix gan loz jauv fai
 naaiv se orqv mienh yangh jiex nyei jauv
maiv gaengh taux daic nyei ziangh hoc
 ninh mbuo zuqc zorqv mingh mi aqv
 ninh mbuo nyei gorn ndoqv zuqc wuom guaatv mingh
ninh mbuo gorngv mbuox tin hungh
  leih nqoi yie mbuo maah
  yaac gorngv
  nernh jiex wuov dauh haih zoux haaix nyungc bun yie mbuo
mv baac tin hungh corc bun longx nyei ga naaiv buangv nzengc ninh mbuo nyei biauv
 orqv mienh hnamv nyei jauv yie yaac maiv haih mengh baeqc
kuv mienh buatc ninh mbuo zuqc baaic ziouc a hneiv
 maiv zoux dorngc nyei mienh yaac kuh jatv
gorngv
  mbuo nyei win wangv ndongc haaix zungv zuqc pai guangc
 ninh mbuo zengc njiec nyei ga naaiv zuqc douz buov qui nzengc
yopv aac
 meih oix zuqc caux tin hungh zoux horpc
 caux ninh baengh orn
 tin hungh ziouc bun meih duqv longx
oix zuqc zipv ninh nyei nzuih njaaux nyei waac
 siou ninh nyei waac yiem meih nyei hnyouv gu nyuoz
se gorngv meih nzuonx daaih lorz nernh jiex wuov dauh meih ziouc duqv ceix jiez hnangv loz wuov nor
 se gorngv meih guangc orqv sic leih meih nyei ndopv liuh go
se gorngv meih zorqv jiem guangc jienv nie mbung
 zorqv ofi nyei zien jiem guangc wuov ndoqv zuonx nyei la bieiv qangx
se gorngv nernh jiex wuov dauh benx meih nyei jiem
 yaac benx meih jaaix haic nyei nyaanh
hnangv naaiv meih ziouc a hneiv nernh jiex wuov dauh yaac cau hmien lorz tin hungh
meih ziouc daux gaux jouh ninh
 ninh yaac oix muangx meih
 meih yaac jaauv sung meih laengz nyei ngaengc waac
meih dingc hnyouv zoux haaix nyungc
 meih ziouc haih zoux duqv cuotv nyei
 njang yaac oix ziux meih nyei jauv
weic zuqc tin hungh zatv jienv zoux maux nyei mienh
 mv baac njoux nyiemc ganh zoux faix nyei mienh
liemh zoux dorngc nyei mienh ninh yaac oix njoux
 se gorngv meih zoux duqv horpc meih ziouc duqv njoux
