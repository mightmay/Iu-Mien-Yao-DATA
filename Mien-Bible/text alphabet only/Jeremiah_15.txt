ziouv aengx gorngv mbuox yie
maiv gunv mose caux saa mu en souv jienv yie nyei nza hmien
 yie maiv maaih hnyouv mangc naaiv deix baeqc fingx
 zunc ninh mbuo cuotv mingh bun yie maiv zuqc buatc
 bun ninh mbuo mingh aqv
ninh mbuo haaix zanc naaic meih
  yie mbuo oix zuqc mingh haaix
  meih oix zuqc mbuox ninh mbuo
  ziouv hnangv naaiv gorngv
+ bun maengc daaix zuqc wuon baengc
 ziouc zuqc wuon baengc
 bun maengc daaix zuqc nzuqc ndaauv daix
 ziouc zuqc nzuqc ndaauv daix
 bun maengc daaix zuqc ngorc hnaangx
 ziouc zuqc ngorc hnaangx
 bun maengc daaix zuqc guaatv mingh
 ziouc zuqc guaatv mingh aqv
ziouv gorngv
  yie oix bun biei nyungc hoic ninh mbuo zuqc mietc
 maaih nzuqc ndaauv daix
 maaih juv betv
 maaih ndaamv lungh nyei norqc caux ndau beih nyei hieh zoih daaih nyanc zoux mietc
yie oix bun lungh ndiev maanc guoqv mienh buatc naaiv deix baeqc fingx
 ziouc haeqv ninh mbuo gamh nziex haic
 laaix yu ndaa nyei hungh
 he se ki yaa
 nyei dorn
 maa natv se
 yiem ye lu saa lem zoux nyei sic
ye lu saa lem aah
 haaix dauh oix korv lienh meih
 haaix dauh oix weic meih nzauh
 haaix dauh oix huin mingh naaic
  meih longx nyei fai
ziouv  gorngv
meih nqemh yie
 meih kungx zanc zanc tuix bouc hnangv
 yie ziouc sung buoz mborqv meih
 bun meih zuqc mietc
 yie nyaangc gau
 youx nzengc mi aqv
yie oix yiem deic bung nyei norm norm zingh
 zoux bun yie nyei baeqc fingx hnangv longc ga naaiv cenv cenv mbiauh nor
 yie oix bun ninh mbuo zuqc guangc fu jueiv
 bun yie nyei baeqc fingx zuqc mietc
 laaix ninh mbuo maiv guangc ninh mbuo nyei jauv
yie bun ninh mbuo nyei auv guaav gauh camv koiv nyei saa ziou
 lungh aanx zanc zoux mietc nyei mienh daaih hoic mienh lunx mienh nyei maa
 yie bun ninh mbuo liemh zeih zuqc kouv
 zuqc haeqv gamh nziex
yungz jiex siec dauh fu jueiv nyei m sieqv dorn nyei qaqv mau jienv njiec
 zungv meih mi aqv
 ninh nyei lungh hnoi zanc tiuv hmuangx mingh
 ninh zuqc nyaiv
 zuqc baaic hmien
 zengc njiec nyei mienh yie bun yiem ninh mbuo nyei win wangv nyei nza hmien zuqc nzuqc ndaauv daix
 naaiv se ziouv  gorngv nyei waac
yie nyei maa aac
 yie zuqc kouv aqv
 weic zuqc meih yungz yie daaih
 yie zuqc caux deic bung gu nyuoz nyei mienh fiuv nzaeng fiuv congx
 yie maiv bun mienh gaav yie nyei
 yie yaac maiv gaav mienh nyei
 yietc zungv mienh corc zioux yie
ziouv aac
 se gorngv yie maiv tengx meih tov bun ninh mbuo duqv longx
 yaac se gorngv doix zuqc sic
 zuqc zeqc naanc nyei ziangh hoc yie maiv weic win wangv tengx meih tov
 gunv bun hnangv naaic
mienh haih wuotv hlieqv nauv
 se baqv bung daaih nyei hlieqv caux dongh siqv fai
laaix yiem gormx meih nyei deic gu nyuoz norm norm dorngx
 baamz nyei yietc zungv zuiz
 yie oix zorqv meih nyei zinh zoih caux jaaix nyei ga naaiv bun win wangv baeqc baeqc luv mingh
yie oix bun meih yiem meih maiv hiuv nyei deic bung fu sux meih nyei win wangv
 weic zuqc yie qiex jiez hnangv njopc douz nor
 douz yietc liuz zieqc jienv maiv daic
ziouv  aac
 meih hiuv nyei
 tov jangx yie
 daaih mangc yie
 yaac tengx yie jaauv win hoic yie wuov deix win wangv
 weic meih nyei hnyouv haih nyienz duqv
 tov maiv dungx dorh yie mingh
 tov meih hnamv taux yie weic meih diev mienh nqemh
ziouv
 nernh jiex nyei tin hungh aac
 yie duqv meih nyei waac se dorngx yie nyei nyanc hopv
 meih nyei waac bun yie njien youh yaac bun yie hnyouv a hneiv
 weic zuqc yie se gan meih nyei mbuox heuc nyei mienh
yie maiv zueiz nauc nyitc nyei mienh mbu ndongx
 yie ganh yaac maiv zoux njien youh
 yie ganh nduqc dauh zueiz hnangv
 weic zuqc meih hatc jienv yie
 yaac weic meih bun yie qiex jiez
 haic
yie weic haaix diuc maiv dingh liouh nyei mun jienv yiem
 yie zuqc siang nyei dorngx weic haaix diuc zorc maiv haih longx
 meih weic yie oix hnangv maiv maaih wuom liouc nyei ndoqv
 yaac hnangv nqaai mingh nyei wuom zingv fai
weic naaiv ziouv hnangv naaiv gorngv
se gorngv meih nzuonx daaih
 yie bun meih duqv longx hnangv loz wuov nor
 meih yaac duqv souv yie nyei nza hmien
 se gorngv meih gorngv jaaix nyei waac
 maiv gorngv maiv lamh longc nyei waac meih ziouc dorngx yie nyei nzuih
 ninh mbuo ziouc huin daaih lorz meih
 mv baac meih maiv dungx huin mingh lorz ninh mbuo
yie ziouc bun meih weic naaiv deix baeqc fingx benx wuonv nyei dongh siqv laatc
 ninh mbuo oix caux meih mborqv jaax mv baac mborqv maiv hingh meih
 weic zuqc yie caux meih yiem
 oix njoux meih
 tengx meih biaux ndutv
 naaiv se ziouv  nyei waac
yie oix njoux meih biaux ndutv orqv mienh nyei buoz ndiev
 yaac zuoqc meih cuotv mienh doqc mienh nyei buoz
