naaiv se aalon caux mose nyei ziex doic mienh
 doix mose yiem sinaai mbong
 ziouv  caux ninh gorngv waac nyei ziangh hoc
aalon nyei dorn nyei mbuox maaih hnangv naaiv
 dorn hlo heuc naa ndapc yaac maaih aa mbi hu
 e le aa saa
 caux i taa maa
naaiv se aalon nyei dorn nyei mbuox
 dongh mose longc youh orn daaih zoux sai mienh
 paaiv zoux sai mienh nyei gong
mv baac yiem sinaai deic bung huaang wuov zanc
 naa ndapc caux aa mbi hu longc maiv maaih leiz longc nyei douz ziec bun ziouv ziouc zuqc yiem ziouv  nyei nza hmien daic mi aqv
 ninh mbuo maiv maaih dorn jueiv
 hnangv naaic
 aalon ziangh jienv nyei ziangh hoc
 kungx maaih e le aa saa caux i taa maa zoux sai mienh nyei gong hnangv
ziouv  aengx gorngv mbuox mose
oix zuqc dorh lewi fingx daaih jiu bun aalon sai mienh weic tengx ninh
ninh mbuo oix zuqc yiem wuic buangh nyei ndopv liuh weic aalon yaac weic zuangx baeqc fingx zoux ndopv liuh nyei gong
ninh mbuo oix zuqc goux wuic buangh ndopv liuh nyei yietc zungv jaa sic yaac weic i saa laa en mienh zoux ndopv liuh nyei gong
oix zuqc zorqv lewi mienh jiu bun aalon caux ninh nyei dorn mbuo
 yiem i saa laa en mienh mbu ndongx se dongh naaiv deix oix zuqc jiu nzengc bun aalon
oix zuqc orn aalon caux ninh nyei dorn mbuo zoux sai mienh nyei gong
 cuotv liuz naaiv deix
 maaih haaix dauh mingh fatv singx dinc
 wuov dauh oix zuqc daix daic
ziouv  yaac gorngv mbuox mose
yiem i saa laa en nyei zuangx mienh gu nyuoz yie ginv cuotv lewi mienh weic div i saa laa en nyei yietc zungv m sieqv dorn yungz nyei daauh dauh dorn
 lewi mienh benx yie nyei
weic zuqc dauh dauh dorn la gauv benx yie nyei
 yiem i yipv deic bung yie daix mouz dauh dorn la gauv wuov zanc
 yie ginv cuotv liemh mienh liemh saeng kuv nyei daauh dauh dorn benx nzengc yie nyei
 ninh mbuo oix zuqc benx yie nyei
 yie se ziouv
yiem sinaai deic bung huaang
 ziouv  gorngv mbuox mose
oix zuqc saauv lewi mienh ziux ninh mbuo nyei bungh buonc
 ziux ninh mbuo nyei mienh buonc
 da faanh buangv hlaax faaux maengx nyei m jangc dorn
 oix zuqc saauv nzengc
mose ziouc ei jienv ziouv  nyei waac saauv ninh mbuo
 hnangv ziouv paaiv ninh zoux nor
naaiv se lewi nyei dorn nyei mbuox
 maaih geson
 ko haatv caux me laa li
geson nyei dorn ziux ninh mbuo nyei bungh buonc maaih lipv ni caux si me i mienh
ko haatv nyei dorn ziux ninh mbuo nyei bungh buonc maaih amlaam
 itc haa
 he mbo lon caux utc si en mienh
me laa li nyei dorn ziux ninh mbuo nyei bungh buonc benx maali caux musi mienh
 naaiv se lewi fingx ziux ninh mbuo nyei bungh buonc
geson nyei bungh buonc se lipv ni caux si me i mienh
 naaiv se geson mienh nyei bungh buonc
yiem yietc hlaax faaux maengx nyei m jangc dorn yietc zungv maaih siec cin hmz baeqv dauh
geson mienh nyei bungh buonc oix zuqc corng ganh nyei ndopv liuh yiem wuic buangh nyei ndopv liuh nqa haav maengx
 fai bung wuov
laa en nyei dorn
 e li yaa saapc
 zoux geson mienh nyei bungh buonc bieiv zeiv
yiem wuic buangh ndopv liuh
 geson mienh oix zuqc goux gomv ndopv liuh gu nyuoz wuov yiemc caux ga nyiec wuov yiemc
 aengx goux gomv gu nguaaic nyei ndopv
 bieqc wuic buangh ndopv liuh nyei mbaeqc gaengh ndie
weih gormx ndopv liuh caux ziec dorngh mbaeqc laatc caux mbaeqc laatc gaengh nyei ndie
 liemh hlaang aengx caux naaiv buoqv ga naaiv yietc zungv se ninh mbuo oix zuqc liuc leiz
ko haatv nyei bungh buonc maaih amlaam
 itc haa
 he mbo lon caux utc si en mienh
 naaiv se ko haatv mienh nyei bungh buonc
yiem yietc hlaax faaux maengx nyei yietc zungv m jangc dorn maaih hietc cin luoqc baeqv dauh
 ko haatv mienh nyei gong se oix zuqc goux singx dinc
ko haatv mienh nyei bungh buonc oix zuqc corng ganh nyei ndopv liuh yiem wuic buangh ndopv liuh nyei naamh bung maengx
utc si en nyei dorn
 e li saa faan
 zoux ko haatv mienh nyei bungh buonc bieiv zeiv
ninh mbuo oix zuqc goux laengz ngaengc waac faang
 dieh
 dang jaax
 ziec dorngh caux buov hung dieh
 aengx caux yietc zungv yiem singx dinc longc nyei jaa sic
 liemh mbaeqc gaengh ndie
 da faanh naaiv buoqv ga naaiv qiemx longc nyei yietc zungv se yiem ninh mbuo liuc leiz nzengc
maaih aalon sai mienh nyei dorn
 e le aa saa
 zoux lewi mienh gauh hlo jiex nyei bieiv zeiv yaac gunv goux singx dinc wuov deix mienh
me laa li nyei bungh buonc maaih maali caux musi mienh
 naaiv se me laa li mienh nyei bungh buonc
yiem yietc hlaax faaux maengx nyei m jangc dorn yietc zungv maaih juqv cin nyic baeqv dauh
aa mbi haa in nyei dorn
 sux li en
 zoux me laa li mienh nyei bungh buonc bieiv zeiv
 ninh mbuo oix zuqc corng ganh nyei ndopv liuh yiem wuic buangh ndopv liuh nyei baqv bung maengx
paaiv bun me laa li mienh zoux nyei gong se oix zuqc goux ndopv liuh nyei qorng
 gungh gangc ndiangx
 dongc
 taapv
 caux yietc zungv zoux qorng nyei ga naaiv
 da faanh naaiv buoqv ga naaiv qiemx longc nyei nyungc nyungc se yiem ninh mbuo liuc leiz
liemh laatc dongc
 dongc nyei taapv
 mborng ndau corng laatc ndie nyei dongc caux hlaang yaac oix zuqc goux
mose caux aalon caux aalon nyei dorn mbuo oix zuqc corng ganh nyei ndopv liuh yiem zaangc tin hungh nyei ndopv liuh nyei dong bung maengx
 mba hnoi cuotv wuov bung
 se yiem wuic buangh nyei ndopv liuh nza hmien
 ninh mbuo oix zuqc weic i saa laa en mienh goux singx dinc
 cuotv liuz naaiv deix
 haaix dauh mingh fatv singx dinc
 oix zuqc daix daic
mose caux aalon ei ziouv  paaiv nyei waac saauv lewi mienh
 ziux bungh buonc dauh dauh buangv hlaax faaux maengx nyei m jangc dorn yietc zungv maaih i waanc i cin dauh
ziouv  gorngv mbuox mose
oix zuqc saauv nzengc i saa laa en mienh yungz daaih buangv hlaax faaux maengx nyei daauh dauh dorn
 oix zuqc fiev jienv mouz dauh nyei mbuox
meih mbuo oix zuqc ginv lewi mienh bun yie weic div i saa laa en mienh yungz nyei yietc zungv daauh dauh dorn
 lewi mienh nyei saeng kuv yaac oix zuqc longc div i saa laa en mienh nyei yietc zungv saeng kuv njiec nyei daauh toi dorn
 yie se ziouv
mose ziouc ziux ziouv  paaiv nyei waac saauv nzengc i saa laa en nyei zuangx mienh yungz nyei daauh dauh dorn
ziux faaux mbuox nyei soux mouc
 maaih i waanc i cin nyic baeqv cietv ziepc faam dauh yietc hlaax faaux maengx nyei daauh dauh dorn
ziouv  aengx gorngv mbuox mose
oix zuqc zorqv lewi mienh fungx bun yie div i saa laa en mienh yungz nyei yietc zungv dorn la gauv
 yaac longc lewi mienh nyei saeng kuv div i saa laa en mienh nyei saeng kuv
 lewi mienh oix zuqc benx yie nyei
 yie se ziouv
i saa laa en mienh nyei dorn la gauv gauh camv lewi mienh nyei nyic baeqv cietv ziepc faam dauh
 zengc njiec naaiv deix
 oix zuqc zuoqc
yietc dauh oix zuqc cuotv yietc lungz faam zinh nyaanh ziux singx dinc dingc daaih nyei hniev daauh
zuoqc zengc njiec naaiv deix mienh nyei nyaanh oix zuqc jiu bun aalon caux ninh nyei dorn mbuo
mose ziouc siou dongh lewi mienh div liuz zengc njiec wuov deix i saa laa en mienh nyei zuoqc mienh nyaanh
yiem i saa laa en mienh nyei dorn la gauv ninh duqv nduoh joih nyic ziepc hmz lungz nyaanh ziux singx dinc dingc daaih nyei hniev daauh
mose ziouc ziux ziouv  paaiv nyei waac zorqv naaiv deix zuoqc mienh nyei nyaanh fungx bun aalon caux ninh nyei dorn mbuo
