 ziouv
  orn sailatv
 yie nanv ninh nyei mbiaauc jieqv buoz
 weic mborqv hingh yiem ninh nyei wuov ndaangc maengx nyei ziex guoqv mienh
 yaac oix jaiv nqoi hungh mborqv jaax nyei lui houx
 yie oix yiem ninh nyei wuov ndaangc maengx koi nqoi zingh gaengh
 yaac maiv bun zingh gaengh guon
   ziouv  gorngv mbuox sailatv
yie oix mingh ndaangc meih
 zoux bun mbong baengh nzengc
 yie oix mborqv muonc dongh siqv gaengh
 yaac hngaqv ndutv hlieqv gaengh sorn
yie oix zorqv yiem hmuangx zong jaaix nyei ga naaiv caux bingx mbueiz nyei dorngx nyei zinh zoih jiu bun meih
 weic bun meih hiuv duqv ziux meih nyei mbuox heuc meih daaih wuov dauh se yie
 ziouv
 i saa laa en nyei tin hungh
weic yie nyei bou
 yaakopv
 caux yie ginv daaih nyei i saa laa en
 yie ziux meih nyei mbuox heuc meih
 maiv gunv meih maiv hiuv duqv yie
 yie jaa mengh hoc bun meih
yie se ziouv
 yaac maiv maaih ganh dauh
 cuotv liuz yie
 maiv maaih ganh dauh tin hungh
 maiv gunv meih maiv hiuv yie
 yie bun qaqv meih
weic bun mienh yiem mba hnoi cuotv bung taux mba hnoi muotv bung
 hiuv duqv yie se ziouv
 cuotv liuz yie
 maiv maaih ganh dauh
 yie se ziouv
 yaac maiv maaih ganh dauh
yie zeix njang yaac zeix hmuangx
 yie ceix fuqv yaac bun zeqc naanc
 yie se ziouv
 yie zoux naaiv deix yietc zungv sic
o lungh aac
 tov duih mbiungc njiec
 tov bun mbuonx duih baengh fim nyei jauv njiec
 bun ndau koi nqoi weic bun njoux en cuotv daaih
 bun baengh fim yietc njiec cuotv
 yie
 ziouv
  zeix daaih nyei
haaix dauh caux zeix ninh daaih wuov dauh nzaeng nor
 oix zuqc kouv aqv
 ninh se hnangv nie mor caux nanv nie mor zaangc nzaeng
 ba naih nie naaic nanv nie zaangc
  meih zoux haaix nyungc  fai
 zoux daaih nyei ga naaiv gorngv
  meih nanv nyei ga naaiv maiv maaih buoz  fai
haaix dauh gaamv caux die nzaeng gorngv
  meih weic haaix diuc bun yie cuotv daaih hnangv naaiv
  fai ninh gorngv mbuox ninh nyei maa
  meih yungz cuotv haaix nyungc
  naaic naaiv nyungc waac nyei mienh oix zuqc kouv aqv
ziouv
 i saa laa en nyei cing nzengc tin hungh
 se zeix i saa laa en mienh wuov dauh hnangv naaiv nor gorngv
  meih mbuo naaic yie taux oix cuotv nyei sic
 meih mbuo naaic taux yie nyei naamh nyouz fai hatc yie nyei buoz zoux nyei gong fai
se yie zeix baamh gen yaac zeix mienh daaih yiem baamh gen
 yie ganh nyei buoz corng lungh yaac hatc yiem lungh nyei zuangx hleix
yie oix longc yie baengh fim nyei za eix liepc sailatv
 yie oix koi zaqc ninh nyei diuh diuh jauv
 ninh oix ceix yie nyei zingh
 yaac bungx yie nyei baeqc fingx
 dongh zuqc caangv mingh nyei mienh nzuonx
 yaac maiv zeiz weic gong zinh fai zingh nyeic
 naaiv se nernh jiex nyei ziouv  gorngv
ziouv  hnangv naaiv nor gorngv
i yipv deic bung maaih nyei ga naaiv caux e ti o bie nyei huox
 caux hlo hlang nyei se mbaa mienh
 oix daaih guei meih
 benx meih nyei
 ninh mbuo zuqc kaux jienv limc gan meih nyei nqa haav nqaang daaih
 ninh mbuo oix gueic njiec meih nyei nza hmien jouh meih gorngv
  tin hungh za gengh caux meih yiem
 yaac maiv maaih ganh dauh
 maiv maaih ganh dauh zienh
o tin hungh
 i saa laa en nyei njoux ziouv
 meih za gengh tin hungh
 dongh bingx ganh wuov dauh
da faanh zoux miuc fangx nyei mienh oix zuqc nyaiv
 zuqc baaic hmien
 ninh mbuo yietc zungv lomh nzoih zuqc baaic hmien
mv baac i saa laa en oix duqv   ziouv yietc liuz nyei njoux en njoux ninh mbuo
 meih mbuo ziouc yietc liuz maiv zuqc nyaiv
 maiv zuqc baaic hmien taux maanc gouv maanc doic
ziouv  zeix lungh
 dongh naaiv dauh se tin hungh
 ninh zeix cuotv ndau
 liepc wuonv ndau nyei gorn ndoqv
 ninh zeix daaih maiv zeiz weic benx ndau huaang
 se weic bun mienh yiem
 ninh gorngv
yie se ziouv
  yaac maiv maaih ganh dauh
yie maiv zeiz yiem norm hmuangx nyei deic bung bingx jienv gorngv
 yie maiv mbuox yaakopv nyei zeiv fun
  meih mbuo lorz yie se maiv lamh longc
  yie
 ziouv
  gorngv zien sic
 yaac zorqv horpc nyei jauv bun meih mbuo hiuv
meih mbuo yiem ziex guoqv biaux cuotv maengc nyei mienh oix zuqc lomh nzoih gapv zunv daaih
 ndaam jienv longc ndiangx zoux daaih nyei miuc fangx
 yaac daux gaux jouh maiv haih njoux mienh nyei zienh wuov deix mienh
 maiv hiuv haaix nyungc
meih mbuo gunv gorngv aqv
 gorngv mengh meih mbuo nyei sic
 bun ninh mbuo lomh nzoih caangh laangh
 haaix dauh jaa ndaangc gorngv liuz lauh aqv
 loz hnoi haaix dauh zunh naaiv deix sic cuotv daaih
 se maiv zeiz yie
 ziouv  fai
 cuotv liuz yie
 maiv maaih ganh dauh tin hungh
 yie se baengh fim nyei tin hungh yaac zoux njoux ziouv
 cuotv liuz yie
 maiv maaih ganh dauh
yiem jomc lungh ndiev nyei mienh aac
 huin nzuonx daaih lorz yie ziouc duqv njoux
 weic zuqc yie se tin hungh yaac maiv maaih ganh dauh
yie ziangv jienv yie ganh houv waac
 yie nyei nzuih gorngv nyei waac se zien nyei
 yie gorngv nyei waac yie maiv zorqv nzuonx
 norm norm cingh mborqc oix gueic njiec baaix yie
 sung sung nzuih oix houv waac laengz gan yie hnangv
ninh mbuo oix gorngv taux yie
  kungx kaux ziouv  ganh hnangv cingx duqv hingh jiex yaac maaih qaqv
 da faanh qiex jiez
 nzorng yie wuov deix
 oix daaih lorz yie yaac zuqc baaic hmien
mv baac i saa laa en nyei yietc zungv hoz doic zeiv fun oix kaux ziouv duqv hingh jiex yaac ceng ninh
