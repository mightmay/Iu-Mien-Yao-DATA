zuangx baeqc fingx ngopv ninh mbuo zuqc diev nyei kouv naanc
 ziouv  yaac haiz mi aqv
 ziouc qiex jiez haic
 bungx douz njiec daaih yiem ninh mbuo mbu ndongx zieqc jienv
 ndopv liuh ciangv ga hlen maaih deix dorngx zungv buov qui nzengc
baeqc fingx qaqv heuc mose tengx
 mose daux gaux tov ziouv
 douz ziouc daic mi aqv
wuov norm dorngx ziouc cuotv mbuox heuc taa mbe laa
 weic zuqc yiem wuov ziouv nyei douz zieqc jienv ninh mbuo mbu ndongx
maaih deix janx zorpc jienv i saa laa en mienh mingh yaac jiez gorn cei oix nyanc ganh nyungc ga naaiv
 liemh i saa laa en mienh aengx nyiemv jienv gorngv
feix duqv yie mbuo maaih orv nyanc
jangx zuqc yiem i yipv deic bung wuov zanc duqv nyanc nyei mbiauz yaac maiv zuqc ndortv nyaanh
 yaac jangx zuqc guaa wuom
 guaa domx
 janx kaeqv funx
 cong caux funx
ih zanc haiz sin zaangc mau nzengc
 maiv maaih qaqv aqv
 cuotv liuz naaiv maa naa
 maiv maaih ganh nyungc mangc
maa naa se hnangv yienh si nyim
 setv zeiv hnangv ndiangx zung
baeqc fingx cuotv mingh jiex naaiv jiex wuov siou daaih morc fai zong
 aengx dapv caeng zouv fai zoux benx njuov yietc norm
 yietc norm nyei
 mueix se hnangv yietc nyungc ga naaiv zorpc jienv ga lanv youh nor
lungh muonz zanc mbiungc suiv njiec ndopv liuh ciangv nyei ziangh hoc
 maa naa yaac njiec aqv
mose haiz buonc buonc mienh
 gorqv mienh yiem gorqv mienh nyei ndopv liuh gaengh ndaangc nyiemv
 ziouv ziouc qiex jiez
 haic aqv
 mose yaac maiv a hneiv ninh mbuo
mose gorngv mbuox ziouv
ziouv  weic haaix diuc bun yie
 meih nyei bou
 zuqc ndongc naaiv kouv
 yie zoux haaix nyungc maiv horpc meih nyei hnyouv meih cingx daaih zorqv naaiv deix mienh bun yie ndaam ndongc naaiv hniev
naaiv deix zuangx mienh yie ganh maaih daaih fai
 se yie ganh yungz daaih fai
 ziouv  weic haaix diuc heuc yie hlorpv jienv ninh mbuo hnangv maa hlorpv jienv hopv nyorx nyei gu nguaaz nor
 dorh mingh taux meih laengz jiez ngaengc waac oix bun ninh mbuo nyei ong taaix wuov norm deic bung
yie oix zuqc mingh haaix duqv orv gaux bun naaiv deix zuangx mienh nyanc
 ninh mbuo dorng jienv yie nyiemv jienv gorngv
  bun orv yie mbuo nyanc maah
yie ganh nduqc laanh mienh hnangv
 ndaam maiv dongz naaiv deix mienh camv
 yie haiz ba laqc hniev haic
se gorngv ziouv  oix hnangv naaiv nor zoux bun yie
 yaac se gorngv ziouv  buangv eix yie
 tov bun yie ih zanc zuqc daic
 yie ziouc maiv zuqc buatc yie ganh nyei kouv zingh
ziouv  mbuox mose
oix zuqc heuc cietv ziepc dauh i saa laa en mienh nyei mienh gox
 dongh meih hiuv duqv yiem baeqc fingx mbu ndongx zoux mienh gox yaac zoux jien wuov deix
 dorh ninh mbuo daaih taux wuic buangh nyei ndopv liuh bun ninh mbuo caux meih souv jienv naaic
yie ziouc njiec daaih caux meih yiem naaic gorngv waac
 yie oix zorqv deix yiem meih wuov dauh singx lingh bun yiem ninh mbuo
 ninh mbuo ziouc tengx meih ndaam naaiv deix mienh weic bun meih ganh nduqc dauh hnangv maiv zuqc ndaam hniev
oix zuqc mbuox baeqc fingx
  meih mbuo oix zuqc saax nzengc uix
 liuc leiz ziangx weic njang hnoi
 meih mbuo ziouc duqv orv nyanc aqv
 weic zuqc meih mbuo nyiemv
 ziouv yaac haiz mi aqv
 meih mbuo gorngv
feix duqv yie mbuo maaih orv nyanc
 yiem i yipv deic bung yie mbuo zungv duqv gauh longx
 weic naaiv ziouv  oix bun orv meih mbuo nyanc
 meih mbuo ziouc duqv nyanc aqv
maiv daan nyanc yietc hnoi hnangv
 fai i hnoi
 fai biaa hnoi
 fai ziepc hnoi
 fai nyic ziepc hnoi
nyanc taux buangv yietc hlaax nyieqc
 taux orv zungv yangh meih mbuo nyei mba zorng kuotv baetv cuotv
 meih mbuo yaac youx nzengc aqv
 weic zuqc meih mbuo nqemh ziouv
 dongh yiem meih mbuo mbu ndongx wuov dauh
 yaac dorng jienv ziouv nyiemv jienv gorngv
yie mbuo weic haaix diuc cuotv i yipv deic bung
mose gorngv
caux yie yangh jauv nyei m jangc dorn maaih juqv sinx dauh
 ziouv yaac gorngv yie oix bun orv ninh mbuo nyanc gaux yietc hlaax nyieqc
zorqv yungh guanh
 ngongh guanh
 daix bun ninh mbuo maaih gaux nyei fai
 zorqv nzengc yietc zungv koiv nyei mbiauz maaih gaux ninh mbuo nyanc fai
ziouv dau mose
ziouv  nyei buoz nangv haic fai
 ih zanc meih oix duqv buatc yie caux meih gorngv nyei waac weic meih cuotv daaih zien fai maiv zien
mose ziouc cuotv mingh ziang ziouv  nyei waac mbuox baeqc fingx
 ninh dorh cietv ziepc dauh ninh mbuo nyei mienh gox daaih gapv zunv bun ninh mbuo souv jienv huing gormx wuic buangh nyei ndopv liuh
ziouv ziouc yiem wuov dorv mbuonx njiec daaih caux mose gorngv waac yaac zorqv deix yiem mose wuov dauh singx lingh
 bun singx lingh yiem wuov deix cietv ziepc dauh mienh gox
 singx lingh daaih zepv ninh mbuo nyei sin nyei ziangh hoc
 ninh mbuo douc ziouv nyei waac
 nqa haav maiv douc aqv
mv baac maaih i dauh mienh
 mbuox heuc en ndaatc caux me ndaatc
 corc yiem wuov ndopv liuh ciangv
 ninh mbuo m daaih caux wuov deix mienh gox faaux mbuox
 mv baac maiv cuotv mingh yiem wuic buangh nyei ndopv liuh
 singx lingh corc daaih zepv jienv ninh mbuo
 ninh mbuo yaac yiem wuov ciangv gu nyuoz douc ziouv nyei waac
maaih dauh mienh lunx mienh tiux jienv mingh mbuox mose
en ndaatc caux me ndaatc yiem wuov ciangv douc ziouv  nyei waac aex
nun nyei dorn
 yo su waa
 yiem ninh lunx nyei ziangh hoc zoux mose nyei borng buoz mienh
 yo su waa gorngv
yie nyei ziouv
 mose aah
 dangv jienv ninh mbuo maah
mv baac mose dau
meih weic yie mueic jieqv fai
 feix duqv ziouv  nyei mienh yietc zungv haih zoux douc waac mienh
 yaac feix duqv ziouv  bun ninh nyei singx lingh yiem ninh mbuo yietc zungv
mose caux i saa laa en mienh nyei mienh gox ziouc nzuonx ndopv liuh ciangv mi aqv
ziouv bun nziaaux buonc norqc mbunh yiem koiv wuov bung daaih njiec huing gormx ndopv liuh ciangv
 zungv taux bung bung cuotv mingh yietc hnoi nyei jauv
 norqc ndaix jienv ndau beih gu nguaaic i ndorqc hlang
wuov hnoi mienh cuotv mingh ziangh hnoi ziangh muonz zorqv norqc mbunh
 aengx zorqv taux da nyeic hnoi hmuangx
 zoix zoqc yietc dauh mienh duqv yietc baeqv tongv
 siou daaih ninh mbuo yaac pui buangv ndopv liuh ciangv
norqc orv corc yiem ninh mbuo nyei nyaah mbu ndongx
 maiv gaengh duqv nziuc
 ziouv za gengh
 qiex jiez haic zuangx mienh
 ziouc bun butv domh wuon baengc daix ninh mbuo
wuov norm dorngx ziouc cuotv mbuox heuc kipc lotv hatc daa aa waa
 weic zuqc wuov norm dorngx ninh mbuo biopv cei ganh nyungc ga naaiv wuov deix yietc zungv mienh
baeqc fingx yiem kipc lotv hatc daa aa waa cuotv jauv mingh taux haa se lotv ziouc yiem naaic aqv
