yesu buatc mienh ndongc naaic camv
 ninh ziouc faaux norm mbong mingh zueiz jienv
 ninh nyei sai gorx mbuo yaac daaih yiem zunv
yesu ziouc jiez gorn njaaux ninh mbuo
 ninh gorngv
ganh hiuv duqv ganh qiemx zuqc tin hungh wuov deix
 maaih njien youh aqv
 weic zuqc maaih tin hungh zoux ziouv gunv ninh mbuo
maaih you nzauh wuov deix
 maaih njien youh aqv
 weic zuqc tin hungh oix tengx jaiv you nzauh
hnyouv suonc wuov deix
 maaih njien youh aqv
 weic zuqc tin hungh laengz bun nyei
 ninh mbuo oix duqv zipv nzengc
ngorc oix zoux horpc tin hungh nyei hnyouv wuov deix
 maaih njien youh aqv
 weic zuqc tin hungh oix bun ninh mbuo duqv buangv eix
korv lienh mienh wuov deix
 maaih njien youh aqv
 weic zuqc tin hungh oix korv lienh ninh mbuo
maaih cing nzengc nyei hnyouv wuov deix
 maaih njien youh aqv
 weic zuqc ninh mbuo oix duqv buatc tin hungh
kuinx i bung mienh horpc hnyouv daaih maaih baengh orn wuov deix
 maaih njien youh aqv
 weic zuqc tin hungh oix nyiemc ninh mbuo zoux ninh nyei naamh nyouz
weic zoux ei tin hungh nyei eix zuqc mienh zoux doqc wuov deix
 maaih njien youh aqv
 weic zuqc maaih tin hungh zoux ninh mbuo nyei ziouv gunv ninh mbuo
meih mbuo weic yie zuqc mienh gorngv doqc
 zoux doqc
 zuqc mienh gorngv nyungc nyungc waaic nyei jauv
 meih mbuo ziouc maaih njien youh aqv
oix zuqc njien youh a hneiv weic zuqc yiem wuov tin dorngh maaih domh zingh nyeic oix bun meih mbuo
 zinh ndaangc douc waac mienh fih hnangv nyei zuqc mienh zoux doqc
meih mbuo se hnangv nzauv weic yiem baamh mienh mbu ndongx
 mv baac se gorngv nzauv nyei mueix tuix zaamv mingh
 hnangv haaix nor noic duqv aengx nzaaih daaih
 naaiv deix nzauv maiv lamh longc aqv
 oix zuqc dox guangc bun mienh caaiv hnangv
meih mbuo se hnangv njang weic ziux lungh ndiev mienh
 yietc norm zingh yiem wuov mbong ningv maiv haih bingx maiv mbueiz mienh
yaac maiv maaih mienh diemv zieqc dang daaih
 zorqv tongv nqopv jienv
 dang m daaih don dang nyei baaih ziux njang yietc biauv mienh
meih mbuo yaac oix zuqc hnangv dang nor
 ziux lungh ndiev mienh
 hnangv naaic
 ninh mbuo duqv buatc meih mbuo zoux nyei kuv sic ziouc taaih meih mbuo nyei tin dorngh diex
maiv dungx hnamv yie daaih guangc mose nyei leiz latc caux tin hungh nyei douc waac mienh njaaux nyei waac
 yie maiv zeiz daaih guangc
 yie daaih weic bun yietc zungv cuotv daaih zien
yie gorngv zien mbuox meih mbuo
 maaih lungh caux ndau corc yiem jienv nyei ziangh hoc
 leiz latc nyei yietc dimv yietc waeqc nzaangc zungv maiv haih ndortv
 zuov taux nyungc nyungc dunh yunh nzengc
hnangv naaic
 haaix dauh baamz liemh faix jiex wuov diuh leiz
 aengx njaaux mienh fih hnangv nyei baamz
 wuov dauh yiem tin hungh nyei guoqv zuqc zoux gauh faix jiex
 mv baac haaix dauh muangx nzengc leiz
 aengx njaaux mienh fih hnangv nyei zoux
 wuov dauh yiem tin hungh nyei guoqv duqv zoux hlo
yie ziouc mbuox meih mbuo
 meih mbuo oix zuqc gan tin hungh gauh longx njaaux leiz nyei fin saeng caux faa li si mienh
 maiv zei aeqv
 meih mbuo zungv maiv duqv bieqc tin hungh nyei guoqv
loz hnoi njaaux mienh naaiv deix waac meih mbuo haiz jiex nyei
  maiv dungx daix mienh
 haaix dauh daix mienh oix zuqc dingc zuiz
mv baac yie mbuox meih mbuo
 haaix dauh qiex jiez ninh nyei gorx youz
 zungv zuqc siemv zuiz aqv
 haaix dauh hemx ninh nyei gorx youz
  ga naaiv hngongx aah
  wuov dauh zuqc dorh mingh gunv sic wuic siemv zuiz
 haaix dauh hemx ninh nyei gorx youz
  ga naaiv mbuo piqv
  gamh nziex wuov dauh zic duqv ndortv deic nyuoqc nyei douz
hnangv naaiv nor
 se gorngv meih dorh ga naaiv mingh ziec dorngh oix ziec bun tin hungh
 mv baac taux wuov jangx zuqc meih nyei gorx youz maaih haaix nyungc caux meih maiv horpc
oix zuqc zorqv meih dorh mingh nyei ga naaiv an jienv ziec dorngh ga hlen
 mingh caux meih nyei gorx youz gorngv horpc
 gorngv sung liuz cingx daaih zorqv meih nyei ga naaiv ziec bun tin hungh
gorngv hnangv maaih mienh gox meih
 dorh meih mingh wuov sic dorngh
 meih caux ninh mingh maiv gaengh taux sic dorngh
 oix zuqc caux ninh gorngv horpc
 zuov taux sic dorngh
 nziex ninh oix zorqv meih jiu bun siemv zuiz jien
 siemv zuiz jien aengx zorqv meih jiu bun hungh baeng
 meih ziouc zuqc wuonx jienv loh aqv
yie gorngv zien mbuox meih
 meih oix zuqc wuonx jienv loh zuov taux meih jaauv sung nzengc
 maiv caa yietc norm dongh zinh nyei zaeqv cingx duqv cuotv
meih mbuo haiz jiex loz hnoi njaaux mienh naaiv deix waac
  maiv dungx hienx auv hienx nqox
mv baac ih zanc yie mbuox meih mbuo
 haaix dauh buatc dauh m sieqv dorn yaac haiz hanc
 se dorngx yiem hnyouv hienx liuz aqv
hnangv naaic
 se gorngv meih nyei mbiaauc bung m zing nduov meih baamz zuiz
 oix zuqc gueix guangc
 meih nyei sin waaic fangx corc gauh longx meih nyei ziangh sin zuqc ndortv deic nyuoqc
gorngv hnangv meih nyei mbiaauc jieqv buoz bun meih baamz zuiz
 oix zuqc hngaqv guangc
 zoqc jieqv buoz corc gauh longx meih nyei ziangh sin zuqc ndortv deic nyuoqc
aengx maaih joux waac gorngv
  haaix dauh leih ninh nyei auv oix zuqc fiev zeiv leih cai sou bun jienv ninh
mv baac ih zanc yie mbuox meih mbuo
 haaix dauh leih ninh nyei auv yaac maiv zeiz laaix ninh nyei auv hienx nqox
 wuov dauh auv aengx mingh longc siang nqox
 wuov dauh loz nqox zoux bun ninh nyei auv benx hienx nqox nyei mienh
 ninh longc wuov dauh siang nqox yaac benx hienx auv nyei mienh aqv
loz hnoi njaaux mienh naaiv deix waac meih mbuo yaac haiz mi aqv
 waac gorngv
  maiv dungx bungx ndortv meih laengz nyei waac
 meih yiem ziouv nyei nza hmien laengz haaix nyungc waac oix zuqc ei jienv zoux
mv baac ih zanc yie mbuox meih mbuo
 maiv dungx ziangv haaix nyungc laengz waac
 maiv dungx ziangv tin dorngh laengz waac
 weic zuqc tin dorngh se tin hungh nyei weic
yaac maiv dungx ziangv ndau
 weic zuqc ndau se ninh lorngx zaux nyei dorngx
 yaac maiv dungx ziangv ye lu saa lem zingh laengz waac
 weic zuqc naaiv norm zingh se domh hungh diex nyei zingh
liemh maiv dungx ziangv meih nyei m nqorngv laengz waac weic zuqc meih maiv haih zoux yietc diuh meih nyei mba biei baeqc fai jieqv
meih kungx oix zuqc gorngv zaqc zeiz fai maiv zeiz gaux aqv
 aengx gorngv gauh camv naaic se yiem hiuang orqv wuov dauh daaih
meih mbuo haiz jiex loz hnoi njaaux mienh naaiv joux waac
  m zing jaauv m zing
 nyaah jaauv nyaah
mv baac ih zanc yie gorngv mbuox meih mbuo
 mienh zoux dorngc bun meih
 maiv dungx jaauv win
 se gorngv maaih mienh mbaix meih nyei mbiaauc bung hmien
 oix zuqc liemh zaaix maengx bung huin mingh bun ninh mbaix
se gorngv maaih dauh mienh dorh meih mingh sic dorngh oix gox longc meih nyei lui
 liemh meih nyei domh lui yaac oix zuqc bun ninh
se gorngv maaih dauh mienh zorqv meih fungx bou
 aapv meih nyiex ninh nyei ga naaiv yietc gilo jauv
 meih oix zuqc tengx nyiex mingh i gilo
maaih mienh tengx meih tov haaix nyungc
 meih oix zuqc bun aqv
 maaih mienh oix gaav meih nyei ga naaiv longc
 yaac oix zuqc bun ninh longc
meih mbuo haiz jiex loz hnoi mienh njaaux naaiv deix waac
  oix zuqc hnamv meih nyei gorx youz
 nzorng meih nyei win wangv
mv baac ih zanc yie gorngv mbuox meih mbuo
 oix zuqc hnamv meih mbuo nyei win wangv
 zoux doqc meih mbuo wuov deix
 oix zuqc tengx ninh mbuo daux gaux
meih mbuo hnangv naaiv nor zoux
 meih mbuo ziouc benx meih mbuo nyei tin dorngh diex nyei dorn aqv
maiv gunv kuv mienh fai mienh waaic mienh
 tin hungh yaac bun mba hnoi ziux fih hnangv nyei
 ninh yaac bun lungh duih mbiungc tengx zoux longx zoux waaic nyei mienh duqv fih hnangv
se gorngv meih mbuo kungx hnamv dongh hnamv meih mbuo wuov deix mienh hnangv
 tin hungh weic haaix diuc horpc zuqc bun zingh nyeic meih mbuo
 liemh tengx lomaa hungh jaa siou nzou zinh wuov deix mienh yaac hnangv naaiv nor zoux
se gorngv meih mbuo kungx caux meih mbuo hnamv wuov deix mienh gorngv waac hnangv
 meih mbuo zoux haaix nyungc gauh longx zuangx mienh
 liemh maiv gaengh hiuv duqv tin hungh wuov deix mienh yaac hnangv naaic nor zoux ni
meih mbuo oix zuqc dunh yunh
 hnangv meih mbuo nyei tin dorngh diex nor
 dunh yunh
