ziouv  hnangv naaiv nor gorngv
lungh se yie nyei weic
 ndau se yie lorngx zaux nyei dorngx
 meih mbuo weic yie ceix nyei dinc oix hnangv haaix nor
 yie duqv hitv kuonx nyei dorngx oix yiem haaix
ziouv  hnangv naaiv gorngv
naaiv deix yietc zungv se yie ganh nyei buoz zeix daaih maiv zeiz
 ninh mbuo yietc zungv ziouc cuotv daaih aqv
mv baac yie mangc nyei mienh se hnangv naaiv
 ninh nyiemc ganh zoux faix
 zieqv duqv ninh se zoux dorngc nyei mienh
 weic yie gorngv nyei waac ninh sin zinx
mv baac haaix dauh longc ngongh ziec se hnangv daix mienh
 haaix dauh longc ba gi yungh ziec se hnangv mborqv juv nyei jaang nauv
 haaix dauh fongc horc laangh ziqc se hnangv longc dungz nyei nziaamv fongc horc
 haaix dauh buov hung se hnangv ninh zaangc miuc fangx
 naaiv nyungc mienh ginv ganh nyei jauv
 ninh mbuo nyei hnyouv a hneiv zoux gamh nziev nyei sic
yie ziouc oix ginv zeqc naanc hoic ninh mbuo
 bun ninh mbuo zuqc ninh mbuo gamh nziex nyei sic
 weic zuqc yie heuc
 maiv maaih yietc dauh dau
 yie gorngv waac
 maiv maaih haaix dauh muangx
 ninh mbuo yiem yie nyei nza hmien zoux orqv nyei sic
 yaac ginv yie maiv a hneiv nyei sic
meih mbuo weic ziouv nyei waac sin zinx nyei mienh aah
 muangx ninh nyei waac maah
meih mbuo nyei gorx youz
 dongh nzorng meih mbuo wuov deix yaac weic yie nyei mengh zunc meih mbuo cuotv mingh aengx gorngv
  tov bun ziouv  duqv njang laangc
 yie mbuo ziouc duqv buatc meih nyei orn lorqc
  mv baac naaiv deix mienh oix zuqc baaic hmien
muangx maah
 maaih qiex coh coh nyei yiem zingh gu nyuoz cuotv
 yiem zaangc tin hungh nyei biauv yaac cuotv mbui nyei qiex
 se ziouv winh bun ninh nyei win wangv nyei qiex mbui
yie nyei cing nzengc zingh se hnangv dauh m sieqv dorn maiv gaengh mun
 ninh yungz ndaangc
 maiv gaengh mun gu nguaaz ninh yungz cuotv dauh dorn
haaix dauh haiz naaiv nyungc sic
 haaix dauh buatc jiex naaiv nyungc sic
 yietc norm guoqv yietc hnoi hnangv haih cuotv daaih fai
 yietc guoqv mienh nduqc dangh hnangv haih yungz cuotv seix fai
 weic zuqc si on yietv mun ninh yungz cuotv ninh nyei naamh nyouz mi aqv
ziouv gorngv
yie dorh ninh taux ndutv sin nyei ziangh hoc yaac maiv bun ninh yungz fai
 taux ziangh hoc yungz yie bun gu nguaaz mbuoqc ndipc fai
 meih mbuo nyei tin hungh hnangv naaiv nor gorngv
meih mbuo yietc zungv hnamv ye lu saa lem nyei mienh aah
 oix zuqc caux ninh njien youh orn lorqc
 meih mbuo nzauh nyiemv ninh nyei yietc zungv mienh
 oix zuqc caux ninh gengh
 orn lorqc haic
meih mbuo duqv yiem ninh orn hnyouv nyei la kuotv hopv nyorx beuv nzengc
 meih mbuo yaac a hneiv ninh bungx zuoqc nyei njang laangc
weic zuqc ziouv  hnangv naaiv gorngv
yie oix bun baengh orn liouc jiex ninh hnangv ndaaih nor
 bun maanc guoqv nyei zinh zoih hnangv ndoqv buangv mouh liouc daaih
 meih mbuo ziouc hnangv fu jueiv hopv maa nyei nyorx
 maaih maa hlorpv jienv
 bun gu nguaaz yiem ninh nyei camh zuih sou
hnangv maa orn ninh nyei fu jueiv nyei hnyouv
 yie yaac hnangv wuov nor orn meih mbuo nyei hnyouv
 meih mbuo yaac yiem ye lu saa lem duqv orn hnyouv
meih mbuo mangc buatc
 hnangv naaic meih mbuo ziouc a hneiv
 meih mbuo ziouc henv yaac wangc siangx
 mienh ziouc zieqv duqv ziouv nyei buoz tengx ninh nyei zuangx bou
 mv baac ninh nyei ga qiex baetv cuotv bun ninh nyei win wangv
mangc maah
 ziouv oix yiem douz gu nyuoz daaih
 ninh mborqv jaax nyei cie yaac hnangv nziaaux zunc
 ninh oix qiex jiez jienv daaih
 bun ga qiex baetv cuotv winh bun ninh mbuo
 yaac longc douz mbietc dingc ninh mbuo nyei zuiz
weic zuqc ziouv oix longc douz caux ninh nyei nzuqc ndaauv siemv dingc maanc mienh nyei zuiz
 ziouc maaih mienh camv nyei zuqc ziouv daix daic
   ziouv  gorngv
saax uix
 fioux ganh cing nzengc weic bieqc huingx gu nyuoz
 gan jienv yietc dauh mienh nyei nqa haav nqaang mingh
 se gan nyanc dungz orv caux naauz caux ziex nyungc gamh nziev haic nyei ga naaiv wuov deix
 ziouc lomh nzoih taux ninh mbuo setv mueiz nyei hnoi
yie hiuv duqv ninh mbuo zoux nyei caux yiem hnyouv hnamv nyei
 yie ziouc daaih siou zunv maanc guoqv maanc fingx mienh
 ninh mbuo ziouc daaih buatc yie nyei njang laangc
yie oix zorqv norm jangx hoc an ninh mbuo nyei mbu ndongx
 yie yaac oix paaiv deix biaux cuotv maengc nyei mienh mingh taux ziex fingx
 se mingh taux taansitv
 li mbie
 li ndie 
maaih mengh dauh haih buonv juang zinx nyei mienh
 yaac taux tu mban caux yaawaan
 zungv mingh taux maiv maaih mienh haiz jiex yie nyei mengh fai buatc jiex yie nyei njang laangc wuov deix go haic nyei koiv nzou
 ninh mbuo ziouc zunh yie nyei njang laangc yiem maanc guoqv mbu ndongx
ninh mbuo ziouc dorh meih mbuo nyei yietc zungv gorx youz yiem maanc guoqv daaih taux ye lu saa lem
 meih nyei cing nzengc mbong
 weic fongc horc bun ziouv
 ninh mbuo ziouc geh maaz
 geh maaz cie
 ngongh cie
 lorh caux lorh torh
 naaiv se ziouv gorngv nyei waac
ninh mbuo oix dorh ninh mbuo hnangv i saa laa en mienh longc cing nzengc nyei jaa sic dapv fongc horc ziec nyei laangh ziqc dorh taux zaangc ziouv nyei biauv
ziouv gorngv
yie yaac oix yiem ninh mbuo mbu ndongx ginv deix zoux sai mienh caux lewi mienh
ziouv gorngv
yie oix zeix nyei siang lungh siang ndau hnangv haaix nor yietc liuz yiem yie nyei nza hmien
 meih mbuo nyei zeiv fun caux meih mbuo nyei mbuox yaac oix hnangv wuov nor yietc liuz yiem
ziouv gorngv
mouz norm hlaax nyei saeng yietv hnoi caux norm norm dingh gong hnoi
 maanc mienh oix daaih yiem yie nyei nza hmien gueic njiec baaix yie
ninh mbuo oix cuotv mingh mangc ngaengc yie wuov deix mienh nyei sei
 nyanc ninh mbuo nyei sei wuov deix gaeng mau yietc liuz maiv daic
 buov ninh mbuo nyei douz yietc liuz yaac maiv daic
 ninh mbuo ziouc benx lungh ndiev mienh gamh nziev haic nyei ga naaiv
