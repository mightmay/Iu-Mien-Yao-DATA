naaiv se ye le mi zipv nyei waac gorngv yiem i yipv deic bung nyei yietc zungv yiutai mienh
 se yiem mikv ndon
 taa baan hetc caux memfitv yaac yiem batc lotv deic
 waac gorngv
nernh jiex nyei ziouv
 i saa laa en nyei tin hungh
 hnangv naaiv gorngv
  meih mbuo duqv buatc yie yiem ye lu saa lem caux yu ndaa nyei norm norm zingh bun ninh mbuo zuqc nyei yietc zungv ciouv nyei zeqc naanc
 mangc maah
 wuov deix zingh ih hnoi benx baaic huaang nyei dorngx
 maiv maaih mienh yiem
weic zuqc baeqc fingx zoux orqv haic nyei sic
 cuoqv yie qiex jiez
 ninh mbuo buov hung yaac fu sux nyiec nyei zienh
 dongh ninh mbuo maiv hiuv nyei zienh
 se ninh mbuo ganh fai meih mbuo fai meih mbuo nyei ong taaix maiv hiuv nyei zienh
mv baac yie zanc zanc paaiv yie nyei bou
 zuangx douc waac mienh
 mingh gorngv mbuox meih mbuo
maiv dungx zoux yie nzorng haic naaiv deix gamh nziev nyei sic maah
mv baac ninh mbuo maiv muangx
 yaac maiv baeng m normh muangx
 maiv guangc ninh mbuo zoux nyei orqv sic yaac buov hung bun nyiec nyei zienh
weic naaiv yie nouz haic
 ga qiex baetv cuotv hnangv njopc douz yiem yu ndaa nyei zingh caux ye lu saa lem nyei jaai horngc
 wuov deix zingh ziouc benx baaic waaic baaic huaang nyei dorngx hnangv ih hnoi nor
ih zanc ziouv
 nernh jiex nyei tin hungh
 i saa laa en nyei tin hungh
 hnangv naaiv gorngv
  meih mbuo weic haaix diuc zoux naaiv deix hlo haic nyei orqv sic hoic ganh
 ziouc bun meih mbuo nyei m jangc m sieqv
 fu jueiv caux hopv nyorx nyei gu nguaaz yiem yu ndaa zuqc pai guangc
 meih mbuo ziouc maiv zengc yietc laanh aqv
meih mbuo weic haaix diuc laaix meih mbuo nyei buoz zoux nyei sic cuoqv yie qiex jiez haic
 yiem meih mbuo daaih yiem i yipv deic bung buov hung bun nyiec nyei zienh
 meih mbuo ziouc bun ganh zuqc pai guangc ziouc yiem lungh ndiev maanc guoqv mbu ndongx benx zioux nyei waac yaac zuqc mienh huotv
meih mbuo la kuqv yiem yu ndaa deic bung caux ye lu saa lem nyei jaai horngc meih mbuo nyei ong taaix zoux nyei orqv sic
 yu ndaa hungh caux ninh mbuo nyei auv zoux nyei orqv sic
 meih mbuo ganh caux meih mbuo nyei auv zoux nyei orqv sic fai
taux ih hnoi ninh mbuo maiv nyiemc ganh zoux faix yaac maiv gamh nziex
 yaac maiv ei jienv yie yiem meih mbuo caux meih mbuo nyei ong taaix nyei nza hmien liepc nyei leiz latc caux lingc
weic naaiv nernh jiex nyei ziouv
 i saa laa en nyei tin hungh
 hnangv naaiv gorngv
  yie oix mbienv hmien ziouc bun meih mbuo zuqc ciouv nyei zeqc naanc
 weic zorqv yu ndaa nyei zuangx mienh pai guangc
yie oix zorqv yu ndaa zengc njiec nyei mienh
 dongh dingc hnyouv mingh yiem i yipv deic bung
 ninh mbuo yietc zungv ziouc zuqc mietc nzengc
 yiem i yipv deic bung ninh mbuo zungv zuqc daic
 yiem zoux faix jiex taux zoux hlo jiex ninh mbuo zuqc nzuqc ndaauv
 zuqc ngorc hnaangx daic
 ninh mbuo ziouc zuqc mienh zioux
 benx gamh nziex nyei ga naaiv
 benx zioux nyei waac
 yaac zuqc mienh huotv
yie oix longc nzuqc ndaauv
 ngorc hnaangx nyei jauv caux wuon baengc dingc yiem i yipv wuov deix nyei zuiz
 hnangv yie dingc ye lu saa lem mienh nyei zuiz nor
hnangv naaiv
 daaih yiem jienv i yipv zengc njiec nyei yu ndaa mienh
 maiv maaih haaix dauh biaux duqv ndutv
 fai duqv ziangh jienv nzuonx yu ndaa deic bung
 dongh ninh mbuo maaih hnyouv oix nzuonx mingh yiem nyei dorngx
 weic zuqc ninh mbuo maiv duqv nzuonx
 cuotv liuz dauh baav biaux cuotv nyei mienh
wuov zanc hiuv duqv ganh nyei auv buov hung bun nyiec nyei zienh wuov deix yietc zungv m jangc dorn
 caux souv jienv ga hlen nyei yietc zungv m sieqv dorn
 benx yietc domh guanh mienh
 se yiem i yipv deic bung
 batc lotv deic nyei zuangx mienh
 dau ye le mi
gorngv taux meih dengv ziouv nyei mengh gorngv mbuox yie mbuo wuov deix waac
 yie mbuo maiv muangx
mv baac yie mbuo oix zoux ziangx ziux yie mbuo houv jienv nyei yietc zungv waac
 yie mbuo oix buov hung bun lungh nyei hungh maac aengx ciev ziec bun ninh hnangv yie mbuo
 liemh yie mbuo nyei ong taaix
 yie mbuo nyei hungh caux jien yiem yu ndaa nyei zingh caux ye lu saa lem nyei jaai horngc zoux nyei nor
 wuov zanc yie mbuo hnangv naaic zoux yie mbuo maaih nyanc hopv camv
 yaac duqv longx
 zungv maiv buatc zuqc ciouv nyei zeqc naanc
mv baac yiem yie mbuo dingh
 maiv buov hung bun lungh nyei hungh maac yaac maiv ciev ziec bun ninh
 yie mbuo caa nyungc nyungc yaac laaix nzuqc ndaauv caux ngorc hnaangx zuqc mietc
wuov deix m sieqv dorn gorngv
yie mbuo buov hung bun lungh nyei hungh maac yaac ciev ziec bun ninh
 se yie mbuo zoux wuov dauh hungh maac nyei fangx nyei njuov
 yaac ciev ziec bun ninh
 maiv zeiz yie mbuo nyei nqox nqoi nzuih zoux fai
ye le mi ziouc mbuox zuangx baeqc fingx
 m jangc m sieqv
 yietc zungv hnangv naaic dau ninh nyei mienh
dongh meih mbuo yiem yu ndaa nyei zingh caux ye lu saa lem nyei jaai horngc buov hung
 se meih mbuo caux meih mbuo nyei ong taaix
 meih mbuo nyei hungh caux meih mbuo nyei jien
 caux yiem deic bung nyei baeqc fingx
 ziouv  maiv jangx fai
 ninh maiv hnamv taux fai
ziouv nyienz maiv duqv meih mbuo zoux orqv nyei jauv caux meih mbuo zoux gamh nziev nyei sic
 se weic naaiv meih mbuo nyei deic bung zuqc baaic waaic baaic huaang yaac zuqc zioux
 maiv maaih mienh yiem hnangv ih hnoi nor
se laaix meih mbuo buov hung yaac baamz zuiz dorngc ziouv
 maiv muangx ninh gorngv nyei waac
 maiv gan ninh nyei leiz latc caux ninh nyei leiz caux ninh nyei leiz nyeic meih mbuo cingx daaih zuqc naaiv deix ciouv nyei zeqc naanc hnangv ih hnoi nor
ye le mi gorngv mbuox zuangx baeqc fingx caux yietc zungv m sieqv dorn
da faanh meih mbuo yiem i yipv deic bung nyei yu ndaa mienh aah
 muangx ziouv  nyei waac maah
nernh jiex nyei ziouv
 i saa laa en nyei tin hungh
 hnangv naaiv gorngv
  meih mbuo caux meih mbuo nyei auv ganh nyei nzuih gorngv
 meih mbuo ganh nyei buoz yaac zoux ziangx
 meih mbuo gorngv
yie mbuo zungv oix jaauv sung yie mbuo houv nyei waac
 se buov hung bun lungh nyei hungh maac yaac ciev ziec bun ninh
 meih mbuo gunv ei jienv zoux yaac jaauv sung meih mbuo laengz nyei ngaengc waac
hnangv naaic meih mbuo yietc zungv yiem i yipv deic nyei yu ndaa mienh muangx ziouv nyei waac maah
 ziouv gorngv
  yie ziangv jienv yie ganh hlo haic nyei mengh houv waac gorngv
 yiem naaiv mingh yiem gormx i yipv deic bung yie maiv bun haaix dauh yu ndaa mienh gorngv
  yie ziangv jienv ziangh jienv nyei ziouv tin hungh  houv waac
mangc maah
 yie zuov jienv oix bun ninh mbuo zuqc ciouv maiv zeiz duqv longx
 da faanh yiem i yipv deic bung nyei yu ndaa mienh zungv zuqc nzuqc ndaauv
 zuqc ngorc hnaangx mietc nzengc
 taux ninh mbuo zutc nzengc
biaux nzuqc ndaauv yiem i yipv nzuonx yu ndaa deic bung nyei mienh zoqc nyei
 daaih yiem jienv i yipv deic bung zengc njiec nyei yu ndaa mienh yietc zungv ziouc hiuv duqv haaix dauh nyei waac liepc duqv wuonv
 se yie nyei fai ninh mbuo nyei
ziouv gorngv
  naaiv zoux norm lengc jeiv nyei jangx hoc
 yie oix yiem naaiv norm dorngx dingc meih mbuo nyei zuiz weic bun meih mbuo hiuv duqv yie oix bun meih mbuo zuqc ciouv wuov deix waac zungv liepc duqv wuonv
ziouv hnangv naaiv gorngv
  mangc maah
 yie oix zorqv i yipv hungh
 faalo hofaa
 jiu bun yiem ninh nyei win wangv nyei buoz ndiev caux lorz ninh nyei maengc wuov deix nyei buoz ndiev
 hnangv yie zorqv yu ndaa hungh
 se nde ki yaa
 jiu bun yiem ninh nyei win wangv caux lorz ninh nyei maengc wuov dauh mbaa mbi lon hungh
 ne mbu katv netv saa
 nyei buoz ndiev
