si on aac
 nyie daaih
 nyie daaih
 aengx henv jiez daaih maah
 o cing nzengc nyei zingh
 ye lu saa lem aah
 zuqv jienv meih nzueic haic nyei lui houx
 weic zuqc yiem naaiv mingh maiv jiex gaatv nyei leiz caux maaih uix nyei mienh maiv duqv aengx bieqc meih
o ye lu saa lem aah
 oix zuqc sou nqoi nie mbung jiez sin daaih zueiz jienv weic
 o zuqc caangv nyei si on aac
 jaiv nqoi ndoh meih nyei jaang nyei limc
weic zuqc ziouv hnangv naaiv nor gorngv
meih mbuo zuqc maaic maiv maaih jaax
 meih mbuo duqv zuoqc nzuonx yaac maiv zuqc longc nyaanh
weic zuqc ziouv tin hungh  hnangv naaiv nor gorngv
daauh dangh yie nyei baeqc fingx mingh i yipv deic bung weic yiem naaic
 nqa haav atc si lie mienh zeix ninh mbuo yaac maiv maaih haaix nyungc gorn baengx
ziouv gorngv
ih zanc yiem naaiv yie maaih haaix nyungc
yie nyei baeqc fingx zuqc baeqc baeqc guaatv mingh
   ziouv  gorngv
gunv ninh mbuo wuov deix heuc yaac ziangh hnoi maiv dingh liouh nyei ki yie nyei mengh
hnangv naaiv yie nyei baeqc fingx ziouc hiuv duqv yie nyei mbuox
 weic naaiv taux wuov hnoi ninh mbuo zungv hiuv duqv se yie jaa ndaangc gorngv
 zeiz nyei
 se dongh yie
yangh mbong yangh zorng daaih mbuox kuv fienx nyei mienh nyei zaux nzueic haic
 ninh zunh baengh orn nyei jauv
 gorngv kuv fienx
 zunh njoux en nyei fienx gorngv mbuox si on
meih nyei tin hungh zoux hungh mi aqv
muangx maah
 meih nyei siouv gaeng mienh heuc mbui
 lomh nzoih njien youh nyei baaux nzung
   ziouv  nzuonx si on wuov zanc
 ninh mbuo ganh nyei m zing zungv duqv buatc
ye lu saa lem nyei ndau huaang aac
 lomh nzoih cuotv qiex baaux nzung
 weic zuqc ziouv tengx ninh nyei baeqc fingx jaiv nzauh
 ninh yaac zuoqc ye lu saa lem
ziouv oix yiem maanc guoqv mienh nyei nza hmien longc ninh maaih qaqv nyei cing nzengc buoz
 yiem jomc lungh ndiev nyei mienh ziouc buatc mbuo nyei tin hungh nyei njoux en
mingh aqv
 mingh aqv
 leih mbaa mbi lon cuotv mingh maah
 maiv dungx muoqv zuqc maaih uix nyei ga naaiv
 yiem naaic gu nyuoz cuotv mingh
 meih mbuo gaeng ziouv nyei jaa dorngx nyei mienh oix zuqc saax ganh cing nzengc
meih mbuo maiv zuqc huaang huaang zaang zaang nyei cuotv
 yaac maiv zuqc biaux maengc
 weic zuqc ziouv oix yiem meih mbuo nyei wuov ndaangc mingh
 i saa laa en nyei tin hungh oix yiem meih mbuo nyei nqa haav nqaang beu jienv meih mbuo
mangc maah
 yie nyei bou oix longc cong mengh zoux nyungc nyungc
 ninh oix duqv mienh taaih
 duqv mienh ceng
 taaih faaux hlang
mienh camv buatc ninh ziouc haeqv ninh mbuo gamh nziex weic zuqc ninh nyei hmien mueic waaic
 buatc maiv hnangv mienh
 ninh nyei fangx zeiv yaac waaic nzengc
 maiv hnangv mienh nyei fangx
ninh ziouc haeqv ziex guoqv mienh gamh nziex
 hungh diex oix weic ninh nqapc jienv nzuih
 weic zuqc maiv maaih mienh mbuox jiex nyei
 ninh mbuo duqv buatc
 ninh mbuo maiv haiz jiex nyei
 ninh mbuo yaac haih bieqc hnyouv
