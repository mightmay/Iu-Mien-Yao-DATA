yiem lungh nyei zuangx fin mienh aah
 oix zuqc ceng ziouv
  oix zuqc ceng ziouv  nyei njang laangc caux qaqv
oix zuqc ceng ziouv puix ninh njang laangc nyei mbuox
 oix zuqc zaangc ziouv weic ninh cing nzengc nyei mbuox njang laangc haic
ziouv nyei sing qiex yiem wuov koiv gu nguaaic
 njang laangc nyei tin hungh nyei qiex mbui hnangv mba ong mbui nor
   ziouv  nyei sing qiex aengv buangv koiv
ziouv nyei sing qiex maaih domh qaqv
   ziouv nyei sing qiex maaih haangh daauh hlo haic
ziouv nyei qiex wuotv nauv si ndaa zongh ndiangx
   ziouv wuotv nauv le mbaa norn nyei si ndaa zongh ndiangx
ninh bun le mbaa norn geh dongz hnangv ngongh dorn ndiuh lungh
 yaac bun si li on mbong dongz hnangv hieh ngongh gouv caan biu nor
ziouv nyei sing qiex njopc cuotv benx douz mbietc
ziouv nyei sing qiex ndanc dongz deic bung huaang
   ziouv nqamv dongz kaa ndetc nyei deic bung huaang
ziouv nyei qiex ndanc domh mba ong zuei ndiangx
 yaac bun lomc nyei ndiangx normh bioh nzengc
 yiem ninh nyei singx dinc nyei yietc zungv mienh yaac heuc jienv
njang laangc
ziouv zueiz jienv weic gunv mbiungc suiv imx
   ziouv zueiz jienv weic
 yietc liuz zoux hungh
tov ziouv ceix qaqv bun ninh nyei baeqc fingx
 tov ziouv ceix fuqv bun ninh nyei mienh duqv baengh orn
