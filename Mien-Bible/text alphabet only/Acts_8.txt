naaiv deix mienh daix saa te fen
 saulo yaac a hneiv nyei
 dongh wuov hnoi mienh jiez gorn zoux doqc hoic ye lu saa lem zingh nyei jiu baang mienh kouv haic
 cuotv liuz gong zoh mbuo
 sienx yesu nyei mienh yietc zungv biaux nzaanx
 mingh yiem yu ndie saengv caux saa maa lie saengv
maaih deix gan longx tin hungh nyei mienh dorh saa te fen nyei sei mingh zangx
 hnyouv nzauh haic
 njiec qaqv nyiemv mbiouh mbiouh nyei
mv baac saulo oix mietc jiu baang
 ninh ziouc zueih biauv lorz sienx yesu nyei mienh m jangc m sieqv zorqv tor mingh wuonx jienv loh
biaux nzaanx wuov deix sienx yesu nyei mienh mingh taux haaix
 ninh mbuo zunh jienv kuv fienx mingh
filipv mingh taux saa maa lie saengv nyei yietc norm zingh zunh mbuox mienh giduc se dongh yesu
zuangx mienh haiz filipv gorngv nyei waac yaac buatc ninh zoux cuotv mbuoqc horngh haic nyei sic
 ninh mbuo ziouc longx longx nyei muangx
hieh guaiv mienv yiem mienh nyei sin ngaauv ngaauv nyei heuc jienv cuotv
 zaux mbai zaux waaic nyei mienh duqv zorc longx camv haic
wuov norm zingh nyei mienh ziouc njien youh orn lorqc haic aqv
maaih dauh mienh
 mbuox heuc simon
 yiem wuov norm zingh zoux faatv lauh deix aqv
 bun saa maa lie mienh mbuoqc horngh haic ninh
 ninh ceng ninh ganh se yietc dauh zoux hlo nyei mienh
maiv gunv haaix horngh mienh
 yietc zungv oix muangx ninh nyei waac
 ninh mbuo gorngv
naaiv laanh mienh maaih yiem tin hungh daaih nyei qaqv
 se dongh mienh heuc
  domh qaqv  wuov dauh
simon zoux faatv bun mienh mbuoqc horngh haic
 ninh mbuo ziouc gan ninh lauh aqv
mv baac filipv zunh kuv fienx gorngv tin hungh daaih zoux ziouv gunv mienh yaac gorngv yesu giduc nyei jauv louc
 zuangx mienh sienx ninh nyei waac
 liemh m jangc m sieqv jiex wuom nyei leiz nzengc
simon ganh yaac sienx
 ninh jiex liuz wuom nyei leiz
 ninh zanc zanc gan jienv filipv mingh yaac mbuoqc horngh haic filipv zoux nyei domh jangx hoc caux mbuoqc horngh nyei sic
gong zoh mbuo yiem ye lu saa lem zingh haiz gorngv saa maa lie mienh zipv duqv tin hungh nyei doz mi aqv
 ninh mbuo ziouc paaiv bide caux yo han mingh ninh mbuo wuov
bide caux yo han mingh taux
 ziouc tengx sienx nyei mienh daux gaux
 tov tin hungh bun ninh mbuo zipv singx lingh
weic zuqc singx lingh maiv gaengh njiec caux haaix dauh yiem
 mienh kungx dengv ziouv yesu nyei mbuox jiex wuom nyei leiz hnangv
bide caux yo han longc buoz maan jienv ninh mbuo
 dauh dauh ziouc duqv zipv singx lingh mi aqv
simon buatc gong zoh mbuo longc buoz maan jienv mienh
 yaac buatc tin hungh ceix singx lingh bun ninh mbuo
 ninh ziouc dorh nyaanh daaih oix bun bide caux yo han
ninh gorngv
tov meih mbuo bun naaiv nyungc qaqv yie
 bun yie haih longc buoz maan haaix dauh
 wuov dauh ziouc duqv zipv singx lingh
bide dau ninh
laaix meih hnamv daaih haih longc zinh nyaanh maaiz duqv tin hungh nyei zingh nyeic
 meih caux meih nyei zinh nyaanh yietc zungv zuqc mietc maah
meih yiem yie mbuo nyei gong maiv maaih meih nyei buonc
 weic zuqc tin hungh buatc meih nyei hnyouv maiv zingx
meih oix zuqc goiv hnyouv guangc nzengc naaiv nyungc waaic haic nyei za eix
 meih yiem hnyouv hnamv cuotv naaiv deix waaic sic mv baac meih oix zuqc daux gaux tov
 nziex ziouv haih guangc nqoi bun meih mv bei
yie buatc meih nyei hnyouv ba laqc mueic jieqv haic
 zuqc zuiz ndoh jienv aqv
simon gorngv mbuox bide caux yo han
tov meih mbuo tengx yie daux gaux tov ziouv maiv dungx bun yie zuqc hnangv meih mbuo gorngv wuov nor oc
bide caux yo han zoux liuz zorng zengx yaac zunh liuz ziouv nyei doz
 ninh mbuo nzuonx ye lu saa lem zingh
 nzuonx wuov zanc ninh mbuo yangh saa maa lie saengv nyei camv norm laangz zunh jienv kuv fienx nzuonx
maaih dauh ziouv nyei fin mienh daaih mbuox filipv
oix zuqc mingh naamh bung maengx
 yiem ye lu saa lem zingh mingh gaasaa zingh wuov diuh jauv
naaiv diuh jauv jiex deic bung huaang
