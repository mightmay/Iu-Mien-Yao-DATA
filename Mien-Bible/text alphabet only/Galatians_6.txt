zuangx gorx youz aac
 se gorngv zorqv duqv haaix dauh dorngc haaix nyungc zuiz
 meih mbuo ei singx lingh zoux nyei mienh oix zuqc longc suonc hnyouv dorh ninh nzuonx daaih zoux horpc
 mv baac meih mbuo oix zuqc faix fim
 nziex ganh yaac zuqc nduov zoux dorngc
haaix dauh maaih haaix nyungc sic oix zuqc laanh tengx laanh ndaam
 hnangv naaic meih mbuo ziouc ei jienv giduc nyei lingc zoux
haaix dauh maiv zeiz longc jienv nyei mienh mv baac taaih ganh zoux longc jienv nyei mienh nor
 wuov dauh kungx nduov ganh hnangv
gorqv mienh oix zuqc zaah ganh zoux nyei sic
 zoux duqv longx
 ninh ziouc haih a hneiv ganh yaac maiv zuqc dorh mingh beiv ganh dauh zoux nyei
weic zuqc gorqv mienh maaih gorqv mienh nyei buonc oix zuqc ndaam
haaix dauh duqv mienh njaaux giduc nyei doz
 ninh maaih nyei nyungc nyungc longx nyei ga naaiv oix zuqc bun njaaux ninh wuov dauh duqv juangc jienv longc
maiv dungx nduov ganh
 maiv maaih haaix dauh haih nduov duqv tin hungh
 mienh zuangx haaix nyungc ziouc siou duqv wuov nyungc
se gorngv mienh sueih ganh nyei hnyouv hanc zoux se hnangv zuangx nyim njiec ndau nor
 siou daaih nyei se bun ninh zuqc daic
 mv baac mienh ei singx lingh zuangx
 singx lingh ziouc bun ninh siou daaih nyei se yietc liuz nyei maengc
zoux kuv sic
 maiv dungx hnyouv namx
 se gorngv mbuo maiv tuix nor
 taux ziangh hoc mbuo ziouc maaih siou sengh
hnangv naaic
 haaix zanc maaih qangx
 mbuo oix zuqc zoux kuv sic tengx zuangx mienh
 lengc jeiv nyei oix zuqc tengx weic sienx yesu benx yietc biauv mienh wuov deix
meih mbuo mangc gaax
 yie longc yie ganh nyei buoz fiev nzaangc ndongc naaiv hlo bun meih mbuo
dongh oix douh ganh duqv hmien minc wuov deix oix aapv meih mbuo jiex gaatv nyei leiz
 ninh mbuo hnangv naaiv nor zoux se weic zuqc maiv oix weic giduc nyei ziepc nzaangc jaax zuqc mienh zoux doqc ninh mbuo
maiv gunv ninh mbuo ganh jiex gaatv nyei leiz
 ninh mbuo zungv maiv ei leiz latc zoux
 ninh mbuo kungx oix meih mbuo jiex gaatv nyei leiz weic bungx waac maux gorngv meih mbuo jiex gaatv nyei leiz mi aqv hnangv
mv baac yie ganh zungv maiv oix bungx waac maux
 cuotv liuz bungx waac maux gorngv mbuo nyei ziouv yesu giduc nyei ziepc nzaangc jaax
 se laaix ziepc nzaangc jaax baamh gen zuqc ding daic
 baamh gen nyei yietc zungv ziouc guen maiv zuqc yie
 yie yaac zuqc ding daic ziouc guen maiv zuqc baamh gen
jiex gaatv nyei leiz fai maiv jiex se maiv longc jienv
 longc jienv nyei se zoux siang zeix daaih nyei mienh
tov tin hungh ceix baengh orn yaac korv lienh yietc zungv gan naaiv nyungc leiz nyei mienh
 aengx caux tin hungh nyei zien i saa laa en mienh
setv mueiz yie oix gorngv
 yangh naaiv jiex maiv dungx bun haaix dauh la nyauv yie
 weic zuqc yie nyei sin maaih naanx hnangv maaih yienx bun cing yie zoux yesu nyei nouh
gorx youz aac
 tov mbuo nyei ziouv yesu giduc ceix en bun meih mbuo zuangx mienh
  aamen
