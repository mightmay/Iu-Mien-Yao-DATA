yie oix meih mbuo hiuv duqv mbuo nyei muoc
 fe mbi
 ninh tengx ken ke lie jiu baang zoux gong fu sux
tov meih mbuo ziux meih mbuo sienx ziouv
 longx longx zipv ninh hnangv horpc zuqc zipv tin hungh nyei mienh nor
 ninh qiemx zuqc haaix nyungc
 tov meih mbuo tengx
 weic zuqc ninh tengx jiex mienh camv yaac liemh yie tengx
yie jangx taux bitc sinx laa caux aa kuin laa
 caux yie juangc giduc yesu nyei gong zoux nyei mienh
ninh mbuo maiv longc maengc nyei njoux yie
 yie za gengh laengz zingh ninh mbuo
 yaac maiv daan yie hnangv
 janx nyei zuangx jiu baang yaac laengz zingh ninh mbuo
yie yaac jangx taux yiem ninh mbuo nyei biauv gapv zunv zoux leiz baaix wuov norm jiu baang
 yaac jangx taux yie hnamv nyei doic e be ne tatv
 yiem esie saengv ninh sienx giduc ndaangc jiex
yie yaac jangx taux tengx meih mbuo zoux gong kouv nyei wuov dauh maa li yaa
yie yaac jangx taux caux yie juangc yiutai fingx yaac caux yie zuqc wuonx jiex loh wuov deix an ndo ni katv caux yu ni atc
 zuangx gong zoh hiuv duqv ninh mbuo mengh dauh longx nyei
 ninh mbuo sienx giduc ndaangc yie
yie yaac jangx taux yie hnamv haic sienx ziouv nyei gorx youz doic am paa li aa tatv
yie yaac jangx taux u mbaa natv
 caux mbuo juangc giduc nyei gong zoux wuov dauh
 yaac jangx taux yie hnamv nyei gorx youz doic saa taa kitv
yie yaac jangx taux zuqc seix jiex yaac zoux duqv horpc giduc nyei hnyouv wuov dauh aa ben letv
 yaac jangx taux aa litv to mbu latv yietc biauv mienh
yie yaac jangx taux caux yie juangc yiutai fingx wuov dauh he lo ndi on
 yaac jangx taux naa sitv satc biauv zong sienx yesu nyei gorx youz
yie jangx taux qaqv tengx ziouv zoux gong wuov deix i dauh m sieqv dorn
 di fe naa caux di fo saax
 yaac jangx taux yie hnamv nyei doic besitc
 dongh tengx ziouv zoux gong kouv wuov dauh dorc
yie yaac jangx taux ziouv yesu lengc jeiv nyei ginv daaih zoux ninh nyei gong wuov dauh lufatv
 yaac jangx taux lufatv nyei maa
 ninh goux yie hnangv goux ninh ganh nyei dorn nor
yie yaac jangx taux aa sinx ki tatv
 faa le gon
 hemetv
 batc lo mbatc
 hemaatv aengx caux ninh mbuo yiem nyei yietc zungv gorx youz
yie yaac jangx taux fi lo lo gatc
 yulie
 ne le atc caux ninh nyei muoc
 yaac jangx taux o lim batc aengx caux ninh mbuo yiem yietc zungv sienx yesu nyei mienh
meih mbuo oix zuqc zoux hnyouv cing nzengc
 laanh caux laanh zom hmien naaic baengh orn
 giduc nyei zuangx jiu baang yaac jangx taux meih mbuo
gorx youz aac
 yie tov
 meih mbuo mbungh jienv dongh nduov mienh bun nqoi wuov deix mienh
 ninh mbuo oix nduov meih mbuo sienx dorngc
 maiv doix meih mbuo hoqc jiex nyei leiz
 oix zuqc simv nqoi ninh mbuo
weic zuqc naaiv nyungc mienh maiv fu sux mbuo nyei ziouv giduc
 ninh mbuo kungx douh ganh duqv longx hnangv
 ninh mbuo gorngv waac mbiaangc
 waac gaam
 nduov zuqc hnyouv liangv nyei mienh
zuangx mienh haiz gorngv meih mbuo ei kuv fienx zoux
 yie ziouc a hneiv haic meih mbuo
 yie oix meih mbuo maaih cong mengh hiuv duqv haaix nyungc longx
 mv baac waaic nyei jauv
 meih mbuo oix zuqc zoux hnangv mienh hngongx mienh nor
ceix baengh orn nyei tin hungh siepv siepv nyei oix ndamc saadaan yiem meih mbuo nyei zaux ndiev huv nzengc
 tov ziouv yesu giduc zanc zanc ceix en bun meih mbuo
caux yie juangc gong zoux wuov dauh ti mo tai yaac jangx taux meih mbuo
 caux yie juangc yiutai fingx nyei lu si atc
 yaasonx caux so si baa te yaac jangx taux meih mbuo
 te ti atc
 tengx baulo fiev naaiv zeiv fienx
 mbuo lomh nzoih sienx giduc
 yie ziouc jangx taux meih mbuo
zipv yie yaac bun zuangx jiu baang yiem ninh nyei biauv gapv zunv wuov dauh gaai atc jangx taux meih mbuo
 goux naaiv norm zingh nyei nyaanh wuov dauh e latv tatv caux mbuo nyei gorx youz
 kaan tatv
 yaac jangx taux meih mbuo
tov mbuo nyei ziouv yesu giduc zanc zanc ceix en bun meih mbuo zuangx mienh
 aamen
mbuo oix zuqc lomh nzoih ceng tin hungh
 yie zunh kuv fienx gorngv yesu giduc nyei jauv louc
 ei naaiv kuv fienx
 tin hungh haih bun meih mbuo sienx duqv wuonv
 naaiv kuv fienx gem jienv ziex gitv lungh ndiev
mv baac ih zanc yietc liuz ziangh jienv nyei tin hungh mbuox ninh nyei douc waac mienh fiev daaih gorngv mbiaangx yaangh nzengc bun maanc guoqv mienh hiuv
 hnangv naaic
 ninh mbuo haih sienx yaac haih ei jienv ninh nyei waac zoux
weic naaiv mbuo oix zuqc ceng cong mengh jiex nyei nduqc dauh tin hungh
 se yesu giduc bun mbuo yietc liuz ceng taux maanc gouv maanc doic
 aamen
