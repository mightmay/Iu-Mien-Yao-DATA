wuov norm leiz baaix nyei da yietv hnoi nziouv nyei
 lungh zungv maiv gaengh njang
 makv ndaa laa mungv nyei maa li yaa mingh wuov zouv
 buatc mbaeqc zouv gaengh wuov kuaaiv la bieiv tui nqoi mi aqv
maa li yaa ziouc tiux mingh mbuox simon bide caux yesu hnamv wuov dauh sai gorx
ninh mbuo zorqv ziouv cuotv zouv mi aqv
 yie mbuo yaac maiv hiuv duqv ninh mbuo dorh mingh an haaix
bide caux wuov dauh sai gorx ziouc mingh mangc
ninh mbuo i dauh tiux mingh mv baac wuov dauh sai gorx tiux gauh siepv
 taux zouv ndaangc
ninh ndoqv njiec ciepv mangc gu nyuoz
 buatc la maah ndie yiem wuov mv baac ninh maiv bieqc
simon bide nqa haav taux
 baeng zaqc nyei bieqc zouv gu nyuoz
 ninh buatc la maah ndie an jienv wuov
yaac buatc beu m nqorngv wuov kuaaiv ndie njunc jienv ganh an norm dorngx
 maiv caux la maah ndie an
taux ndaangc wuov dauh sai gorx yaac gan jienv bieqc
 ninh buatc liuz yaac sienx
ninh mbuo corc maiv mengh baeqc ging sou fiev jienv yesu oix zuqc daic mingh aengx nangh daaih wuov deix waac
ninh mbuo i dauh sai gorx ziouc nzuonx ninh mbuo nyei biauv mi aqv
mv baac maa li yaa souv jienv wuov zouv ga hlen nyiemv
 nyiemv jienv aengx ndoqv njiec mangc zouv gu nyuoz
buatc i dauh fin mienh zuqv jienv lui baeqc zueiz jienv zinh ndaangc yesu nyei sei yiem wuov norm dorngx
 maaih dauh zueiz m nqorngv wuov bung
 maaih dauh zueiz zaux wuov bung
fin mienh naaic
dorc aac
 meih zoux haaix nyungc nyiemv
 ninh dau
ninh mbuo zorqv yie nyei ziouv mingh mi aqv
 dorh mingh an haaix yie yaac maiv hiuv
maa li yaa gorngv liuz naaiv deix waac ninh huin nzuonx buatc yesu souv jienv wuov ndau
 mv baac liemh maiv hiuv duqv se yesu
yesu naaic
dorc aah
 meih zoux haaix nyungc nyiemv
 meih lorz haaix dauh
 maa li yaa laaic yesu zoux goux huingx nyei mienh ziouc gorngv
gorx aah
 se gorngv meih dorh ninh mingh an haaix
 tov mbuox yie hiuv oc
 yie ziouc mingh zorqv ninh daaih
yesu gorngv
maa li yaa aac
 maa li yaa ziouc huin mingh longc hipv lu waac gorngv
lapv mbo ni aah
eix leiz se 
sai diex aah
yesu gorngv mbuox ninh
maiv dungx nanv yie
 weic zuqc yie maiv gaengh faaux zaangc diex wuov
 meih nzuonx mingh mbuox yie nyei gorx youz yie oix faaux yie nyei die wuov
 yie nyei die yaac zoux meih mbuo nyei die
 ninh yaac zoux yie nyei tin hungh yaac zoux meih mbuo nyei tin hungh
makv ndaa laa mungv nyei maa li yaa ziouc mingh mbuox sai gorx mbuo
yie duqv buatc liuz ziouv aqv
 ninh aengx gorngv dongh yesu mbuox ninh gorngv wuov deix waac bun sai gorx mbuo muangx
wuov hnoi
 se wuov norm leiz baaix nyei da yietv hnoi
 nziemx yaangh nyei ziangh hoc
 sai gorx mbuo gapv zunv wuov qongx biauv forv jienv gaengh
 weic zuqc ninh mbuo gamh nziex zoux hlo wuov deix yiutai mienh
 yesu daaih souv jienv ninh mbuo nyei mbu ndongx mbuox ninh mbuo
meih mbuo baengh orn aqv oc
yesu hnangv naaiv nor gorngv liuz
 ninh bun ninh nyei buoz caux ninh nyei la nyaapv ninh mbuo mangc
 sai gorx mbuo buatc liuz ziouv
 ninh mbuo ziouc za gengh orn lorqc haic aqv
yesu aengx gorngv mbuox ninh mbuo
meih mbuo baengh orn aqv oc
 yie nyei die hnangv haaix nor paaiv yie mingh
 yie yaac hnangv wuov nor paaiv meih mbuo mingh
gorngv liuz
 yesu hungx jienv ninh mbuo biomv qiex yaac gorngv
meih mbuo zipv jienv singx lingh maah
se gorngv meih mbuo guangc haaix dauh nyei zuiz
 wuov dauh nyei zuiz ziouc duqv guangc liuz aqv
 se gorngv meih mbuo maiv guangc haaix dauh nyei zuiz
 wuov dauh nyei zuiz ziouc maiv duqv guangc
ziepc nyeic dauh sai gorx maaih dauh heuc tomatv
 dongh mienh heuc sung gu nguaaz wuov dauh
 yesu daaih wuov zanc
 tomatv maiv caux ninh mbuo yiem
wuov deix sai gorx ziouc mbuox ninh
yie mbuo duqv buatc liuz ziouv aqv
 tomatv dau ninh mbuo
se gorngv yie maiv duqv buatc ninh nyei buoz nyei ding hanh
 yie nyei buoz ndoqv maiv duqv coqv ninh nyei ding kuotv
 yie nyei buoz yaac maiv duqv nzuiz la nyaapv nyei cang kuotv
 yie zungv maiv sienx
nqa haav yietc norm leiz baaix
 sai gorx mbuo aengx gapv zunv yiem wuov norm biauv
 tomatv yaac caux ninh mbuo yiem
 gaengh yaac forv jienv nyei
 yesu aengx daaih souv jienv ninh mbuo mbu ndongx yaac gorngv
meih mbuo baengh orn aqv oc
yesu ziouc mbuox tomatv
longc meih nyei buoz ndoqv hluo yie nyei buoz mangc gaax
 aengx sung meih nyei buoz nzuiz yie nyei la nyaapv nyei cang kuotv maah
 maiv dungx hlungh hluotv
 gunv sienx aqv
tomatv gorngv
yie nyei ziouv
 yie nyei tin hungh aah
yesu gorngv mbuox ninh
weic zuqc meih duqv buatc liuz yie meih cingx daaih sienx
 maiv buatc jiex yie mv baac sienx yie wuov deix gengh orn lorqc haic
yesu dorng jienv sai gorx mbuo aengx zoux mbuoqc horngh nyei jangx hoc camv nyei
 mv baac maiv duqv fiev njiec naaiv buonv sou
fiev jienv naaiv deix se weic bun meih mbuo sienx yesu zoux giduc yaac zoux tin hungh nyei dorn
 weic zuqc meih mbuo sienx ninh
 meih mbuo ziouc duqv yietc liuz nyei maengc
