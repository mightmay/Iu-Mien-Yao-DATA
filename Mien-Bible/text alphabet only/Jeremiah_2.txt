yie zipv ziouv  nyei waac gorngv
meih oix zuqc mingh zunh bun yiem ye lu saa lem nyei mienh muangx haiz naaiv deix waac
  ziouv  hnangv naaiv gorngv
+ yie jangx duqv meih hnyangx jeiv lunx nyei ziangh hoc meih ndongc haaix hnamv yie
 zoux siang mbuangz wuov zanc meih hnamv haic yie
 meih yaac gan yie jiex deic bung huaang
 jiex maiv zuangx jiex ga naaiv nyei deic bung
i saa laa en benx ziouv  nyei cing nzengc nyei buonc
 benx ninh siou daaih nyei daauh torngx biouv
 haaix dauh nyanc ziouc dorngc zuiz
 yaac zuqc ciouv nyei zeqc naanc
 naaiv se ziouv  gorngv nyei waac
yaakopv nyei zeiv fun aah
 i saa laa en zeiv fun nyei fingx fingx mienh aah
 oix zuqc muangx ziouv  nyei waac
   ziouv  hnangv naaiv gorngv
meih mbuo nyei ong taaix buatc yie dorngc haaix nyungc ninh mbuo cingx daaih leih go yie
 ninh mbuo mingh gan maiv lamh longc nyei ga naaiv
 ninh mbuo ganh ziouc maiv lamh longc aqv
ninh mbuo maiv gorngv
  ziouv yiem haaix
 dongh dorh yie mbuo cuotv i yipv deic bung
 yienz yie mbuo jiex deic bung huaang
 maaih ndau huaang
 kuotv ndo nyei deic bung
 se deic bung haanz
 mapv hmuangx nyei dorngx
 maiv maaih mienh jiex
 maiv maaih haaix dauh mienh yiem nyei deic bung
yie dorh meih mbuo bieqc norm ndau touv longx nyei deic bung
 bun meih mbuo a hneiv nyanc deic bung nyei biouv caux cuotv daaih longx nyei ga naaiv
 mv baac meih mbuo bieqc daaih wuov zanc meih mbuo bun yie nyei deic bung maaih uix
 yaac bun yie nzipc nyei buonc benx gamh nziev nyei ga naaiv
sai mienh zungv maiv naaic
  ziouv yiem haaix
  njaaux leiz wuov deix maiv hiuv duqv yie
 zoux hlo nyei mienh ngaengc jienv yie
 douc waac mienh kaux mbaa an zienh douc waac
 yaac gan tengx maiv duqv haaix nyungc nyei ga naaiv
ziouv gorngv
weic naaiv yie aengx caux meih mbuo nzaeng
 yaac oix caux meih mbuo nyei zeiv fun nzaeng
meih mbuo gunv mingh taux saibatckoiv nzou mangc gaax
 fai paaiv mienh mingh ke ndaa zaah mangc longx
 mangc gaax maaih jiex naaiv nyungc sic fai
maaih haaix norm guoqv nyei mienh tiuv jiex ninh mbuo nyei zienh fai
 maiv gunv naaiv deix zienh se maiv zien
 mv baac yie nyei baeqc fingx zorqv ninh mbuo nyei njang laangc yienc tengx maiv duqv haaix nyungc nyei ga naaiv
zuangx lungh aah
 oix zuqc gamh nziex haic
 zuqc haeqv nyanh nyanh nyei
 naaiv se ziouv  gorngv nyei waac
weic zuqc yie nyei baeqc fingx zoux i nyungc orqv sic
 ninh mbuo guangc yie
 se guangc wuom daaih nyei zingv
 yaac weic ganh zuqc cuotv siou wuom nyei kuotv
 benx mbaaix nyei siou wuom dorngx
 maiv haih siou maiv duqv wuom
i saa laa en benx nouh fai
 se yiem biauv cuotv seix nyei bou fai
 wuov nyungc ninh weic haaix diuc benx caangv daaih nyei ga naaiv
sienh njunh ninh
 njunh duqv mbui nyei
 ninh mbuo bun ninh nyei deic bung benx ndau huaang
 ninh nyei zingh zuqc baaic waaic
 maiv maaih haaix dauh yiem
maiv daan mbuoqc naaiv
 memfitv mienh caux taa baan hetc mienh mborqv meih nyei m nqorngv baengh mbaaix
meih zuqc naaiv deix sic se laaix meih ganh maiv zeiz
 weic zuqc ziouv
 meih nyei tin hungh
 dorh meih gan jauv mingh wuov zanc
 meih guangc ninh
ih zanc meih mingh i yipv deic bung weic duqv haaix nyungc
 se weic hopv nai aa ndaaih nyei wuom
 fai meih mingh atc si lie deic bung weic duqv haaix nyungc
 weic oix hopv yu fe ditc ndaaih nyei wuom fai
meih zoux nyei orqv sic oix mborqv njaaux meih
 meih ngaengc jienv doz oix gox meih
 meih oix zuqc hiuv
 oix zuqc buatc
 meih guangc ziouv
 meih nyei tin hungh
 benx orqv sic caux im nyei sic
 meih yaac maiv maaih hnyouv taaih yie
 nernh jiex nyei ziouv tin hungh hnangv naaiv gorngv
zinh ndaangc loz hnoi meih wuotv meih nyei ndiangx gaaz nauv
 yaac cutv ndutv ndoh meih nyei hlaang
 meih yaac gorngv
  yie maiv fu sux meih aqv
  meih zungv yiem norm norm mbong hlang
 caux diuh diuh ndiangx nyiemz ga ndiev
 gueic njiec baaix zienh
yie zuangx meih benx gauh longx jiex nyei a ngunc hmei
 benx zien buonv nzengc
 wuov nyungc meih hnangv haaix nor gunv zoux gunv waaic
 benx hieh a ngunc hmei
maiv gunv meih longc nzie wuom nzaaux yaac longc sa mbu camv
 guoqv meih wuov deix zoux dorngc nyei zuiz corc yiem yie nyei nza hmien hinc cuotv nyei
 naaiv se ziouv tin hungh  gorngv nyei waac
meih hnangv haaix nor haih gorngv
  yie maiv maaih uix
 yie maiv gan mbaa an zienh 
 mangc meih yiem horngz zaangc nyei jauv maah
 meih ziouc hiuv duqv meih zoux haaix nyungc
 meih hnangv dauh lorh torh zeic tiux jiex naaiv jiex wuov
hnangv hieh lorh nyeiz guenx yiem deic bung huaang saeng haic ziouc hnomv nziaaux
 ninh ndongc naaic oix
 haaix dauh haih laanh duqv ninh
 haaix dauh lorz ninh
 maiv zuqc lorz kouv
 doix ninh saeng nyei hnoi nyieqc ninh mbuo haih lorz buatc aqv
maiv dungx zunc taux zaux huv
 yaac maiv dungx bun meih nyei jaang nqaatv
 mv baac meih gorngv
  maiv lamh hnamv aqv
 yie hnamv nyiec nyei zienh
 yie oix mingh gan ninh mbuo
hnangv janx zaqc zuqc zorqv daaih ziouc baaic hmien
 i saa laa en nyei zeiv fun hnangv wuov nor oix zuqc baaic hmien
 se ninh mbuo ganh
 ninh mbuo nyei hungh diex
 ninh mbuo zoux hlo nyei mienh
 ninh mbuo nyei sai mienh caux ninh mbuo nyei douc waac mienh
ninh mbuo gorngv mbuox ndiangx
  meih zoux yie nyei die
  aengx gorngv mbuox la bieiv
  meih yungz yie daaih
  ninh mbuo huin diqc daanz bun yie
 maiv huin hmien
 mv baac buangh zuqc kouv naanc nyei ziangh hoc ninh mbuo gorngv
  jiez daaih njoux yie mbuo maah
mv baac meih weic ganh zoux daaih nyei zienh yiem haaix
 se gorngv ninh mbuo haih njoux meih
 meih buangh zuqc kouv naanc nyei ziangh hoc heuc ninh mbuo jiez daaih maah
 yu ndaa aah
 meih nyei zingh mbu ziex
 meih nyei zienh mbuoqc wuov
meih mbuo weic haaix diuc ngopv yie
 meih mbuo yietc zungv ngaengc jienv yie
   ziouv  hnangv naaiv gorngv
yie mborqv meih mbuo nyei naamh nyouz
 ninh mbuo yaac maiv muangx yie njaaux
 meih mbuo ganh nyei nzuqc ndaauv mietc meih mbuo nyei douc waac mienh hnangv sienh nor
 oix zoux mietc
meih mbuo naaiv doic mienh aah
 muangx longx ziouv  nyei waac maah
yie weic i saa laa en benx deic bung huaang
 fai hnangv mapv hmuangx nyei deic bung fai
 wuov nyungc yie nyei baeqc fingx weic haaix diuc gorngv
  yie mbuo zoux bungx nqoi nyei mienh
 yie mbuo maiv aengx daaih lorz meih aqv 
sieqv haih la kuqv ninh nyei siou setv fai
 fai siang mbuangz haih la kuqv ninh zorng sin nyei ga naaiv
 mv baac yie nyei baeqc fingx la kuqv yie nyei hnoi zungv saauv maiv hingh
meih za gengh haih daav za eix lorz mienh hnamv
 zungv njaaux waaic nyei m sieqv dorn hiuv duqv meih nyei za eix
meih nyei lui juoqv buatc guoqv jienv maiv zoux dorngc nyei mienh jomc mienh nyei nziaamv
 meih yaac maiv zeiz buatc ninh mbuo borngz bieqc meih nyei biauv
 maiv gunv maaih naaiv deix yietc zungv sic
meih gorngv
  yie maiv zoux dorngc haaix nyungc
 tin hungh ga qiex fiu mi aqv
 maiv qiex jiez yie aqv
  mangc maah
 yie zungv oix bun meih zuqc siemv zuiz
 weic zuqc meih gorngv
  yie maiv baamz zuiz
meih hungh hec saau mingh saau daaih tiuv meih nyei jauv
 meih zungv oix zuqc i yipv mienh bun meih nyaiv hnangv zinh ndaangc atc si lie mienh bun meih nyaiv nor
meih yaac oix longc buoz buang jienv m nqorngv yiem i yipv deic bung cuotv daaih
 weic zuqc ziouv nqemh meih kaux wuov deix
 meih maiv haih bangc ninh mbuo duqv longx jienv faaux
