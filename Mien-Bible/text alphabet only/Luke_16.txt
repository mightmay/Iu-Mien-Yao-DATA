yesu gorngv mbuox ninh nyei sai gorx
maaih dauh butv zoih mienh
 mienh aengx daaih gox ninh gorngv
 ninh nyei gunv gong mienh la guaih zaaux ninh nyei zinh nyaanh
ninh ziouc heuc ninh nyei gunv gong mienh daaih naaic
  yie haiz mienh gorngv meih naaiv deix sic hnangv haaix nor
 zorqv nzengc meih gunv gong nyei zaeqv daan daaih bun yie mangc gaax maah
 yiem naaiv mingh meih maiv duqv zoux yie nyei gunv gong mienh aqv
wuov dauh gunv gong mienh yiem hnyouv hnamv
  yie oix zuqc hnangv haaix nor zoux
 yie nyei ziouv maiv longc yie zoux gong aqv
 yie wetv ndau
 youc maiv maaih qaqv
 tov nyanc
 yie yaac diev maiv duqv nyaiv
 yie hiuv duqv horpc zuqc hnangv haaix nor zoux
 nqa haav naaiv nyungc gong yie maiv duqv zoux mv baac corc haih maaih deix mienh zipv yie yiem ninh mbuo nyei biauv
ninh ziouc heuc qiemx ninh nyei ziouv nyei zaeqv wuov deix zoqc dauh
 zoqc dauh nyei daaih
 ninh naaic gaax da yietv dauh
  meih qiemx yie nyei ziouv nyei zaeqv mbu ziex
wuov dauh dau
  qiemx yietc baeqv tongv ga lanv youh
gunv gong mienh mbuox ninh
  naaiv meih nyei zaeqv daan
 nqongh zueiz njiec fiev hmz ziepc tongv hnangv
ninh aengx naaic da nyeic dauh
  meih ni
 qiemx mbu ziex
wuov dauh dau
  yietc baeqv mbuoqc cuqv
gunv gong mienh gorngv
  naaiv meih nyei zaeqv daan
 fiev betv ziepc mbuoqc hnangv
wuov dauh butv zoih mienh ziouc ceng hnyouv maiv zingx wuov dauh gunv gong mienh zoux duqv guai haic
 weic zuqc yiem naaiv lungh ndiev nyei mienh caux ninh mbuo ganh nyei wuov doic mienh zoux gauh guai jiex yiem njang zong wuov jauv mienh
yesu aengx gorngv
yie mbuox meih mbuo
 oix zuqc longc baamh gen maiv baengh fim nyei zinh nyaanh ziu gorx youz
 taux zinh nyaanh nzengc mi aqv
 meih mbuo ziouc duqv tin hungh zipv mingh yiem yietc liuz nyei biauv
haaix dauh yiem faix fiuv sic zoux duqv zingx
 yiem hlo nyei sic yaac zoux duqv zingx
 se gorngv faix fiuv sic zoux maiv zingx
 hlo nyei sic yaac zoux maiv zingx aqv
se gorngv baamh gen nyei zinh nyaanh meih mbuo goux maiv zingx
 haaix dauh oix bun meih mbuo goux zien zinh zoih
se gorngv meih mbuo goux ganh dauh nyei ga naaiv maiv zingx
 meih mbuo ganh horpc zuqc duqv nyei ga naaiv
 haaix dauh oix bun meih mbuo
maiv maaih haaix dauh haih zoux duqv i dauh ziouv nyei bou
 hnangv naaic ninh oix nzorng naaiv dauh
 oix hnamv wuov dauh
 maiv zei aeqv
 ninh oix taaih naaiv dauh
 oix mangc piex wuov dauh
 meih mbuo maiv haih dongh dangh zoux tin hungh nyei bou yaac zoux nyaanh nyei bou
faa li si mienh hnamv nyaanh
 ninh mbuo haiz yesu gorngv naaiv deix waac ninh mbuo ziouc kuh jatv haic yesu aqv
yesu ziouc gorngv mbuox ninh mbuo
meih mbuo zoux nyei sic bun mienh laaic meih mbuo zoux duqv horpc
 mv baac tin hungh hiuv duqv meih mbuo nyei hnyouv
 weic zuqc baamh mienh funx jaaix nyei
 ei tin hungh mangc se maiv zic zinh
mose nyei leiz caux tin hungh nyei douc waac mienh fiev daaih nyei sou mienh zunh jienv daaih taux yo han
 yiem naaic daaih
 zunh tin hungh nyei guoqv nyei kuv fienx
 mienh yaac caangv jienv bieqc tin hungh nyei guoqv
lungh caux ndau jiex nzengc corc gauh hungh hec leiz latc ndortv yietc dimv yietc waeqc nzaangc
haaix dauh leih ninh nyei auv aengx mingh longc siang auv
 ninh se hienx auv hnangv
 haaix dauh longc auv leih zoux auv
 wuov dauh se kungx hienx auv hnangv
maaih dauh domh butv zoih mienh zuqv ciouh zuqv dunc nyei lui houx hnangv
 hnoi hnoi nyanc orv hopv diuv njien youh haic
aengx maaih dauh ndortv naanc mienh
 mbuox heuc laa saa latv
 butv faang butv laaix buangv nzengc yietc sin
 mienh zanc zanc dorh ninh mingh taux wuov dauh butv zoih mienh nyei gaengh ndaangc
zuov hnaangx hmeiv ndortv nyanc
 juv yaac daaih mbiec ninh nyei faang
zoux gau
 naaiv dauh ndortv naanc mienh daic mi aqv
 fin mienh dorh ninh mingh caux ninh nyei ong taaix ngaeqv
 apc laa ham
 yiem
butv zoih mienh yaac daic mi aqv
 biopv jienv
ninh mingh yiem yiemh gen zuqc diev mun diev kouv
 ninh ziouc cau hmien buatc apc laa ham yiem go nyei
 yaac buatc laa saa latv caux apc laa ham yiem wuov
ninh ziouc heuc apc laa ham
  ong aah
 tov korv lienh yie
 mbuox laa saa latv daaih longc buoz ndoqv coqv wuom daaih ndiepv yie nyei mbietc laangh deix
 weic zuqc yiem naaiv douz buov jienv yie mun haic
 kouv haic
apc laa ham dau ninh
  fun aac
 meih oix zuqc jangx taux meih yiem seix zaangc wuov zanc meih nyungc nyungc yaac duqv longx haic
 laa saa latv yaac kungx duqv waaic nyei hnangv
 ih zanc laa saa latv duqv longx
 njien youh haic aqv
 daaux nzuonx meih ih zanc zuqc siouc kouv
corc aengx maaih nyungc
 maaih diuh domh zuonx maanc zungx ndo nqaeqv jienv
 haaix dauh yiem naaiv bung oix jiex meih mbuo wuov bung
 jiex maiv duqv
 haaix dauh yiem wuov bung oix jiex yie mbuo naaiv bung yaac jiex maiv duqv
butv zoih mienh aengx gorngv
  ong aac
 wuov nyungc tov meih paaiv laa saa latv mingh taux yie nyei die nyei biauv
yie corc maaih biaa muoz dorn yiem wuov
 tov bun laa saa latv mingh kuinx ninh mbuo maiv dungx daaih naaiv siouc kouv nyei dorngx
apc laa ham dau
  ninh mbuo zungv maaih mose caux tin hungh nyei douc waac mienh nyei sou niaa
 meih nyei muoz doic oix zuqc muangx ninh mbuo nyei waac
butv zoih mienh aengx dau apc laa ham
  ong aac
 mbuoqc naaiv maiv gaux
 se gorngv maaih laanh mienh daic mingh aengx nangh daaih mingh taux yie nyei muoz doic wuov
 muoz doic zungv oix goiv hnyouv guangc zuiz
apc laa ham gorngv
  se gorngv ninh mbuo maiv muangx mose caux tin hungh nyei douc waac mienh nyei waac nor
 maiv gunv maaih laanh mienh daic mingh aengx nangh daaih
 ninh mbuo yaac maiv muangx lorqc
