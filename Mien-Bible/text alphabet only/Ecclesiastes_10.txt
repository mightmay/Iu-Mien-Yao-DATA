mungz daic zoux bun ndaang nyei youh zueix mingh
 diqv dien hngongx nyei jauv yaac haih zoux waaic cong mengh caux njang laangc
cong mengh mienh nyei hnyouv dorh ninh oix zoux horpc
 mienh hngongx mienh nyei hnyouv dorh ninh mingh zoux dorngc
mienh hngongx mienh yangh gan jienv jauv mingh
 ninh maiv jangx haaix nyungc
 ninh ganh zungv bun zuangx mienh zieqv duqv ninh se mienh hngongx mienh
se gorngv gunv meih wuov dauh qiex jiez meih
 maiv dungx cuotv meih nyei dorngx
 weic zuqc hnyouv nyienz duqv
 haih tengx simv nqoi
 maiv benx sic hlo
yie buatc yiem seix zaangc maaih yietc nyungc orqv sic
 se benx yietc nyungc dorngc nyei sic yiem zoux hlo gunv sic mienh cuotv daaih
se duqv liepc mienh hngongx mienh faaux hlang nyei weic
 butv zoih mienh zueiz aiv nyei weic
yie buatc zoux nouh nyei mienh geh maaz
 yaac buatc zoux hlo nyei mienh yangh jauv hnangv nouh nor
haaix dauh wetv kuotv
 nziex ninh zuqc ndortv kuotv gu nyuoz
 haaix dauh mborqv tong laatc
 nziex naang haih nyorqv ninh
haaix dauh zuqc la bieiv
 nziex la bieiv haih hoic ninh mun
 haaix dauh piqv ndiangx ndongh
 nziex zuqc ndiangx hoic ninh
se gorngv bouv ndorngv mingh
 mienh yaac maiv nzioux laic
 ninh oix zuqc longc qaqv camv
 mv baac cong mengh haih tengx mienh zoux duqv cuotv
maiv gaengh zoux faatv bun naang ziouc zuqc naang nyorqv ndaangc
 nqa haav zoux faatv bun naang nyei mienh maiv duqv haaix nyungc aqv
cong mengh mienh nyei nzuih gorngv cuotv maaih en zingh nyei waac
 mv baac mienh hngongx mienh nyei nzuih haih mietc ganh
mienh hngongx mienh nyei nzuih jiez gorn gorngv benx hngongx nyei waac
 setv mueiz waac benx orqv nyei buv longh buv dangv waac
mienh hngongx mienh gorngv waac camv
 maiv maaih mienh hiuv duqv oix maaih haaix nyungc sic cuotv
 maiv maaih haaix dauh haih mbuox ninh
 ninh daic mingh nqa haav maaih haaix nyungc sic
mienh hngongx mienh laauh luic bun ganh kouv
 ninh zungv lorz maiv buatc jauv bieqc zingh
o deic bung aac
 se gorngv meih nyei hungh benx hnyangx jeiv lunx nyei mienh
 meih nyei jien lungh ndorm mbenc nyanc mbenc hopv zoux nauc nyitc
 meih zuqc kouv aqv
o deic bung aac
 se gorngv meih nyei hungh diex benx zoux hlo nyei mienh nyei dorn
 meih nyei jien yaac ziux horpc nyei ziangh hoc mbenc hnaangx
 yaac nyanc weic duqv qaqv
 maiv zeiz weic hopv diuv nquin
 meih ziouc maaih orn lorqc
laaix mienh lueic
 biauv ngorh biopc njiec
 laaix buoz lueic
 biauv ndiepv mbiungc
mbenc hnaangx hlo nyei se weic bun mienh zoux jorm
 jatv
 a ngunc diuv bun mienh nyei maengc njien youh
 nyaanh yaac haih bun mienh zoux duqv nyungc nyungc
maiv dungx zioux hungh diex liemh maiv dungx yiem hnyouv zioux
 yaac maiv dungx yiem gen zioux butv zoih mienh
 nziex ndaamv lungh nyei norqc haih ndaam meih nyei waac mingh
 maaih ndaatv nyei ga naaiv haih zunh meih gorngv nyei waac
