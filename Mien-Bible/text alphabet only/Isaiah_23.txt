naaiv se gorngv tailaqv nyei waac
 o taansitv nyei nzangv aac
 oix zuqc nyiemv duqv hnyouv mun haic
 weic zuqc tailaqv zingh zuqc baaic waaic
 maiv maaih biauv
 maiv maaih nzangv bouc
 yiem saibatc deic nyei koiv nzou
 meih mbuo duqv zipv naaiv deix waac
meih mbuo yiem koiv nzou nyei mienh
 caux yiem sai ndorn nyei saeng eix mienh
 dongh gan koiv maaiz maaic ziouc tengx meih mbuo zoux bungx zuoqc nyei mienh aah
 meih mbuo oix zuqc sekv nzieqc
si hox nyei laangh ziqc gan domh wuom daaih
 tailaqv bangc nai aa nyei gaeng zuangx duqv nyaanh bieqc
 tailaqv ziouc benx maanc guoqv maaiz maaic nyei domh dorngx
o sai ndorn aah
 meih oix zuqc nyaiv aqv
 weic zuqc koiv
 se koiv wuonv nyei dorngx gorngv
yie maiv mun jiex gu nguaaz yaac maiv yungz jiex
 yie maiv duqv dorh dorn fai sieqv hlo daaih
naaiv deix fienx taux i yipv
 i yipv mienh weic tailaqv nyei jauv louc nzauh duqv kouv haic
jiex mingh taux taansitv maah
 meih mbuo yiem koiv nzou nyei mienh aah
 oix zuqc nyiemv mbui
naaiv se meih mbuo nauc nyitc nyei zingh
 dongh loz
 hnoi liepc daaih nyei zingh fai
 dongh yiem naaic gu nyuoz nyei baeqc fingx dorh mingh yiem go nyei deic bung liepc dorngx yiem fai
haaix dauh hnangv naaiv daav za eix zoux bun tailaqv
 tailaqv ceix hungh ningv bun mienh
 ninh nyei saeng eix mienh se hungh dorn
 ninh nyei maaiz maaic mienh se lungh ndiev mienh taaih nyei
se nernh jiex nyei ziouv  daav za eix
 oix bun yietc zungv zoux maux nyei njang laangc zuqc nyaiv
 bun lungh ndiev mienh taaih nyei yietc zungv mienh zuqc baaic hmien
taansitv mienh aah
 gunv cuotv mingh zoux lingh deic aqv
 hnangv mienh yiem nai aa ndaaih hlen zoux nor
 ih zanc maiv maaih haaix dauh laanh meih mbuo
ziouv  sung ninh nyei buoz jiex koiv gu nguaaic
 ninh nqamv dongz maanc guoqv
 ninh njiec lingc hatc oix zuqc mietc nzengc kaa naa an weih wuonv nyei dorngx
ninh gorngv
o zuqc zeix nyei sai ndorn mienh aac
 yiem naaiv mingh meih maiv duqv nauc nyitc
jiez daaih
 mingh wuov ngaanc saibatc koiv nzou maah
 maiv gunv yiem naaic meih maiv duqv baengh orn
mangc mbaa mbi lon mienh nyei deic bung maah
 ih zanc maiv benx haaix nyungc mienh aqv
 se atc si lie mienh dingc ziangx bun tailaqv benx hieh zoih yiem nyei dorngx
 ninh mbuo ceix laauh weih jienv zingh
 yaac caeqv njiec tailaqv nyei zuangx hungh dinc
 bun zingh benx baaic waaic nyei dorngx
taansitv nyei nzangv aah
 oix zuqc nyiemv mbui
 weic zuqc meih weih wuonv nyei dorngx zuqc baaic huaang
taux wuov zanc tailaqv ziouc zuqc mienh la kuqv buangv cietv ziepc hnyangx
 ndongc yietc doic hungh nyei hnyangx jeiv lauh
 cietv ziepc hnyangx jiex liuz
 tailaqv ziouc hnangv maaic sin nyei m sieqv dorn baaux nyei nzung
o dongh mienh la kuqv nyei maaic sin nyei m sieqv dorn aah
 dorh daanh baah youh gormx zingh
 oix zuqc patv daanh baah kuh muangx
 baaux nzung camv
 weic bun mienh jangx zuqc meih
jiex liuz cietv ziepc hnyangx
 ziouv  ziouc bun tailaqv nzuonx daaih zoux saeng eix hnangv loz wuov nor
 lungh ndiev maanc guoqv aengx caux ninh maaiz maaic jiu tong
weic tailaqv zingh nyei mienh maaiz maaic duqv daaih nyei nyaanh ninh ziouc fungx bun ziouv
  ninh maiv siou fai an jienv wuov
 mv baac ninh nyei leic zinh ninh bun zaangc ziouv  nyei mienh
 weic bun ninh mbuo duqv nyanc beuv yaac zuqv nzueic nyei lui houx
