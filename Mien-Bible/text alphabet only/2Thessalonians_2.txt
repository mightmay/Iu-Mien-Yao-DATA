zuangx gorx youz aac
 gorngv taux mbuo nyei ziouv yesu giduc aengx daaih yaac gorngv taux ninh oix siou zunv mbuo
 bun mbuo caux ninh yiem
 yie mbuo tov meih mbuo
maiv dungx hnyouv huaang hnyouv lunc
 weic zuqc maaih deix mienh gorngv ziouv daaih nyei hnoi taux liuz aqv
 maiv gunv maaih mienh gorngv singx lingh bun yie mbuo douc waac
 fai zunh daaih gorngv fai fiev fienx hnangv naaiv nor gorngv
maiv dungx bun haaix dauh longc haaix nyungc za eix nduov meih mbuo
 wuov norm hnoi maiv gaengh taux
 zungv oix zuqc maaih naaiv deix sic cuotv
 mienh oix ngaengc jienv tin hungh
 yaac maaih baamz leiz latc wuov dauh hinc cuotv daaih
 dongh zungv oix zuqc mietc wuov dauh
ninh oix ngaengc jienv yaac ceng ganh gauh hlo jiex dongh mienh heuc zienh caux mienh zaangc nyei yietc zungv
 ninh zungv oix zueiz jienv zaangc tin hungh nyei biauv gu nyuoz gorngv ninh ganh zoux tin hungh
meih mbuo jangx maiv duqv fai
 yie caux meih mbuo yiem wuov zanc yie zungv zorqv naaiv deix sic mbuox meih mbuo mi aqv
meih mbuo yaac hiuv duqv haaix nyungc dangv jienv maiv gaengh bun naaiv deix sic cuotv
 hnangv naaic
 taux ziangh hoc
 baamz leiz latc wuov dauh ziouc hinc cuotv daaih aqv
ih zanc baamz leiz latc nyei qaqv beic ndiev zoux gong
 mv baac dangv jienv naaiv deix qaqv wuov dauh oix dangv jienv mingh taux tin hungh dorh ninh cuotv mingh
taux wuov zanc baamz leiz latc wuov dauh oix hinc cuotv daaih
 mv baac ziouv yesu aengx njiec daaih wuov zanc
 yesu ziouc longc yiem nzuih biomv cuotv nyei qiex daix wuov dauh
 yaac longc njiec daaih wuov zanc maaih nyei njang laangc mietc nzengc ninh
baamz leiz latc wuov dauh daaih wuov zanc se ziux saadaan zoux nyei gong
 yaac maaih saadaan nyei qaqv zoux nyungc nyungc jaav nyei jangx hoc caux mbuoqc horngh nyei sic
ninh yaac oix longc nyungc nyungc guv guaix nyei orqv za eix nduov oix zuqc mietc nyei mienh
 ninh mbuo zuqc mietc weic zuqc ninh mbuo maiv hnamv zien leiz ziouc maiv duqv njoux
weic naaiv tin hungh bun ninh mbuo zuqc nduov mienh zoux dorngc nyei qaqv gunv jienv
 nduov ninh mbuo sienx jaav nyei
hnangv naaic
 maiv sienx zien leiz
 daaux nzuonx a hneiv zoux zuiz nyei zuangx mienh
 zungv oix zuqc dingc zuiz aqv
ziouv hnamv nyei zuangx gorx youz aac
 yie mbuo oix zuqc zanc zanc weic meih mbuo laengz zingh tin hungh
 weic zuqc yiem gorn tin hungh ginv meih mbuo weic bun meih mbuo duqv njoux
 meih mbuo duqv njoux se weic meih mbuo kaux singx lingh bun meih mbuo benx tin hungh nyei cing nzengc mienh
 yaac weic meih mbuo sienx zien leiz
tin hungh longc yie mbuo zunh nyei kuv fienx heuc meih mbuo daaih sienx
 yaac heuc meih mbuo daaih weic duqv buonc mbuo nyei ziouv yesu giduc nyei njang laangc
gorx youz aac
 oix zuqc sienx wuonv
 maiv dungx bungx ndortv yie mbuo njaaux nyei zien leiz
 maiv gunv yie mbuo zunh nyei waac fai fiev fienx njaaux nyei waac
tov mbuo nyei ziouv yesu giduc ganh caux mbuo nyei zaangc diex tin hungh
 dongh hnamv mbuo
 yaac ceix en yietc liuz orn mbuo nyei hnyouv
 yaac bun longx haic nyei maaih lamh hnamv
 wuov dauh
orn meih mbuo nyei hnyouv yaac liepc wuonv meih mbuo weic zoux nyungc nyungc kuv sic yaac gorngv nyungc nyungc kuv waac
