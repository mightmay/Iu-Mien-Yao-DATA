yie aengx cau hmien mangc
 buatc biei norm mborqv jaax nyei maaz cie yangh i norm mbong mbu ndongx qangx cuotv daaih
 wuov deix mbong benx dongh siqv mbong
da yietv jaax cie nyei maaz siqv nyei
 da nyeic jaax nyei maaz jieqv nyei
da faam jaax nyei maaz baeqc nyei
 da feix jaax nyei maaz jieqv baeqc ben nyei
 yietc diemv yietc diemv
yie ziouc naaic caux yie gorngv waac wuov dauh fin mienh
yie nyei domh gorx aac
 naaiv deix se haaix nyungc
fin mienh dau yie
naaiv se lungh nyei biei bung nziaaux
 ninh mbuo coqv hoqc yiem lungh ndiev nyei ziouv nyei nza hmien cuotv daaih
maaz jieqv wuov jaax maaz cie mingh baqv bung
 maaz baeqc wuov jaax mingh fai bung
 maaz jieqv baeqc ben nyei yietc diemv yietc diemv wuov jaax mingh naamh bung
naaiv deix maaz cuotv daaih beqv jienv oix mingh zaah baamh gen
 fin mienh ziouc gorngv
gunv mingh aqv
 mingh zaah lungh ndiev
 ninh mbuo ziouc cuotv mingh zaah gormx lungh ndiev
fin mienh aengx heuc jienv gorngv mbuox yie
mingh baqv bung nyei maaz bun ziouv yiem baqv bung nyei deic bung ga qiex fiu
yie aengx duqv zipv ziouv nyei waac gorngv
meih oix zuqc mingh zuqc guaatv mingh mbaa mbi lon nzuonx daaih nyei mienh hen ndai
 to mbi yaa
 caux ye ndaa yaa wuov
 zorqv jiem nyaanh
 dongh wuov hnoi yaac oix zuqc mingh se fan yaa nyei dorn
 yo si yaa
 nyei biauv
dorh naaiv deix jiem nyaanh zoux norm ningv yaac tengx yo saa ndatc nyei dorn
 yo su waa domh sai mienh
 ndongx jienv m nqorngv
oix zuqc mbuox ninh
  mangc maah
 maaih dauh mienh
 mbuox heuc nquaah
  weic zuqc ninh oix yiem ninh nyei dorngx hiaangx jiez daaih
 ninh yaac oix ceix ziouv  nyei biauv
dongh naaiv dauh oix ceix zaangc ziouv nyei biauv
 yaac oix duqv hungh nyei njang laangc
 ninh oix zueiz jienv ninh nyei weic gunv aengx zueiz ninh nyei weic zoux sai mienh
 i nyungc jauv yaac horpc fim dongh eix nyei zoux
wuov norm ningv oix zuqc an jienv zaangc ziouv  nyei biauv weic jangx hen ndai
 to mbi yaa
 ye ndaa yaa caux se fan yaa nyei dorn
 yo si yaa
yiem go nyei mienh oix daaih tengx jienv ceix zaangc ziouv nyei biauv
 meih mbuo ziouc hiuv duqv nernh jiex nyei ziouv paaiv yie daaih meih mbuo naaiv
 se gorngv meih mbuo longc hnyouv muangx ziouv
 meih mbuo nyei tin hungh
 nyei waac
 naaiv deix sic ziouc cuotv daaih
