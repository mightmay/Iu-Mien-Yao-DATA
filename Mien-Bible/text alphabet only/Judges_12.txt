e faa im mienh liuc leiz mborqv jaax
 ninh mbuo jiex jor ndaen ndaaih mingh taux saax fon
 doix yepv taa gorngv
meih weic haaix diuc jiex mingh mborqv ammon mienh yaac maiv heuc yie mbuo caux jienv meih mingh
 yie mbuo oix longc douz buov meih nyei biauv
 liemh meih buov
yepv taa ziouc dau ninh mbuo
yie caux yie nyei baeqc fingx caux ammon mienh mborqv jienv domh jaax wuov zanc
 maiv gunv yie heuc meih mbuo
 meih mbuo yaac maiv daaih njoux yie biaux ndutv ninh mbuo nyei buoz ndiev
yie buatc meih mbuo maiv daaih tengx yie
 yie ziouc maiv longc maengc nyei jiex mingh caux ammon mienh mborqv jaax
 ziouv yaac zorqv ninh mbuo jiu bun yiem yie nyei buoz ndiev
 ih hnoi meih mbuo weic haaix diuc daaih yie naaiv oix caux yie mborqv jaax
yepv taa ziouc heuc gi le aatc deic nyei zuangx mienh daaih zunv caux e faa im mienh mborqv jaax
 gi le aatc mienh daix e faa im mienh
 weic zuqc e faa im mienh gorngv 
meih mbuo gi le aatc mienh
 se biaux cuotv e faa im mienh nyei mienh yaac yiem e faa im mienh caux maa natv se mienh nyei mbu ndongx
gi le aatc mienh ziouc mingh caangv duqv jiex jor ndaen ndaaih nyei ziex norm jauv bouc yaac dangv jienv maiv bun e faa  im mienh jiex
 haaix dauh e faa  im mienh biaux taux wuov gorngv
tov bun yie jiex mingh
 gi le aatc mienh ziouc naaic
meih se e faa im mienh zeiz fai maiv zeiz
 se gorngv ninh gorngv
maiv zeiz
ninh mbuo mbuox ninh
hnangv naaic gorngv gaax naaiv joux waac
  qipv mbo letv
 wuov dauh ziouc gorngv
sipc mbo letv
 weic zuqc naaiv joux waac e faa im mienh gorngv maiv junh
 ninh mbuo ziouc yiem jiex jor ndaen ndaaih nyei jauv bouc zorqv ninh daix guangc
 wuov deix ziangh hoc e faa im mienh zuqc daix daic biei waanc i cin dauh
yepv taa zoux domh jien dorh i saa laa en mienh juqv hnyangx ziouc guei seix
 zangx jienv gi le aatc deic bung nyei zingh
yepv taa guei seix liuz
 nqa haav maaih mbetc le hem mungv nyei mienh
 ipc saan
 zoux domh jien dorh i saa laa en mienh
ninh maaih faah ziepc dauh dorn yaac maaih faah ziepc dauh sieqv
 sieqv ninh bungx cuotv bun ganh fingx mienh longc
 ninh yaac gorngv faah ziepc dauh ganh fingx mienh nyei sieqv daaih zoux mbuangz
 ninh zoux domh jien dorh i saa laa en mienh siec hnyangx
ipc saan ziouc guei seix mi aqv
 zangx jienv mbetc le hem mungv
ipc saan guei seix liuz
 nqa haav maaih se mbu lun mienh
 elon
 zoux domh jien dorh i saa laa en mienh ziepc hnyangx
se mbu lun mienh
 elon
 ziouc guei seix
 zangx jienv se mbu lun mienh nyei deic bung
 ai yaa lon zingh
elon guei seix liuz
 nqa haav bi laa ton mienh
 hinlen nyei dorn
 apc ndon
 zoux domh jien dorh i saa laa en mienh
ninh maaih feix ziepc dauh dorn
 faah ziepc dauh dorn fun
 geh cietv ziepc dauh lorh
 apc ndon zoux domh jien dorh i saa laa en mienh hietc hnyangx
bi laa ton mienh
 hinlen nyei dorn
 apc ndon
 guei seix
 zangx jienv e faa im deic
 aa maa lekv mienh nyei mbong aiv dorngx
 bi laa ton zingh
