nqa haav wuov laanh mienh dorh yie mingh taux huin mingh dong bung nyei laatc gaengh
yie mangc buatc i saa laa en nyei tin hungh nyei njang laangc yiem dong bung maengx daaih
 ninh nyei qiex mbui hnangv wuom camv zoz zoz nyei mbui
 ndau beih yaac aengv cuotv ninh nyei njang laangc
yie buatc naaiv deix laauc yaangh nyei sic hnangv zinh ndaangc yie buatc ninh daaih mietc wuov norm zingh
 yaac buatc hnangv zinh ndaangc yie yiem ke mbaa ndaaih hlen wuov deix laauc yaangh nyei sic
 yie ziouc puoqv njiec ndau
ziouv nyei njang laangc yiem dong bung maengx nyei laatc gaengh bieqc zaangc ziouv  nyei biauv gu nyuoz wuov zanc
singx lingh bouh yie faaux
 dorh yie bieqc gu nyuoz wuov kang zingh laatc
 ziouv nyei njang laangc yaac buangv zaangc tin hungh nyei biauv mi aqv
wuov laanh mienh souv jienv yie nyei ga hlen wuov zanc
 yie haiz maaih dauh yiem zaangc tin hungh nyei biauv gu nyuoz caux yie gorngv waac
ninh gorngv mbuox yie
baamh mienh aah
 naaiv se yie nyei weic caux yie nyei zaux benv caaiv nyei dorngx
 se yie yietc liuz yiem i saa laa en mienh mbu ndongx nyei dorngx
 yiem naaiv mingh i saa laa en mienh
 liemh ninh mbuo ganh caux ninh mbuo nyei hungh diex
 maiv bun yie nyei cing nzengc mengh maaih uix
 ninh mbuo maiv horpc zuqc zaangc nyiec nyei zienh
 ninh mbuo nyei hungh diex guei seix
 maiv dungx dorh sei zaangc tin hungh nyei biauv nyei laatc gu nyuoz zangx
hungh diex bun ninh mbuo nyei gaengh mbaeqv doix yie nyei gaengh mbaeqv yaac bun ninh mbuo nyei gaengh zouc yiem nitv yie nyei gaengh zouc
 kungx maaih nduqc peng njongc nqenx jienv mbu ndongx
 ninh mbuo zoux gamh nziev nyei sic bun yie nyei cing nzengc mbuox maaih uix
 yie ziouc qiex jiez
 mietc ninh mbuo
ih zanc ninh mbuo oix zuqc guangc
 maiv zaangc nyiec nyei zienh
 ninh mbuo nyei hungh diex nyei sei yaac oix zuqc zangx leih go yie
 yie ziouc yietc liuz yiem ninh mbuo mbu ndongx
baamh mienh aah
 meih oix zuqc gorngv mengh naaiv norm zaangc tin hungh nyei biauv nyei jauv louc bun i saa laa en mienh muangx
 bun ninh mbuo longx longx nyei hnamv taux ziouc nyaiv ninh mbuo zoux nyei orqv sic
se gorngv ninh mbuo nyaiv ninh mbuo zoux nyei yietc zungv sic
 oix zuqc bun ninh mbuo hiuv duqv zoux zaangc tin hungh nyei biauv nyei yietc nyeic
 se biauv hnangv haaix nor yiem
 bieqc cuotv nyei dorngx hnangv haaix nor
 caux yietc zungv mou zeiv hnangv haaix nor
 yaac oix zuqc bun ninh mbuo hiuv duqv zaangc tin hungh nyei biauv nyei leiz latc caux yietc zungv leiz
 oix zuqc dorng jienv ninh mbuo fiev njiec weic bun ninh mbuo ei jienv zaangc tin hungh nyei biauv nyei leiz latc caux yietc zungv leiz zoux
naaiv se zaangc tin hungh nyei biauv nyei leiz
 yiem mbong ningv gu nguaaic weih gormx nyei dorngx yietc zungv benx cing nzengc nyei dorngx
 mangc maah
 naaiv se zaangc tin hungh nyei biauv nyei leiz latc
yiem naaiv mingh gorngv ziec dorngh nyei ciqv cunx
 gorngv benx ndorqc
naaiv deix ndorqc se yietc ndorqc lengh yietc buoz zaangv
 ziec dorngh nyei gorn ndoqv hlang yietc ndorqc
 jangv yietc ndorqc
 huing gormx ga hlen hlang yietc naamx
 ziec dorngh se mbaengc naaiv hlang
yiem ndau beih
 gorn ndoqv gu nguaaic faaux da yietv kang taux kuang bieqc gu nyuoz hlang i ndorqc
 kuang bieqc gu nyuoz nyei dorngx jangv yietc ndorqc
 yiem faix wuov kang taux hlo wuov kang hlang biei ndorqc
 kuang bieqc gu nyuoz jangv yietc ndorqc
ziec dorngh gu nguaaic
 buov ziec nyei nzox
 hlang biei ndorqc
 naaiv deix dorngx nyei biei norm gorqv
 yietc norm gorqv maaih yietc norm jorng hlang yietc ndorqc
ziec dorngh nyei nzox feix bung
 ndaauv ziepc nyeic ndorqc
 jangv ziepc nyeic ndorqc
mbu ndongx wuov kang
 kuang bieqc gu nyuoz nyei dorngx ga hlen
 yaac feix bung nyei
 ndaauv ziepc feix ndorqc
 jangv ziepc feix ndorqc
 huing gormx ga hlen hlang ndaamv ndorqc
 ziec dorngh nyei gorn kuang bieqc nyei dorngx yaac jangv cuotv yietc ndorqc
 ziec dorngh nyei tei huin mingh dong bung maengx
ninh aengx gorngv mbuox yie
baamh mienh aah
 ziouv tin hungh  hnangv naaiv gorngv
  naaiv se ceix ziangx ziec dorngh wuov hnoi buov ziec nyei ga naaiv yaac longc saeng kuv nziaamv fuqv ziec dorngh nyei leiz
ziouv tin hungh hnangv naaiv nor gorngv
  meih oix zuqc zorqv yietc dauh ngongh gouv bun lewi fingx
 saax ndokc nyei zeiv fun wuov deix sai mienh
 ziec weic fiqv zuiz
 ninh mbuo daaih nitv fatv fu sux yie
oix zuqc zorqv deix naaiv dauh ngongh gouv nyei nziaamv zaix ziec dorngh nyei gorqv wuov deix biei norm jorng aengx caux kuang bieqc nyei dorngx biei bung gorqv
 yaac zaix gormx biei bung ga hlen faaux hlang nyei dorngx
 hnangv naaiv nor saax liuz ziec dorngh
 ziec dorngh ziouc cing nzengc mi aqv
meih yaac oix zuqc zorqv ziec weic fiqv zuiz wuov dauh ngongh gouv yiem zaangc tin hungh nyei biauv ga nyiec
 dongh paaiv ziangx benx tin hungh nyei biauv nyei cing nzengc dorngx ga nyiec maengx
 buov
+ da nyeic hnoi meih oix zuqc zorqv dauh maiv maaih dorngx nqemh nyei yungh gouv fongc horc ziec fiqv zuiz
 weic saax ziec dorngh cing nzengc daaih hnangv longc ngongh gouv saax nor
meih saax liuz ziec dorngh
 meih oix zuqc zorqv dauh maiv maaih dorngx nqemh nyei ngongh gouv dorn caux yiem ba gi yungh guanh zorqv dauh maiv maaih dorngx nqemh nyei ba gi yungh gouv fongc horc
oix zuqc dorh taux ziouv nyei nza hmien
 sai mienh ziouc zorqv nzauv hiaamx jienv aengx fongc horc benx buov ziec nyei ga naaiv bun ziouv
+ siec hnoi gu nyuoz oix zuqc hnoi hnoi fongc horc dauh yungh gouv ziec weic fiqv zuiz
 meih yaac oix zuqc fongc horc dauh ngongh gouv caux dauh yiem yungh guanh maiv maaih dorngx nqemh nyei ba gi yungh gouv
sai mienh oix zuqc saax ziec dorngh cing nzengc buangv siec hnoi cingx saax nzengc
 yaac oix zuqc fungx bun ziouv weic benx cing nzengc nyei dorngx
naaiv deix hnoi nyieqc jiex liuz
 yiem da betv hnoi jiex mingh
 sai mienh oix zuqc yiem ziec dorngh buov meih mbuo fongc horc buov ziec caux fongc horc weic jiu tong nyei ga naaiv
 yie ziouc horpc hnyouv meih mbuo
 naaiv se ziouv tin hungh  gorngv nyei waac
