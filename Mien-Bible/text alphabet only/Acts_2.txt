jiex pen te kortv zipv wuov hnoi taux
 ninh mbuo yietc zungv gapv zunv yiem norm dorngx
liemh zeih yiem lungh maaih qiex mbui hnangv borngz domh nziaaux nor
 mbui buangv ninh mbuo zueiz wuov norm biauv
ninh mbuo buatc hinc cuotv daaih hnangv douz mbietc nor
 nzaanx njiec taux ninh mbuo dauh dauh mienh
mouz dauh duqv singx lingh buangv hnyouv ziouc jiez gorn gorngv cuotv ganh nyungc waac daaih
 ei singx lingh dorh ninh mbuo gorngv
wuov zanc maaih lungh ndiev norm norm guoqv
 gan longx tin hungh nyei yiutai mienh
 daaih hitv ye lu saa lem zingh
ninh mbuo haiz naaiv deix qiex mbui
 mienh camv ziouc gapv zunv daaih
 ninh mbuo hnangv maiv mengh baeqc weic zuqc gorqv mienh haiz wuov deix mienh gorngv gorqv mienh nyei hiaang bung waac
zuangx mienh hnamv maiv mengh baeqc yaac mbuoqc horngh haic
 ziouc naaic gaax
 gorngv jienv waac naaiv deix yietc zungv mienh maiv zeiz gaa li li mienh fai
ninh mbuo hnangv haaix nor haih gorngv yie mbuo dauh dauh mienh nyei hiaang bung waac ni
yie mbuo se baantie mienh
 mi ndie mienh
 elaam mienh
 caux yiem me so bo de mie deic bung daaih nyei mienh
 yiem yu ndie
 kapv baa ndo sie
 borntatv
 esie
faa li jie caux bam fi lie saengv daaih nyei mienh
 yiem i yipv deic bung caux li mbie guoqv nitv sailin mungv wuov deix dorngx daaih nyei mienh
 yaac maaih lomaa zingh daaih nyei kaeqv mienh
 liemh yiutai mienh aengx caux gan yiutai mienh sienx tin hungh nyei janx
maaih deix yiem kelitv koiv nzou daaih
 caux yiem aa laa mbie deic bung daaih nyei mienh
 yie mbuo gorqv mienh haiz ninh mbuo gorngv cuotv gorqv mienh nyei hiaang bung waac ceng tin hungh zoux mbuoqc horngh nyei sic
ninh mbuo mbuoqc horngh haic
 hnamv maiv tong
 laanh naaic laanh
 naaic zoux haaix nyungc laeh
mv baac maaih deix jatv jienv gorngv
 naaiv deix mienh diuv nquin hnangv
bide caux jienv wuov deix ziepc yietv dauh gong zoh ziouc souv jiez daaih longc qiex hlo nyei gorngv mbuox zuangx mienh
yiutai mienh nyei zuangx gorx youz caux yiem ye lu saa lem zingh nyei zuangx mienh aah
 meih mbuo baeng m normh muangx longx oc
 yie oix gorngv mengh naaiv deix sic
meih mbuo laaic naaiv deix mienh hopv diuv nquin mv baac maiv zeiz
 ih zanc lungh domh ndorm hnangv
naaiv deix sic cuotv daaih ei jienv douc waac mienh
 yo en
 gorngv nyei waac
 ninh gorngv
tin hungh gorngv
 nqa haav laai nyei hnoi yie oix dox yie nyei singx lingh ceix bun maanc mienh
 meih mbuo nyei dorn
 meih mbuo nyei sieqv oix tengx yie douc waac
 meih mbuo nyei mienh lunx mienh oix buatc hinc yaangh nyei sic
 meih mbuo nyei mienh gox mienh oix mbeix mbeix
yiem wuov deix hnoi yie yaac oix dox yie nyei singx lingh ceix bun yie nyei m jangc bou
 m sieqv bou
 ninh mbuo ziouc tengx yie douc waac
yiem gu nguaaic lungh yie oix zoux cuotv mbuoqc horngh nyei sic
 yiem ga ndiev ndau oix zoux cuotv jangx hoc
 maaih nziaamv
 maaih douz
 maaih douz sioux don
ziouv longc jienv jiex nyei domh hnoi maiv gaengh taux
 mba hnoi oix jieqv mingh
 hlaax yaac oix siqv mingh hnangv nziaamv nor
wuov zanc haaix dauh heuc ziouv nyei mbuox
 wuov dauh ziouc duqv njoux
i saa laa en gorx youz aah
 muangx yie gorngv nyei waac oc
 naa saa letv mungv nyei yesu
 tin hungh bun yiem meih mbuo naaiv zoux cuotv mbuoqc horngh
 hnamv maiv mengh baeqc nyei sic
 yaac zoux jangx hoc bun meih mbuo hiuv dingc ninh se yiem tin hungh daaih
tin hungh ei ninh ganh nyei za eix jaa ndaangc dingc ziangx bun yesu zuqc zorqv jiu bun meih mbuo
 meih mbuo yaac bun orqv mienh zorqv ninh ding jienv ziepc nzaangc jaax daix ninh
mv baac tin hungh bun ninh aengx nangh daaih
 biaux ndutv haih daic nyei kouv naanc
 weic zuqc haih daic nyei qaqv gunv maiv jienv ninh
hnangv ndaawitv hungh gorngv taux ninh nor
 ninh gorngv
  yie buatc ziouv zanc zanc yiem yie nyei nza hmien
 ninh yiem yie nyei mbiaauc maengx bung
 ziouc maiv maaih haaix nyungc haih ndanc zuqc yie
weic naaiv yie a hneiv haic
 yaac gorngv cuotv njien youh nyei waac
 yie nyei sin oix duqv ziangh jienv maaih lamh hnamv dorngx
weic zuqc meih maiv guangc yie nyei lingh wuonh yiem yiemh gen
 yaac maiv bun meih nyei cing nzengc bou nyei sei huv
meih bun yie hiuv duqv ziangh maengc nyei jauv
 meih caux yie yiem ziouc bun yie njien youh orn lorqc taux daauh
zuangx gorx youz aah
 yie oix bungx laangc nyei gorngv taux mbuo nyei ong taaix ngaeqv
 ndaawitv hungh
 nyei jauv louc
 ninh guei seix yaac biopv jienv
 ninh nyei zouv corc yiem mbuo naaiv taux ih jaax hnoi
ninh zoux dauh douc waac mienh yaac hiuv duqv tin hungh caux ninh laengz ngaengc waac oix bun dauh ninh nyei zeiv fun zoux hungh hnangv ndaawitv ganh zoux hungh nor
ndaawitv jaa ndaangc hiuv ziangx nqa haav hingv oix cuotv nyei sic ziouc gorngv giduc oix nangh daaih nyei jauv louc
 ndaawitv gorngv
  ninh maiv zuqc guangc yiem yiemh gen
 ninh nyei sei yaac maiv huv
dongh naaiv dauh yesu daic mingh
 tin hungh bun ninh aengx nangh daaih
 yie mbuo yietc zungv hiuv duqv ninh za gengh nangh daaih ziouc weic naaiv deix sic zoux zorng zengx
tin hungh dorh yesu faaux mingh yiem ninh nyei mbiaauc maengx
 yaac ei ninh laengz nyei waac ceix singx lingh bun yesu
 yesu ziouc dox singx lingh njiec bun yie mbuo
 se dongh ih zanc meih mbuo buatc nyei caux haiz nyei
maiv zeiz ndaawitv ganh faaux tin dorngh mv baac ninh gorngv
  ziouv gorngv mbuox yie nyei ziouv
 zueiz jienv yie nyei mbiaauc maengx bung
zuov yie bun meih nyei win wangv zoux meih lorngx zaux nyei dorngx
hnangv naaic
 i saa laa en nyei zuangx mienh oix zuqc hiuv dingc
 dongh meih mbuo ding ziepc nzaangc jaax naaiv dauh yesu
 tin hungh orn zoux ziouv yaac zoux giduc
zuangx mienh haiz liuz naaiv deix waac
 ziouc haiz hnyouv mun haic
 hnangv ga naaiv baqv jienv mba nziu nor
 ninh mbuo naaic gaax bide caux yietc zungv gong zoh
gorx youz aah
 yie mbuo oix zuqc hnangv haaix nor zoux
bide dau
meih mbuo dauh dauh oix zuqc goiv hnyouv guangc zuiz
 dengv yesu giduc nyei mbuox jiex wuom nyei leiz
 weic duqv tin hungh guangc meih mbuo nyei zuiz
 meih mbuo ziouc duqv zipv tin hungh ceix bun nyei singx lingh
tin hungh laengz naaiv deix ngaengc waac se weic meih mbuo caux meih mbuo nyei fun faqv
 yaac weic yietc zungv yiem go nyei mienh
 dongh ziouv
 mbuo nyei tin hungh
 heuc daaih benx ninh nyei baeqc fingx wuov deix
bide aengx gorngv waac camv nyei zoux zorng zengx kuinx ninh mbuo
 ninh gorngv
meih mbuo oix zuqc njoux meih mbuo ganh biaux ndutv naaiv doic hnyouv waaic nyei mienh oix zuqc dingc nyei zuiz
mienh camv nyei sienx bide nyei waac ziouc jiex wuom nyei leiz
 dongh wuov hnoi maaih leih maiv go buo cin dauh mienh tim bieqc gong zoh mbuo nyei guanh
ninh mbuo longc hnyouv muangx gong zoh mbuo njaaux leiz yaac lomh nzoih jiu tong
 juangc jienv maeqv njuov yaac daux gaux
gong zoh mbuo zoux camv nyungc jangx hoc caux mbuoqc horngh nyei sic
 zuangx mienh yaac gamh nziex haic
sienx yesu nyei mienh gapv zunv yiem
 maaih haaix nyungc ninh mbuo juangc jienv longc
ninh mbuo yaac maaic ninh mbuo nyei lingh deic jaa dingh ga naaiv
 zorqv wuov deix nyaanh ziux gorqv mienh qiemx longc nyei bun nqoi longc
ninh mbuo hnoi hnoi gapv zunv yiem zaangc tin hungh nyei biauv yaac yiem ninh mbuo nyei biauv maeqv njuov
 ninh mbuo juangc nyanc juangc hopv
 lomh nzoih a hneiv
 longc nzengc hnyouv zoux
yaac ceng tin hungh
 zuangx mienh yaac taaih ninh mbuo
 ziouv hnoi hnoi bun duqv njoux nyei mienh tim bieqc ninh mbuo nyei guanh
