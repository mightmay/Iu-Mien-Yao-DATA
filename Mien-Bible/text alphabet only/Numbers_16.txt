kolaa
 ndaataan
 aa mbi lam caux on jiez gorn doix dekc ngaengc jienv mose
 kolaa se itc haa nyei dorn
 itc haa se ko haatv nyei dorn
 ko haatv se lewi nyei dorn
 ndaataan caux aa mbi lam zoux e li apc nyei dorn
 on zoux beletc nyei dorn
 naaiv deix buo dauh se lu mben fingx
aengx maaih nyic baeqv hmz ziepc dauh
 dongh zuangx baeqc fingx ginv daaih
 maaih mengh dauh nyei bieiv zeiv
ninh mbuo gapv zunv daaih yiem mose caux aalon nyei nza hmien nzaeng gorngv
meih mbuo zoux jiex jaax mi aqv
 zuangx baeqc fingx dauh dauh zungv cing nzengc nyei
 ziouv  yaac caux ninh mbuo yiem
 hnangv naaic
 meih mbuo weic haaix diuc taaih ganh zoux gauh hlo jiex zuangx baeqc fingx
mose haiz naaiv deix waac ninh mbaapv njiec ndau
yaac gorngv mbuox kolaa caux gan kolaa daaih wuov deix
njang ndorm ziouv  oix biux mengh haaix dauh benx ninh nyei mienh
 haaix dauh cing nzengc
 yaac oix bun wuov dauh daaih nitv fatv ninh
 ninh oix ginv haaix dauh ziouc bun wuov dauh daaih nitv fatv ninh
kolaa aah
 oix zuqc hnangv naaiv nor zoux
 meih caux gan meih nyei mienh oix zuqc dorh hung louh daaih
njang hnoi oix zuqc yiem ziouv  nyei nza hmien zorqv douz caux hung an jienv hung louh
 ziouv  ginv haaix dauh
 dongh wuov dauh cing nzengc
 lewi mienh aah
 meih mbuo zoux jiex jaax mi aqv
mose aengx gorngv mbuox kolaa
meih mbuo lewi mienh muangx maah
i saa laa en nyei tin hungh ginv meih mbuo yiem i saa laa en mienh nyei zuangx baeqc fingx mbu ndongx cuotv daaih
 dorh meih mbuo daaih nitv fatv ninh
 bun meih mbuo yiem zaangc ziouv  nyei ndopv liuh zoux gong fu sux
 yaac yiem zuangx baeqc fingx nyei nza hmien fu sux ninh mbuo
 naaiv meih mbuo haiz se faix fiuv sic fai
ninh dorh meih caux meih nyei zuangx gorx youz
 lewi mienh
 daaih nitv fatv ninh
 mv baac meih mbuo corc oix nzaeng zoux sai mienh
hnangv naaiv
 meih caux gan meih nyei zuangx mienh gapv zunv daaih caux ziouv  doix dekc
 aalon hnangv haaix nor meih mbuo cingx ngopv ninh
mose paaiv mienh mingh heuc e li apc nyei dorn
 ndaataan caux aa mbi lam daaih
 mv baac ninh mbuo gorngv
yie mbuo maiv mingh aqv
meih dorh yie mbuo yiem ndau touv longx nyei deic bung cuotv daaih yiem deic bung huaang daix yie mbuo
 naaiv corc maiv gaengh gaux
 meih zungv oix zoux hlo gunv yie mbuo
maiv daan mbuoqc naaiv
 meih zungv maiv dorh yie mbuo bieqc norm ndau touv longx nyei deic bung
 yaac maiv bun yie mbuo duqv nzipc lingh deic caux a ngunc biouv nyei huingx
 meih corc oix gueix naaiv deix mienh nyei m zing cuotv fai
 yie mbuo za gengh maiv mingh aqv
mose qiex jiez
 haic ziouc gorngv mbuox ziouv
tov maiv dungx zipv ninh mbuo fongc horc nyei ga naaiv
 yie zungv maiv zorqv jiex ninh mbuo nyei yietc dauh lorh
 yaac maiv hoic jiex ninh mbuo nyei haaix dauh mienh
mose mbuox kolaa
njang hnoi meih caux gan meih wuov deix mienh oix zuqc daaih yiem ziouv nyei nza hmien
 meih ganh caux wuov deix mienh aengx caux aalon oix zuqc daaih
gorqv mienh oix zuqc dorh gorqv mienh nyei hung louh
 aengx zorqv hung hietv jienv gu nyuoz fungx bun ziouv
  yietc zungv maaih nyic baeqv hmz ziepc norm hung louh
 meih caux aalon yaac oix zuqc dorh ganh nyei hung louh daaih
gorqv mienh ziouc dorh gorqv mienh nyei hung louh
 zorqv douz caux hung hietv jienv gu nyuoz
 mingh caux mose caux aalon souv jienv wuic buangh ndopv liuh nyei gaengh ndaangc
kolaa caux gan ninh nyei mienh ziouc gapv zunv caux mose caux aalon souv jienv hmien doix hmien yiem ndopv liuh nyei gaengh ndaangc
 ziouv  nyei njang laangc ziouc hinc cuotv bun zuangx baeqc fingx buatc
ziouv gorngv mbuox mose caux aalon
meih mbuo oix zuqc simv nqoi naaiv deix zuangx mienh
 ndongc nziepv dangh m zing yie ziouc mietc nzengc ninh mbuo
mose caux aalon ziouc mbaapv njiec ndau gorngv
o tin hungh aac
 maanc mienh nyei lingh wuonh nyei tin hungh
 nduqc dauh mienh baamz zuiz
 meih oix nouz zuangx baeqc fingx fai
ziouv  gorngv mbuox mose
mbuox zuangx baeqc fingx simv nqoi kolaa
 ndaataan caux aa mbi lam nyei ndopv liuh maah
mose ziouc mingh taux ndaataan caux aa mbi lam wuov
 i saa laa en mienh nyei mienh gox yaac gan jienv ninh mingh
ninh kuinx zuangx mienh
simv nqoi naaiv deix mienh waaic mienh nyei ndopv liuh
 maiv dungx muoqv ninh mbuo nyei haaix nyungc ga naaiv
 nziex meih mbuo laaix ninh mbuo nyei zuiz zuqc guaatv mingh
mienh ziouc simv nqoi kolaa
 ndaataan caux aa mbi lam nyei ndopv liuh
 ndaataan caux aa mbi lam cuotv daaih caux auv jueiv caux fu jueiv faix souv jienv ganh nyei ndopv liuh gaengh ndaangc
mose gorngv
meih mbuo oix hnangv naaiv nor hiuv duqv ziouv  paaiv yie daaih zoux naaiv deix yietc zungv sic
 maiv zeiz yie ei ganh nyei hnyouv hnamv cuotv daaih zoux
se gorngv naaiv deix mienh daic hnangv pou tong nyei mienh daic
 fai zuqc sic hnangv pou tong mienh haih zuqc nyei sic nor
 se bun cing maiv zeiz ziouv  paaiv yie daaih
mv baac se gorngv ziouv  zoux siang sic
 ndau nqoi
 naqv nzengc naaiv deix mienh caux ninh mbuo maaih nyei yietc zungv ga naaiv
 bun ninh mbuo liemh nangh ndortv njiec taux yiemh gen
 meih mbuo ziouc hiuv duqv naaiv deix mienh mangc piex ziouv
mose gorngv setv naaiv deix waac
 yiem aa mbi lam mbuo nyei zaux ndiev nyei ndau mbaaix
ndau nqoi hnangv morngx nqoi nzuih
 naqv ninh mbuo caux ninh mbuo nyei jaa dingh
 caux kolaa nyei yietc zungv mienh
 aengx caux ninh mbuo nyei yietc zungv ga naaiv
ninh mbuo liemh nangh caux jienv ninh mbuo nyei yietc zungv ga naaiv ziouc ndortv njiec yiemh gen
 ndau ziouc gapv jienv ndipc
 ngatv jienv ninh mbuo
 ninh mbuo zuqc mietc
 maiv duqv caux zuangx mienh yiem aqv
yiem weih gormx nyei i saa laa en mienh yietc zungv haiz ninh mbuo heuc ziouc gaanv biaux
 heuc jienv gorngv
nziex ndau oix liemh yie mbuo naqv aav loh
aengx maaih douz yiem ziouv cuotv daaih buov qui nzengc dorh hung mingh fongc horc wuov deix nyic baeqv hmz ziepc dauh mienh
ziouv  gorngv mbuox mose
oix zuqc mbuox aalon sai mienh nyei dorn
 e le aa saa
 mingh zorqv yiem wuov douz gu nyuoz wuov deix hung louh
 aengx dorh yiem hung louh nyei douz taanx mingh guangc go deix nyei dorngx weic zuqc naaiv deix hung louh cing nzengc nyei
se dongh baamz zuiz ziouc zuqc guangc maengc wuov deix mienh nyei hung louh
 oix zuqc zorqv naaiv deix hung louh daav daaih benx yietc kuaaiv yietc kuaaiv buang jienv ziec dorngh
 weic zuqc naaiv deix hung louh fongc horc jiex bun ziouv  ziouc cing nzengc nyei
 hnangv naaiv se zoux jangx hoc bun i saa laa en mienh
e le aa saa sai mienh ziouc zorqv nzengc zuqc douz buov wuov deix mienh dorh daaih fongc horc nyei dongh siqv hung louh
 yaac bun mienh daav daaih buang jienv ziec dorngh
hnangv ziouv longc mose mbuox e le aa saa zoux nor
 naaiv se weic tengx i saa laa en mienh jangx zuqc
 cuotv liuz aalon nyei zeiv fun
 maiv maaih haaix dauh duqv yiem ziouv nyei nza hmien buov hung
 nziex haih zuqc hnangv kolaa caux gan kolaa wuov deix mienh
da nyeic hnoi zuangx baeqc fingx ngopv mose caux aalon
 ninh mbuo gorngv
meih mbuo daix ziouv  nyei mienh mi aqv
zuangx mienh gapv zunv doix mose caux aalon wuov zanc
 ninh mbuo huin mingh wuic buangh nyei ndopv liuh wuov
 liemh zeih maaih mouc daaih om jienv ndopv liuh
 ziouv nyei njang laangc yaac hinc cuotv daaih
mose caux aalon ziouc mingh taux wuic buangh ndopv liuh nyei nza hmien
ziouv  gorngv mbuox mose
simv nqoi naaiv deix zuangx mienh aqv
 ndongc nziepv dangh m zing yie oix mietc nzengc ninh mbuo
 ninh mbuo i dauh ziouc mbaapv njiec ndau
mose gorngv mbuox aalon
zorqv meih nyei hung louh daaih
 zorqv ziec dorngh nyei douz caux jienv hung dapv jienv
 gaanv mingh zuangx mienh wuov tengx ninh mbuo fiqv zuiz
 ziouv nouz haic mienh ziouc bun domh wuon baengc jiez gorn butv cuotv aqv
aalon ziouc ei mose nyei waac zoux
 tiux bieqc zuangx mienh mbu ndongx
 mienh jiez gorn zuqc domh wuon baengc
 mv baac aalon zorqv hung tengx baeqc fingx fiqv zuiz
ninh souv jienv ziangh nyei caux daic mingh nyei mienh mbu ndongx
 domh wuon baengc ziouc dingh mi aqv
zuqc wuon baengc daic nyei mienh maaih yietc waanc biei cin cietv baeqv dauh
 maiv funx laaix kolaa nyei jauv zuqc daic wuov deix
wuon baengc dingh nzengc
 aalon ziouc nzuonx wuic buangh ndopv liuh nyei gaengh ndaangc
 mose wuov
