ndaawitv mingh yiem sikc laakv weic biaux kitv nyei dorn
 saulo hungh
 naaiv se mingh sikc laakv gan ninh wuov deix mienh
 ninh mbuo zoux mborqv jaax henv nyei baeng
haih buonv juang zinx nyei mienh
 ninh mbuo haih longc zaaix jieqv mbiaauc jieqv buoz nanv ndopv hlaang bungx la bieiv fai buonv juang zinx yaac duqv
 ninh mbuo yietc zungv se caux saulo juangc fingx nyei mben yaa min mienh
maaih ninh mbuo nyei bieiv zeiv
 aa hi ye se
 caux ninh nyei youz yo aatc
 se gi mbe aa mienh
 se maa aa
 nyei dorn
 aengx maaih atc maa wetv nyei dorn
 ye si en caux peletc
 maaih mbe laa kaa
 maaih aa naa totv mienh
 ye hu
caux gi mbe on mienh
 itc mai aa
 dongh wuov deix faah ziepc dauh henv haic nyei jun zeiv mienh nyei yietc dauh
 yaac zoux wuov deix faah ziepc dauh nyei yietc dauh bieiv zeiv
 maaih ye le mi
 yaa haa si en
 yo haa nan
 caux ge nde laa mienh
 yo saa mbaatc
e lu sai
 ye li motv
 mbe an yaa
 se maa li yaa
 caux haalupv mienh
 se faa ti yaa
en kaa naa
 itc si yaa
 aa saa len
 yo e se
 caux kolaa mienh
 yaa so mbe am
yaac maaih ge ndo mienh
 ye lo ham nyei dorn
 yo e laa
 caux se mbaa ndi yaa
maaih deix gaatc mienh biaux mingh ndaawitv yiem wuov norm wuonv nyei dorngx
 deic bung huaang wuov
 ninh mbuo se haih mborqv jaax henv nyei baeng
 haih longc torngv baaih caux cang liouc nyei
 ninh mbuo nyei hmien hnangv sienh nyei hmien
 yaac haih tiux siepv hnangv yiem mbong nyei njaih nor
e se zoux bieiv zeiv
 o mbaa ndi zoux da nyeic
 e li apc zoux da faam
mitv man naa zoux da feix
 ye le mi zoux da hmz
atc tai zoux da luoqc
 e li en zoux da cietv
yo haa nan zoux da betv
 en saa mbaatc zoux da juov
ye le mi zoux da ziepc
 makv mban nai zoux ziepc yietv wuov dauh
naaiv deix gaatc mienh zoux baeng bieiv
 zoux gauh faix wuov deix div duqv yietc baeqv dauh
 zoux hlo wuov deix div duqv yietc cin dauh
se dongh naaiv deix baeng bieiv jiex jor ndaen ndaaih doix zuqc zih hlaax wuom hlo buangv kamx
 ziouc bun ndoqv hlen nyei mienh dong dauh fai dauh nyei biaux nzaanx nzengc
aengx maaih deix mben yaa min mienh caux yu ndaa mienh mingh taux ndaawitv weih wuonv nyei dorngx wuov
ndaawitv cuotv mingh zipv ninh mbuo yaac gorngv mbuox ninh mbuo
se gorngv meih mbuo daaih zoux longx
 tengx yie
 yie a hneiv caux meih mbuo jiu zuoqc
 mv baac se gorngv meih mbuo oix zorqv yie maaic bun win wangv maiv gunv yie maiv maaih zuiz nor
 tov mbuo nyei ong taaix nyei tin hungh mangc buatc yaac dingc meih mbuo nyei zuiz
wuov zanc singx lingh njiec wuov deix 
faah ziepc dauh
 nyei bieiv zeiv
 aa maa saix
 ninh ziouc gorngv
 o ndaawitv aac
 yie mbuo se meih nyei
 jetc si nyei dorn aac
 yie mbuo caux meih yiem
 tov bun meih duqv baengh orn
 za gengh baengh orn
 yaac tov bun tengx meih wuov deix duqv baengh orn
 weic zuqc meih nyei tin hungh tengx meih
 ndaawitv ziouc zipv ninh mbuo aengx liepc ninh mbuo zoux jun baeng nyei baeng bieiv
maaih deix maa natv se mienh yaac biaux mingh bieqc ndaawitv
 dongh ninh caux fi li saa die mienh cuotv mingh mborqv saulo wuov zanc
mv baac ndaawitv mbuo maiv duqv tengx fi li saa die mienh
 weic zuqc fi li saa die mienh nyei bieiv zeiv caangh laangh liuz ziouc gorngv
se gorngv ninh mbuo guangc mbuo
 biaux mingh tengx saulo nor
 nziex ndaawitv mbuo zorqv mbuo nyei m nqorngv maaic bun saulo
ndaawitv mingh sikc laakv nyei ziangh hoc
 naaiv se biaux mingh gan ninh wuov deix maa natv se mienh
 maaih yiem maa natv se gunv yietc cin dauh baeng nyei baeng bieiv
 atc naa
 yo saa mbaatc
 ye ndi yaa en
 mi kaa en
 yo saa mbaatc
 e li hu caux sinx le tai
naaiv deix mienh tengx ndaawitv mborqv guanh guanh zaqc baeng
 weic zuqc ninh mbuo yietc zungv se henv haic nyei mborqv jaax baeng
 yaac zoux ninh nyei baeng bieiv
hnoi hnoi maaih mienh daaih tengx ndaawitv
 taux ninh maaih domh baeng guanh hnangv tin hungh nyei baeng guanh nor
naaiv se maaih nzoih mborqv jaax nyei wuoqc ginc mingh he mbo lon lorz ndaawitv wuov deix baeng nyei soux mouc
 ninh mbuo oix zorqv saulo nyei guoqv jiu bun ndaawitv ziux ziouv  gorngv nyei waac
yu ndaa mienh nanv torngv baaih caux cang liuc leiz ziangx mborqv jaax
 maaih juqv cin betv baeqv dauh
si me on mienh mborqv jaax henv haic nyei baeng
 maaih siec cin yietc baeqv dauh
lewi mienh
 maaih biei cin luoqc baeqv dauh
liemh aalon nyei douh zong nyei bieiv zeiv
 ye ho yaa ndaa
 caux gan ninh wuov deix buo cin cietv baeqv dauh
aengx maaih dauh hnyangx jeiv lunx
 mborqv jaax henv nyei mienh
 mbuox heuc saax ndokc
 aengx caux ninh juangc fingx nyei baeng bieiv nyic ziepc nyeic dauh
caux saulo juangc fingx nyei mben yaa min mienh maaih buo cin dauh
 naaiv deix gauh camv jiex zinh ndaangc tengx saulo
e faa im fingx henv haic nyei baeng
 se yiem ninh mbuo ganh nyei bungh buonc maaih mengh dauh nyei mienh
 maaih i waanc betv baeqv dauh
maa natv se nyei ndaamv fingx
 dongh ziux mbuox paaiv mingh liepc ndaawitv zoux hungh wuov deix
 maaih yietc waanc hietc cin dauh
itc saax kaa mienh
 dongh haih samx duqv cuotv wuov jaax lungh ndiev nyei ziangh hoc yaac hiuv duqv i saa laa en mienh oix zuqc hnangv haaix nor zoux
 maaih nyic baeqv dauh bieiv zeiv caux yiem naaiv deix bieiv zeiv nyei buoz ndiev nyei juangc fingx mienh
se mbu lun mienh maaih biaa waanc dauh hoqc liuz yaac liuc leiz ziangx cuotv mingh mborqv jaax
 ninh mbuo maaih nzoih nyungc nyungc mborqv jaax nyei wuoqc ginc
 ninh mbuo maaih nduqc diuc hnyouv tengx ndaawitv
napv taa li mienh maaih yietc cin dauh baeng bieiv caux jienv buo waanc siec cin dauh nanv torngv baaih caux cang mborqv jaax nyei baeng
ndaan fingx maaih mbenc ziangx mborqv jaax nyei mienh i waanc hietc cin luoqc baeqv dauh
aa se fingx hoqc liuz mbenc ziangx mborqv jaax nyei mienh maaih biei waanc dauh
yiem jor ndaen ndaaih dong bung maengx nyei lu mben mienh
 gaatc mienh caux maa natv se nyei ndaamv fingx mienh maaih jienv nyungc nyungc mborqv jaax nyei wuoqc ginc nyei baeng
 maaih yietc sinx i waanc dauh
naaiv deix yietc zungv baeng liuc leiz ziangx mborqv jaax
 ninh mbuo daaih taux he mbo lon buangv hnyouv oix liepc ndaawitv zoux hungh
 gunv nzengc i saa laa en deic bung
 zengc njiec nyei i saa laa en mienh yietc zungv fih hnangv nyei yaac dongh hnyouv oix liepc ndaawitv zoux hungh
ninh mbuo caux ndaawitv yiem wuov buo hnoi
 nyanc nyei hopv nyei
 weic zuqc ninh mbuo nyei muoz doic mbenc ziangx bun ninh mbuo
yiem nitv fatv ninh mbuo nyei mienh caux yiem go nyei mienh
 se yiem itc saax kaa
 se mbu lun caux napv taa li wuov deix
 longc maaz li caux lorh caux lorh torh caux ngongh tor jienv nyanc hopv daaih
 maaih mbuonv
 ngongh nyorx biouv nqaai
 a ngunc biouv nqaai
 a ngunc diuv
 ga lanv youh
 ngongh caux ba gi yungh
 weic zuqc i saa laa en mienh njien youh haic
