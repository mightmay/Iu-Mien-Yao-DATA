yiem an ti okc jiu baang maaih deix douc waac mienh caux deix njaaux leiz nyei fin saeng
 maaih mbaa naa mbatc
 maaih si me on
 si me on aengx maaih norm mbuox heuc ni ge
 maaih sailin mienh
 lu si atc
 maaih maa naa en
maa naa en caux helotv hungh juangc biauv hlo daaih
 aengx maaih saulo
ninh mbuo baaix ziouv yaac zei maiv nyanc haaix nyungc wuov zanc
 singx lingh mbuox ninh mbuo
paaiv mbaa naa mbatc caux saulo cuotv mingh weic zoux yie oix heuc ninh mbuo zoux nyei gong
ninh mbuo zei maiv nyanc haaix nyungc yaac daux gaux
 aengx longc buoz maan liuz mbaa naa mbatc caux saulo
 ziouc paaiv ninh mbuo mingh mi aqv
mbaa naa mbatc caux saulo ziouc ei singx lingh paaiv mingh taux se lu kie
 yiem wuov bieqc nzangv mingh saibatc koiv nzou
ninh mbuo mingh taux saa laa mitv mungv ziouc yiem yiutai mienh nyei norm norm wuic dorngh zunh tin hungh nyei doz
 yo han maako yaac caux ninh mbuo yiem
 tengx ninh mbuo
jiex jomc koiv nzou
 taux baafotv domh zingh buangh zuqc dauh yiutai mienh
 mbuox heuc mbaa ye su
 ninh zoux faatv yaac zoux jaav douc waac mienh
mbaa ye su caux gunv koiv nzou wuov dauh domh jien
 se ji atc baulo
 yiem
 naaiv dauh se ji atc baulo se guai haic
 ninh oix muangx tin hungh nyei doz ziouc heuc mbaa naa mbatc caux saulo daaih zunh bun ninh muangx
mv baac zoux faatv wuov dauh e li maatv
 laanh jienv
 maiv oix bun saengv ziouv sienx
 e li maatv wuov norm mbuox gorngv benx gikc waac se zoux faatv nyei mienh
saulo
 dongh mienh yaac heuc baulo wuov dauh
 duqv singx lingh buangv hnyouv ziouc nuqv nuqv nyei mangc e li maatv
ninh gorngv
mienv nyei dorn jueiv aah
 haaix nyungc longx nyei
 meih doix wuov nyungc zoux win wangv
 kungx gorngv baeqc nduov mienh hnangv
 meih maiv dingh njiec zanc zanc zoux bun ziouv nyei jauv zaqc benx jauv njuotv fai
ih zanc ziouv nyei buoz njiec taux meih
 oix bun meih nyei m zing mbuov yietc caamx
 mangc maiv buatc lungh hnoi nyei njang
 e li maatv liemh zeih haiz hnangv maaih mouc ormx jienv ninh nyei m zing mapv maengh mapv hmuangx nyei
 ninh hluo naaiv hluo wuov lorz mienh ken
domh jien buatc naaiv deix sic cuotv
 ninh ziouc sienx aqv
 ninh mbuoqc horngh haic ziouv nyei doz
baulo caux ninh nyei doic yiem baafotv bieqc nzangv mingh bam fi lie deic bung
 begaa zingh
 yiem wuov ninh mbuo bun nqoi doic
 yo han maako nzuonx ye lu saa lem zingh
baulo mbuo aengx yangh jauv mingh taux bi si ndie deic bung nyei an ti okc zingh
 taux dingh gong hnoi ninh mbuo bieqc wuic dorngh zueiz jienv
dorh leiz baaix nyei mienh doqc leiz latc sou caux tin hungh nyei douc waac mienh nyei sou
 doqc liuz
 wuic dorngh nyei gunv sic mienh paaiv mienh mingh mbuox baulo mbuo
gorx youz aac
 se gorngv meih mbuo maaih haaix nyungc waac oix kuinx yie mbuo
 gunv gorngv oc
baulo ziouc souv jiez daaih huangx buoz gorngv
i saa laa en mienh caux yietc zungv zaangc tin hungh nyei mienh aah
 muangx maah
i saa laa en mienh nyei tin hungh ginv mbuo nyei ong taaix
 ninh mbuo yiem jienv i yipv deic bung wuov zanc
 tin hungh bun ninh mbuo hiaangx
 yaac longc domh qaqv dorh ninh mbuo cuotv i yipv deic bung
ziouc yiem deic bung huaang nyienz jienv ninh mbuo zoux nyei sic leih maiv go feix ziepc hnyangx
tin hungh mietc nzengc yiem kaa naa an deic bung nyei siec fingx janx
 yaac zorqv wuov norm deic bung bun ninh nyei baeqc fingx
 i saa laa en mienh nzipc
naaiv deix jauv louc longc ziangh hoc leih maiv go feix baeqv hmz ziepc hnyangx
nqa haav tin hungh bun ninh mbuo maaih mbenc sic mienh gunv ninh mbuo taux douc waac mienh
 saa mu en
 nyei seix zeiv
naaiv deix mienh tov saa mu en bun ninh mbuo maaih hungh gunv ninh mbuo
 tin hungh ziouc bun mben yaa min fingx
 kitv nyei dorn
 saulo
 zoux hungh gunv feix ziepc hnyangx
tin hungh tuix saulo cuotv mingh
 nqa haav orn ndaawitv zoux ninh mbuo nyei hungh
 tin hungh gorngv taux ndaawitv
 ninh gorngv
  yie buatc jetc si nyei dorn
 ndaawitv
 horpc yie nyei hnyouv haic
 ninh yaac oix yiem maanc sic ei jienv yie nyei za eix zoux
tin hungh ei laengz nyei waac bun dauh ndaawitv nyei zeiv fun
 mbuox heuc yesu
 cuotv daaih zoux i saa laa en mienh nyei njoux ziouv
yesu maiv gaengh cuotv daaih zunh doz wuov zanc
 yo han zunh mbuox i saa laa en nyei zuangx mienh ninh mbuo oix zuqc goiv hnyouv guangc zuiz
 jiex wuom nyei leiz
yo han zoux ninh nyei gong aav lamh ziangx
 ninh mbuox zuangx mienh
  meih mbuo laaic yie dongh haaix dauh
 yie maiv zeiz meih mbuo zuov wuov dauh oc
 yie daaih ndaangc
 ninh nqa haav daaih
 yie liemh maiv puix tengx ninh jaiv heh hlaang
zuangx gorx youz
 apc laa ham nyei zeiv fun caux yiem meih mbuo mbu ndongx baaix tin hungh nyei mienh aah
 naaiv njoux en nyei doz se zunh daaih bun mbuo aqv
yiem ye lu saa lem zingh nyei zuangx mienh caux zoux hlo nyei wuov deix maiv hiuv duqv yesu zoux njoux ziouv
 norm norm dingh gong hnoi ninh mbuo muangx mienh doqc zuangx douc waac mienh nyei sou yaac maiv bieqc hnyouv
 mv baac ninh mbuo dingc yesu nyei zuiz wuov zanc
 ninh mbuo zoux ziangx doix nzengc wuov deix douc waac mienh gorngv nyei waac
ninh mbuo zaah maiv cuotv haaix nyungc gorn zic duqv daix ninh
 mv baac ninh mbuo tov bilaatv bun ninh zuqc daic
ninh mbuo ei ging sou fiev jienv gorngv yesu nyei yietc zungv jauv louc zoux ziangx
 ziouc zorqv yesu nyei sei njiec ziepc nzaangc jaax daaih
 zangx jienv zouv
mv baac tin hungh bun ninh nangh daaih
ninh hinc cuotv bun yiem gaa li li gan ninh mingh ye lu saa lem zingh wuov deix mienh buatc camv hnoi nyei
 naaiv deix mienh ih zanc zoux zorng zengx bun i saa laa en mienh muangx
yie mbuo dorh naaiv kuv fienx daaih mbuox meih mbuo
 zinh ndaangc tin hungh laengz bun mbuo nyei ong taaix wuov deix waac
ih zanc ninh weic mbuo
 ong taaix nyei zeiv fun zoux ziangx
 se dongh ninh bun yesu aengx nangh daaih
 hnangv fiev jienv da nyeic diuh singx nzung gorngv nor
  meih zoux yie nyei dorn
 ih hnoi yie benx meih nyei die
aengx maaih waac gorngv taux yesu daic mv baac tin hungh bun ninh nangh daaih
 yietc liuz maiv bun ninh nyei sei huv
 tin hungh gorngv
  yie laengz bun ndaawitv wuov deix cing nzengc
 kaux duqv wuonv nyei en
 yie oix ceix bun meih mbuo
aengx maaih ganh norm dorngx gorngv
  meih maiv bun meih nyei cing nzengc bou nyei sei huv
ndaawitv hungh nyei seix zeiv ei tin hungh nyei za eix zoux ziangx
 ziouc guei seix mi aqv
 yaac caux ninh nyei ong taaix zangx jienv
 ninh nyei sei yaac huv mi aqv
mv baac tin hungh bun nangh daaih wuov dauh nyei sei maiv huv
yie nyei gorx youz aah
 meih mbuo oix zuqc hiuv duqv
 weic naaiv dauh yesu yie mbuo cingx duqv zunh mbuox meih mbuo
 tin hungh hnangv haaix nor guangc mienh nyei zuiz
meih mbuo yaac oix zuqc hiuv duqv gan mose nyei leiz latc maiv haih bun mienh leih ndutv zuiz
 mv baac haaix dauh sienx kaux yesu
 wuov dauh leih ndutv yietc zungv zuiz
faix fim oc
 nzauh heix meih mbuo haih zuqc douc waac mienh gorngv nyei waac
 ninh mbuo gorngv
mangc maah
 meih mbuo mangc piex mienh nyei mienh aah
 oix zuqc mbuoqc horngh yaac zuqc mietc
 weic zuqc yiem meih mbuo nyei hnoi nyieqc yie zoux cuotv yietc nyungc sic
 maiv gunv mienh gorngv mbuox meih mbuo
 meih mbuo zungv maiv sienx
baulo caux mbaa naa mbatc cuotv wuic dorngh wuov zanc
 zuangx mienh tov ninh mbuo taux da nyeic norm dingh gong hnoi aengx daaih gorngv naaiv deix waac bun ninh mbuo muangx
zuangx mienh bun nzaanx wuov zanc
 maaih yiutai mienh caux gan yiutai mienh sienx nyei janx camv nyei gan baulo caux mbaa naa mbatc mingh
 gong zoh mbuo caux ninh mbuo gorngv yaac kuinx ninh mbuo oix zuqc zanc zanc kaux wuonv tin hungh nyei en
taux da nyeic norm dingh gong hnoi ziangh mungv nyei mienh aav lamh dauh dauh mingh gapv zunv muangx tin hungh nyei doz
mv baac yiutai mienh buatc mienh daaih duqv ndongc naaic camv
 ninh mbuo ziouc hanc haic
 mingh nzaeng baulo gorngv nyei waac
 yaac gorngv doqc ninh
baulo caux mbaa naa mbatc ziouc bungx laangc nyei gorngv
yie mbuo ndongc haaix oix zuqc daaih zunh tin hungh nyei waac bun meih mbuo muangx ndaangc
 mv baac meih mbuo nqemh
 maiv funx meih mbuo ganh puix duqv zipv yietc liuz nyei maengc
 yie mbuo ziouc guangc meih mbuo mingh zunh bun janx muangx
weic zuqc ziouv hnangv naaiv nor paaiv yie mbuo
  yie bun meih zoux norm njang ziux bun janx
 weic bun meih dorh njoux en mingh taux jomc lungh ndiev
janx haiz naaiv deix waac ziouc a hneiv haic
 ceng ziouv nyei doz
 tin hungh ginv daaih weic duqv yietc liuz nyei maengc wuov deix ziouc sienx yesu aqv
ziouv nyei doz ziouc sing buangv wuov norm deic bung
mv baac yiutai mienh coqv huv wuov norm mungv zoux hlo nyei m jangc dorn caux gan longx tin hungh zaangc dangv nyei m sieqv dorn zoux doqc baulo caux mbaa naa mbatc
 yaac zunc ninh mbuo cuotv ninh mbuo nyei deic jaaix
gong zoh mbuo ziouc fengx guoqv zaux nyei nie mbung weic zoux jangx hoc guaix ninh mbuo
 nqa haav aengx mingh i ko ni yum zingh
yiem an ti okc zingh nyei sienx yesu nyei mienh njien youh haic yaac maaih singx lingh buangv nzengc ninh mbuo nyei hnyouv
