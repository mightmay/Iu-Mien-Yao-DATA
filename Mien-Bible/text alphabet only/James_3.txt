yie nyei gorx youz aac
 meih mbuo maiv zuqc maaih mienh camv zoux fin saeng
 weic zuqc meih mbuo hiuv duqv yie mbuo zoux fin saeng nyei mienh oix zuqc siemv gauh hniev jiex maiv zoux nyei mienh
mbuo dauh dauh zoux dorngc camv nyungc nyei
 haaix dauh yietc liuz maiv gorngv dorngc haaix nyungc
 wuov dauh se dunh yunh nyei mienh
 haih gunv duqv nzengc ninh ganh nyei sin
mbuo zorqv hlaang kouv fapv jienv maaz nyei nzuih baengx weic bun maaz muangx mbuo
 mbuo ziouc haih gunv nzengc ninh nyei sin
 bun ninh mingh haaix yaac duqv
hnamv mangc gaax nzangv
 maiv gunv nzangv ndongc haaix hlo yaac zuqc domh nziaaux buonc mingh
 nzangv jien longc nzangv mbietc faix
 nyei
 ei ninh nyei hnyouv goiv mingh goiv daaih
mbietc yaac fih hnangv nyei
 maiv gunv se sin zaangc nyei yietc nyungc faix nyei
 mv baac haih bungx duqv domh waac
 yaac hnamv mangc gaax
 diqv dien douz mbietc hnangv mv baac haih zieqc nzengc domh gemh
mbietc se hnangv douz nor
 mbietc zoux sin nyei yietc nyungc yaac orqv haic
 bun orqv nyei sic cuotv buangv nzengc sin
 mbietc diemv jienv yiem deic nyuoqc daaih nyei douz
 yietc seix maaih naaiv nyungc douz zieqc jienv mbuo yiem
nyungc nyungc saeng kuv
 hieh zoih
 norqc
 naang
 mbiauz
 baamh mienh haih gunv duqv hingh
 zungv gunv duqv mbuoqc mi aqv
mv baac mbietc
 maiv maaih haaix dauh haih gunv duqv jienv
 mbietc se orqv haic
 maiv haih gunv maiv jienv
 maaih laengc daic mienh nyei ndie buangv nzengc
mbuo longc mbietc ceng ziouv zaangc diex
 yaac longc zioux mienh
 dongh zaangc diex zeix cuotv daaih zuangv ninh ganh yaac hnangv ninh ganh nor
ceng nyei waac caux zioux nyei waac juangc sung nzuih cuotv
 yie nyei gorx youz aah
 hnangv naaic za gengh maiv horpc yietc deix
kuv nyei wuom caux maiv kuv nyei wuom haih juangc norm zingv cuotv fai
yie nyei gorx youz aah
 ngongh nyorx ndiangx haih ziangh ga lanv biouv fai
 a ngunc hmei haih ziangh ngongh nyorx biouv fai
 wuom nzaaih zingv yaac maiv haih cuotv kuv nyei wuom
yiem meih mbuo naaic
 maaih haaix dauh guai nyei
 cong mengh nyei fai
 ninh oix zuqc longc suonc hnyouv
 longc cong mengh zoux kuv sic bun cing ninh dongh naaic nyungc mienh
se gorngv meih hnyouv im
 mueic jieqv
 kungx douh ganh duqv longx hnangv
 maiv dungx ceng ganh maaih cong mengh
 maiv dungx gorngv baeqc ngaengc zien leiz
naaiv nyungc cong mengh se maiv hnangv yiem gu nguaaic daaih nyei cong mengh
 se baamh gen nyei
 dongh yiem mienh nyei hnyouv cuotv daaih nyei
 yaac yiem mienv cuotv daaih nyei cong mengh
haaix norm dorngx maaih mienh mueic jieqv
 douh ganh duqv longx
 wuov norm dorngx ziouc ceux lunc
 maaih nyungc nyungc waaic sic cuotv
yiem gu nguaaic daaih nyei cong mengh da yietv se cing nzengc nyei
 yaac baengh orn nyei
 suonc nyei
 hec duqv gorngv nyei
 naaiv nyungc cong mengh bun laanh korv lienh laanh
 yaac kungx zoux cuotv kuv sic hnangv
 maiv mangc faix haaix dauh
 yaac maiv maaih beih zaqc hnyouv njuotv nyei sic
haaix dauh kuinx i bung mienh horpc hnyouv daaih se zuangx baengh orn nyei nyim
 siou daaih nyei yietc zungv ziouc longx nyei
