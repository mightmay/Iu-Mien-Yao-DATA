ziouv nzorng haic waengc mienh nyei nziangx
 mv baac baengh fim nyei nziangx dorh bun ninh a hneiv
mienh zoux maux ziouc maaih nyaiv nyei sic gan jienv daaih
 mv baac nyiemc ganh zoux faix nyei mienh maaih cong mengh
hnyouv zingx nyei mienh maaih ziepc zuoqv nyei jauv dorh ninh mbuo
 mv baac hnyouv ngau hnyouv njuotv nyei mienh zoux maiv ziepc zuoqv nyei sic bun ganh zuqc mietc
zuqc tin hungh nouz nyei hnoi
 zinh zoih tengx maiv duqv haaix nyungc
 mv baac zoux duqv horpc nyei sic haih njoux mienh biaux ndutv maiv zuqc daic
maiv maaih dorngx nqemh nyei mienh zoux hnyouv zingx
 ziouc dorh ninh yangh zaqc nyei jauv
 mv baac orqv mienh laaix ninh zoux nyei orqv sic bun ninh ndorpc
hnyouv zingx nyei mienh zoux duqv horpc ziouc njoux duqv ninh
 hnyouv maiv zingx nyei mienh hanc nyei sic hlopv jienv ninh
orqv mienh daic mingh
 ninh maaih lamh hnamv nyei caux jienv zuqc mietc
 mienh waaic mienh hnamv oix duqv nyei yaac baaic nzengc mi aqv
kuv mienh duqv njoux biaux ndutv kuonx naanh
 daaux nzuonx orqv mienh buangh zuqc kouv naanc
maiv kaux tin hungh nyei mienh longc nzuih gorngv nyei waac baaic waaic ninh nyei juangc laangz mienh
 mv baac kuv mienh nyei wuonh zaang haih njoux duqv ninh
kuv mienh duqv longx
 zingh nyei mienh njien youh
 orqv mienh zuqc mietc zuangx mienh njien youh nyei heuc
weic kuv mienh duqv fuqv
 zingh ziouc duqv mienh taaih
 mv baac laaix orqv mienh nyei nzuih gorngv nyei waac
 zingh zuqc mbienv nzengc
haaix dauh mangc piex juangc laangz mienh se hnamv maiv tong haaix nyungc nyei mienh
 mv baac bieqc hnyouv nyei mienh sekv nzieqc nyei
jiex naaiv jiex wuov gorngv henh waac nyei mienh gorngv cuotv gem jienv nyei jauv
 mv baac bungx duqv hnyouv nyei mienh gem jienv maiv horpc zuqc gorngv nyei sic
maiv maaih mienh dorh
 baeqc fingx ziouc zuqc baaic njiec
 mv baac maaih caangh laangh nyei mienh camv
 ziouc duqv baengh orn nyei yiem
haaix dauh beu ganh dauh mienh zungv oix zuqc kouv aqv
 mv baac haaix dauh nzorng beu mienh nyei jauv ziouc yiem duqv wuonv
hnyouv longx
 nzueic nyei m sieqv dorn duqv mienh taaih
 zoux doqc nyei m jangc dorn kungx duqv butv zoih
korv lienh mienh nyei mienh tengx ganh duqv longx
 mv baac zoux doqc nyei mienh hoic zuqc ganh
orqv mienh nyei gong zinh setv mueiz se maiv duqv haaix nyungc
 mv baac mienh zoux horpc nyei jauv
 ndongc haaix zungv duqv zingh nyeic
haaix dauh liepc hnyouv zoux kuv sic ziouc duqv maengc ziangh
 haaix dauh lorz orqv nyei sic ziouc zuqc daic
hnyouv buv longh buv dangv nyei mienh
   ziouv  youx haic
 mv baac zoux duqv horpc nyei mienh bun ninh a hneiv
oix zuqc hiuv dingc
 orqv mienh maiv haih biaux maiv ndutv zuqc dingc zuiz
 mv baac kuv mienh zungv oix duqv njoux
m sieqv dorn nzueic mv baac zieqv maiv duqv haaix nyungc horpc se hnangv norm jiem kuing cunx jienv dungz nyei mba zorng
kuv mienh oix nyei
 setv mueiz duqv longx
 orqv mienh maaih lamh hnamv nyei
 setv mueiz zuqc tin hungh nouz
maaih laanh mienh zoux hnyouv jangv yaac gunv zoux gunv butv zoih
 maaih laanh zoux hnyouv hepc
 horpc zuqc bun nyei ninh maiv bun
 mv baac gunv zoux gunv jomc
hnyouv jangv nyei mienh oix duqv bungx zuoqc
 haaix dauh bun wuom mienh hopv
 mienh ziouc bun wuom ninh hopv
haaix dauh ngaengc jienv maiv maaic laangh ziqc
 ninh zuqc mienh zioux
 haaix dauh laengz maaic ziouc duqv mienh buang waac
haaix dauh jienh lorz zoux longx nyei jauv ziouc duqv mienh taaih
 mv baac haaix dauh lorz orqv nyei sic wuov dauh ziouc zuqc orqv sic
haaix dauh kaux ninh ganh nyei zinh zoih zungv zuqc ndorpc
 mv baac kuv mienh oix wangc siangx hnangv ndiangx normh nyiemz
haaix dauh zoux bun ganh nyei hmuangv doic zuqc kouv
 setv mueiz maiv duqv haaix nyungc
 mienh hngongx mienh yaac oix zuqc zoux cong mengh mienh nyei bou
kuv mienh zoux nyei sic se bun mienh maaih maengc ziangh
 mv baac mienh baamz leiz latc ziouc hoic mienh guangc maengc
se gorngv kuv mienh yiem baamh gen ziux zoux nyei winh bun ninh
 orqv mienh caux zuiz mienh ziux zoux nyei zuqc winh bun ndongc haaix camv
