ziouv hungx jienv yie nyei m normh heuc qiex mbui nyei gorngv
meih mbuo yiem zingh zoux daix zuiz mienh nyei mienh
 gorqv mienh nyei buoz nanv jienv mietc mienh nyei jaa sic daaih maah
maaih juqv laanh mienh yiem wuov jiex bung nyei gaengh
 se hungx baqv bung wuov dauh gaengh daaih
 gorqv mienh nanv jienv daix mienh nyei jaa sic
 yiem ninh mbuo mbu ndongx maaih laanh mienh zuqv jienv la maah ndie muonc dorh jienv fiev nzaangc nyei jaa sic cipv jienv jaaiv
 ninh mbuo bieqc mingh souv jienv dongh siqv ziec dorngh ga hlen
i saa laa en nyei tin hungh nyei njang laangc leih nqoi ke lu mbim
 dongh ninh nyei njang laangc zinh ndaangc yiem nyei dorngx
 faaux mingh taux zaangc tin hungh nyei biauv nyei gaengh ndaangc
 ziouv heuc zuqv jienv la maah ndie muonc
 maaih fiev nzaangc nyei jaa sic fapv jienv buoz sei ndiev wuov dauh
ziouv gorngv mbuox ninh
cuotv mingh yangh gormx ye lu saa lem zingh
 maaih mienh tauv qiex ndoqc
 nzauh nyiemv weic yiem zingh gu nyuoz zoux yietc zungv gamh nziev nyei sic wuov deix
 oix zuqc mingh zoux jangx hoc an jienv nzauh nyiemv wuov deix mienh nyei biorngh
yie aengx haiz tin hungh gorngv mbuox zengc njiec wuov deix
gan jienv wuov laanh mienh mingh gormx zingh njiec buoz daix
 meih mbuo nyei m zing mangc maiv dungx korv fiqv yaac maiv dungx korv lienh
oix zuqc daix m jangc dorn maiv gunv gox lunx
 sieqv dorn
 fu jueiv caux m sieqv dorn
 mv baac da faanh maaih jangx hoc nyei mienh maiv dungx muoqv
 oix zuqc yiem yie nyei singx dinc jiez gorn daix
 ninh mbuo ziouc njiec buoz daix yiem tin hungh nyei biauv nyei nza hmien maengx wuov deix mienh gox
ziouv aengx gorngv mbuox ninh mbuo
meih mbuo cuotv mingh maah
 zoux bun zaangc tin hungh nyei biauv maaih uix
 zorqv zuqc daix daic nyei mienh ndui buangv naaiv laatc gu nyuoz
 ninh mbuo ziouc cuotv mingh wuov zingh daix mienh
doix ninh mbuo daix nyei ziangh hoc yie ganh yiem wuov
 yie ziouc puoqv njiec
 hmien taux ndau
 heuc jienv gorngv
ziouv tin hungh  aah
 kouv aqv
 meih za gengh oix bun meih nyei ga qiex baetv cuotv mietc nzengc yiem ye lu saa lem zengc njiec nyei i saa laa en mienh fai
tin hungh gorngv mbuox yie
i saa laa en caux yu ndaa nyei zeiv fun nyei zuiz za gengh
 hlo haic
 deic bung maaih daix mienh liouc cuotv nyei nziaamv buangv nzengc
 maiv baengh fim nyei sic yaac buangv nzengc zingh weic zuqc ninh mbuo gorngv
  ziouv leih nqoi naaiv norm deic bung mi aqv
 ziouv  yaac maiv buatc aqv
yie ganh aeqv
 yie nyei m zing mangc yaac maiv korv lienh
 maiv korv fiqv ninh mbuo
 mv baac yie oix ziux ninh mbuo zoux nyei winh bun ninh mbuo
zuqv la maah ndie muonc yaac maaih fiev nzaangc nyei jaa sic cipv jienv jaaiv wuov laanh nzuonx daaih yaac gorngv mbuox ziouv
yie ei jienv meih paaiv nyei waac zoux liuz aqv
