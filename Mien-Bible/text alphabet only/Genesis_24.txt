apc laa ham nyei hnyangx jeiv hlang
 gox haic aqv
 yiem ninh zoux nyei nyungc nyungc ziouv yaac ceix fuqv bun ninh
apc laa ham mbuox ninh hnyangx jeiv gauh gox jiex wuov dauh bou
 dongh tengx ninh goux nzengc jaa dingh wuov dauh
dorh meih nyei buoz daaih an jienv yie nyei camh zuih ga ndiev maengx
yie oix meih ziangv jienv ziouv
 dongh lungh caux ndau nyei tin hungh
 laengz waac meih maiv lorz ih zanc yie yiem jienv nyei kaa naa an mienh mbu ndongx nyei sieqv zoux yie nyei dorn nyei auv
oix zuqc nzuonx yie nyei loz deic bung
 yie nyei cien ceqv wuov
 tengx yie nyei dorn
 i sakc
 gorngv auv
bou naaic gaax
se gorngv sieqv maiv kangv gan yie daaih naaiv norm deic bung ni
 yie oix zuqc fungx meih nyei dorn nzuonx meih cuotv daaih wuov norm deic bung saah
apc laa ham gorngv
cin maanc maiv dungx fungx yie nyei dorn nzuonx wuov norm deic bung
lungh zaangc nyei tin hungh wuov dauh ziouv
  dorh yie leih nqoi yie nyei die nyei biauv
 guangc jienv yie cuotv seix nyei deic bung
 ninh yaac caux yie laengz ngaengc waac
 ninh gorngv
  yie oix zorqv naaiv norm deic bung bun meih nyei zeiv fun
  ziouv  oix paaiv ninh nyei fin mienh mingh ndaangc
 meih ziouc haih duqv dauh wuov norm deic bung nyei sieqv zoux yie nyei mbuangz
se gorngv wuov dauh sieqv maiv laengz caux meih daaih naaiv
 yie bun meih laengz liuz nyei ngaengc waac jiex mi aqv
 mv baac meih cin maanc maiv dungx dorh yie nyei dorn nzuonx wuov norm deic bung oc
wuov dauh bou ziouc dorh ninh nyei buoz an jienv ninh nyei ziouv
 apc laa ham
 nyei camh zuih ga ndiev maengx houv jienv laengz ei naaiv deix waac zoux
wuov dauh bou ziouc dorh jienv ziepc dauh ninh nyei ziouv nyei lorh torh caux ziex nyungc maaih jaax zinh nyei ga naaiv cuotv jauv mingh me so bo de mie deic
 naa ho nyei zingh
taux zingh ga nyiec maengx
 ninh bun lorh torh gueic njiec wuom kuotv hlen
 wuov zanc lungh maanz hmuangx aqv
 doix zuqc m sieqv dorn cuotv daaih zaangh wuom nyei ziangh hoc
wuov dauh bou daux gaux gorngv
o ziouv
 yie nyei ziouv
 apc laa ham
 nyei tin hungh aah
 tov tengx yie ih hnoi zoux duqv ziangx yie laengz nyei waac
 tov meih yaac zoux longx bun yie nyei ziouv
 apc laa ham
yie souv jienv naaiv wuom zingv hlen
 yiem naaiv norm zingh nyei sieqv ih zanc cuotv daaih zaangh wuom
yie oix caux dauh sieqv gorngv
  tov meih bungx meih naaic nie ha louh njiec bun deix wuom yie hopv oc
  se gorngv wuov dauh sieqv gorngv
  domh gorx aac
 gunv hopv maah
 yie corc aengx oix bun wuom meih nyei lorh torh hopv  nor
 yie ziouc hiuv duqv meih ginv wuov dauh daaih zoux meih nyei bou
 i sakc
 nyei auv aqv
 se gorngv hnangv naaiv nor
 yie hiuv duqv meih za gengh zoux longx bun yie nyei ziouv
daux gaux zungv maiv gaengh setv
 maaih dauh sieqv
 mbuox heuc le mbe kaa
 ndaam jienv nie ha louh cuotv daaih
 le mbe kaa se mbe tu en nyei sieqv
 le mbe kaa nyei gux heuc minkaa
 minkaa zoux naa ho nyei auv
 naa ho zoux apc laa ham nyei youz
naaiv dauh sieqv ziangh duqv nzueic haic yaac maiv gaengh nziaauc jiex dorn
 ninh njiec taux wuom zingv zaangh wuom buangv ha louh aengx faaux daaih
apc laa ham nyei bou ziouc tiux jienv mingh taux sieqv nyei ga hlen gorngv
tov bun deix meih naaic nie ha louh nyei wuom yie hopv oc
wuov dauh sieqv gorngv
domh gorx aac
 gunv hopv maah
 sieqv ziouc bungx nie ha louh njiec mba dauh
 bouh jienv bun ninh hopv
ninh hopv liuz wuom
 sieqv aengx gorngv
yie corc oix mingh zaangh wuom bun meih nyei lorh torh hopv beuv
ninh ziouc gaanv jienv dox nie ha louh nyei wuom an wuov zoh bun lorh torh hopv
 aengx tiux mingh wuom kuotv wuov zaangh wuom bun ninh nyei dauh dauh lorh torh hopv
wuov dauh bou souv jienv wuov maiv ko lo
 samx mangc gaax
 ziouv tengx ninh zoux ziangx ziux ninh cuotv daaih zoux nyei gong fai ni
lorh torh hopv liuz wuom
 wuov dauh bou zorqv norm jiem mba zorng hiun
 hniev daauh yietc zinh faam buon
 aengx zorqv doix jiem nyei jiemh
 hniev daauh faam lungz
 bun wuov dauh sieqv
wuov dauh bou naaic
tov mbuox yie
 meih haaix dauh nyei sieqv
 meih nyei die nyei biauv maaih dorngx bun yie mbuo bueix muonz fai
sieqv dau
yie mbe tu en nyei sieqv
 yie nyei ong heuc naa ho
 gux heuc minkaa
ninh aengx gorngv
yie mbuo nyei biauv maaih miev maaih mbiauh nqaauv camv nyei uix saeng kuv
 yaac maaih dorngx bun meih bueix
wuov dauh bou ziouc gueic njiec ndau baaix ziouv
ninh gorngv
ceng ziouv
 yie nyei ziouv
 apc laa ham
 nyei tin hungh
 ziouv  maiv guangc laengz jiex nyei ngaengc waac
 zungv ziepc zuoqv nyei zoux longx bun yie nyei ziouv
 yie ganh aeqv
 ziouv  dorh jauv taux yie nyei ziouv
 apc laa ham
 nyei cien ceqv nyei biauv
sieqv tiux jienv nzuonx mingh
 zorqv naaiv deix jauv louc mbuox ninh nyei maa caux biauv zong mienh
le mbe kaa maaih dauh gorx
 mbuox heuc laa mbaan
 laa mbaan gaanv jienv mingh wuov wuom zingv lorz wuov dauh mienh
laa mbaan buatc liuz ninh nyei muoc dangh jienv nyei mba zorng hiun caux buoz jiemh
 yaac haiz ninh gorngv nzengc wuov dauh mienh gorngv nyei waac
 ninh ziouc cuotv mingh lorz wuov dauh mienh
 buatc ninh souv jienv lorh torh ga hlen nitv wuom zingv
laa mbaan gorngv
daaih oc
 meih se ziouv ceix fuqv nyei mienh
 meih fungc souv jienv ga nyiec hnangv
 yie zungv liuc leiz biauv yaac liuc leiz ziangx lorh torh yiem nyei dorngx
wuov dauh bou ziouc bieqc biauv mi aqv
 laa mbaan bouh lorh torh nyei dorx njiec
 aengx zorqv mbiauh nqaauv zorqv miev bun lorh torh nyanc
 ninh lorz wuom bun apc laa ham nyei bou caux gan apc laa ham nyei bou daaih nyei mienh nzaaux zaux
mbenc ziangx hnaangx
 heuc apc laa ham nyei bou nyanc mv baac ninh gorngv
yie maiv gaengh nyanc oc
 zuov yie gorngv nzengc yie daaih nyei jauv louc cingx nyanc
 laa mbaan gorngv
maaih haaix nyungc
 gunv gorngv maah
wuov dauh bou gorngv
yie se apc laa ham nyei bou
ziouv za gengh ceix fuqv yie nyei ziouv
 apc laa ham
 camv haic
 bun ninh butv zoih haic
 maaih ngongh
 maaih ba gi yungh
 maaih yungh camv
 yaac maaih jiem maaih nyaanh
 maaih nouh gauv nouh beiz
 maaih lorh torh caux lorh
yie nyei ziouv nyei auv
 saalaa
 hnyangx jeiv gox nyei ziangh hoc
 yungz duqv dauh dorn bun yie nyei ziouv
 yie nyei ziouv maaih nyei nyungc nyungc ninh jiu bun wuov dauh dorn mi aqv
yie nyei ziouv heuc yie caux ninh laengz jiex ngaengc waac gorngv
  maiv dungx lorz dongh ih zanc yiem jienv naaiv norm kaa naa an deic bung nyei sieqv bun yie nyei dorn longc zoux auv
oix zuqc nzuonx yie nyei die nyei zouv zaangc mienh caux yie nyei cien ceqv tengx yie nyei dorn lorz dauh sieqv zoux auv
yie aengx naaic gaax yie nyei ziouv
  se gorngv wuov dauh sieqv maiv kangv gan yie daaih ni
yie nyei ziouv dau
  dongh yie buoqc zaangc nyei ziouv oix paaiv ninh nyei fin mienh caux meih mingh tengx meih zoux duqv ziangx ziux meih cuotv jauv zoux nyei gong
 meih oix zuqc lorz dauh yie nyei cien ceqv nyei sieqv
 yie nyei die nyei zouv zaangc mienh
 bun yie nyei dorn longc zoux auv
meih mingh taux yie nyei cien ceqv wuov
 meih caux yie laengz nyei ngaengc waac ziouc jiex mi aqv
 maiv gunv ninh mbuo maiv bun sieqv meih
 meih caux yie laengz nyei ngaengc waac jiex mi aqv
ih hnoi yie taux wuov wuom kuotv hlen
 yie daux gaux gorngv
  ziouv
  yie nyei ziouv
 apc laa ham
 nyei tin hungh aah
 tov tengx yie zoux ziangx yie cuotv jauv daaih zoux nyei gong
ih zanc yie souv jienv naaiv wuom zingv hlen
 maaih dauh sieqv cuotv daaih zaangh wuom yie oix gorngv
tov deix meih nyei nie ha louh nyei wuom hopv oc
se gorngv ninh gorngv
gunv hopv maah
 yie yaac oix zaangh wuom bun meih nyei lorh torh hopv
 nor
 yie ziouc hiuv duqv dongh wuov dauh sieqv ziouv dingc daaih zoux yie nyei ziouv nyei dorn nyei auv
yie yiem hnyouv daux gaux zungv maiv gaengh setv
 le mbe kaa ziouc ndaam jienv nie ha louh cuotv daaih
 ninh njiec taux wuom zingv zaangh wuom
 yie ziouc mbuox ninh
  tov deix wuom hopv oc
ninh ziouc siepv siepv nyei bungx nie ha louh njiec mba dauh yaac gorngv
  gunv hopv maah
 yie aengx zaangh wuom bun meih nyei lorh torh hopv
  yie ziouc hopv
 ninh aengx zaangh wuom bun lorh torh hopv
yie aengx naaic ninh
  meih haaix dauh nyei sieqv
ninh dau
  yie mbe tu en nyei sieqv
 yie nyei ong heuc naa ho
 gux heuc minkaa
yie ziouc zorqv mba zorng hiun dangh jienv ninh nyei mba zorng
 aengx zorqv jiemh dangh jienv ninh nyei buoz
yie yaac gueic njiec baaix ziouv
  yie ceng ziouv
 yie nyei ziouv
 apc laa ham
 nyei tin hungh
 ninh dorh yie mingh duqv zuqc jauv
 bun yie lorz duqv yie nyei ziouv nyei youz nyei sieqv fun zoux yie nyei ziouv nyei mbuangz
ih zanc se gorngv meih a hneiv ziepc zuoqv nyei zoux doix yie nyei ziouv nyei waac
 tov mbuox yie
 meih maiv oix zoux nor
 tov mbuox yie
 yie cingx hiuv duqv oix zuqc hnangv haaix nor zoux
laa mbaan caux mbe tu en dau
naaiv deix jauv se yiem ziouv daaih
 yie mbuo maiv haih caux meih gorngv longx fai ciouv
le mbe kaa m daaih yiem naaiv nyei
 gunv dorh ninh mingh zoux meih nyei ziouv nyei mbuangz aqv
 hnangv ziouv  tin hungh gorngv nor
apc laa ham nyei bou haiz ninh mbuo nyei waac ziouc puoqv njiec ndau baaix ziouv
ninh yaac zorqv longc jiem longc nyaanh daav daaih nyei siou setv caux lui houx bun le mbe kaa
 ninh aengx zorqv jaaix nyei zingh nyeic bun sieqv nyei gorx caux maa
apc laa ham nyei bou bun liuz
 ninh caux gan ninh daaih nyei mienh ziouc nyanc hnaangx aqv
 nyanc liuz hopv liuz
 ninh mbuo bueix muonz wuov
 da nyeic ndorm jiez sin daaih
 wuov dauh bou gorngv
tov bun yie nzuonx yie nyei ziouv wuov oc
sieqv nyei gorx caux ninh nyei maa gorngv
tov bun sieqv caux yie mbuo yiem ziepc baav hnoi liuz
 nqa haav mingh duqv nyei
wuov dauh bou gorngv
tov meih mbuo maiv dungx zorv yie weic zuqc ziouv tengx yie zoux sung yie nyei jauv mi aqv
 tov bun yie nzuonx yie nyei ziouv wuov aqv
ninh mbuo dau
wuov nyungc
 heuc sieqv daaih naaic gaax ninh hnangv haaix nor gorngv
ninh mbuo ziouc heuc le mbe kaa daaih naaic
meih za gengh oix gan naaiv dauh m jangc dorn mingh nyei fai
 sieqv dau
mingh nyei
ninh mbuo ziouc bun le mbe kaa caux dorh le mbe kaa hlo daaih wuov dauh bou gan apc laa ham nyei bou mbuo mingh
ninh mbuo buang waac le mbe kaa
 gorngv mbuox ninh
yie mbuo nyei muoc aac
 tov bun meih zoux ziex cin ziex waanc mienh nyei maa
 tov bun meih nyei zeiv fun haih duqv nzipc ninh mbuo nyei win wangv nyei zingh
le mbe kaa caux ninh nyei m sieqv bou mbuo mbenc nzoih ga naaiv
 geh jienv lorh torh gan jienv apc laa ham nyei bou nzuonx
 wuov dauh bou ziouc cuotv jauv dorh jienv le mbe kaa mingh aqv
i sakc yiem mbe e laa hai loi deic bung huaang nzuonx weic zuqc wuov zanc ninh yiem negepc
maaih hnoi lungh maanz hmuangx
 i sakc cuotv mingh saau wuov ndeic
 ninh cau hmien buatc guanh lorh torh hungx jienv daaih
le mbe kaa yaac cau hmien buatc i sakc ziouc njiec lorh torh daaih
naaic gaax apc laa ham nyei bou
yiem wuov ndeic hungx jienv mbuo daaih wuov dauh mienh se haaix dauh
 wuov dauh bou gorngv
ninh zoux yie nyei ziouv
 le mbe kaa ziouc zorqv kuaaiv ndie buang jienv ganh nyei hmien
wuov dauh bou ziouc gorngv nzengc ninh nyei jauv louc bun i sakc muangx
i sakc ziouc dorh jienv le mbe kaa bieqc i sakc nyei maa
 saalaa
 nyei ndopv liuh
 le mbe kaa ziouc benx i sakc nyei auv mi aqv
 i sakc yaac hnamv haic ninh
 i sakc ziouc duqv auv daaih tengx jaiv ninh nyei maa daic mingh nyei you nzauh
