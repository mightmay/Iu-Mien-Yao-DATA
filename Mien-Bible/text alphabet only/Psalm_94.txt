o ziouv aac
 meih se jaauv win nyei tin hungh
 jaauv win nyei tin hungh aah
 tov ziux cuotv njang daaih maah
siemv lungh ndiev nyei jien aah
 daaih maah
 daaih bun zoux maux nyei mienh duqv ziux ninh mbuo horpc zuqc duqv nyei buonc
ziouv aac
 orqv mienh oix a hneiv ndongc haaix lauh
 oix ndongc haaix lauh
ninh mbuo bungx waac maux
 yietc zungv zoux orqv nyei mienh ceng hlo
o ziouv aac
 ninh mbuo njiec qaqv zeix meih nyei baeqc fingx yaac hoic meih nzipc nyei buonc
ninh mbuo daix auv guaav caux yiem deic bung nyei ganh fingx mienh
 yaac daix guh hanh fu jueiv
ninh mbuo gorngv
ziouv  maiv buatc
 yaakopv nyei tin hungh maiv hnamv taux
yiem baeqc fingx mbu ndongx nyei mienh hngongx mienh aah
 oix zuqc hiuv aqv
 meih mbuo mbanc haic nyei mienh aah
 meih mbuo taux haaix zanc cingx guai
tin hungh zeix m normh
 ninh ganh muangx maiv haiz fai
 ninh zeix m zing
 ninh ganh mangc maiv buatc
ninh mborqv njaaux maanc guoqv mienh
 ninh maiv zeiz oix dingc ninh mbuo nyei zuiz
 ninh njaaux baamh mienh
 ninh ganh maiv maaih wuonh zaang fai
ziouv hiuv duqv baamh mienh hnamv nyei sic kungx hnangv tauv yietc nzunc qiex
o ziouv aac
 meih mborqv njaaux nyei mienh maaih orn lorqc
 se meih longc meih nyei leiz latc njaaux nyei mienh
yiem ninh zuqc kouv nyei hnoi nyieqc meih bun ninh duqv fong deix
 zuov wetv ziangx kuotv bun orqv mienh zuqc mietc
weic zuqc ziouv zungv maiv guangc ninh ganh nyei baeqc fingx
 ninh maiv leih guangc ninh nzipc daaih nyei buonc
siemv nyei jauv ziouc aengx nzuonx daaih gan baengh fim nyei leiz
 yietc zungv hnyouv zingx nyei mienh yaac oix gan
maaih haaix dauh weic yie jiez daaih ngaengc orqv mienh
 haaix dauh weic yie ngaengc jienv zoux orqv nyei mienh
se gorngv ziouv  maiv tengx yie
 yie zungv siepv siepv nyei mingh yiem sekv nzieqc nyei deic bung
yie gorngv
yie nyei zaux caaiv piatv mi aqv
 o ziouv aac
 wuov zanc meih ziepc zuoqv nyei hnamv yie ziouc baav jienv yie
yie maaih you nzauh kuonx hnyouv nyei sic camv nyei ziangh hoc
 meih orn yie nyei hnyouv bun yie njien youh
waaic haic nyei gunv sic jien haih caux meih jiu tong nyei fai
 ninh mbuo longc leiz nyeic zoux waaic nyei sic
ninh mbuo gapv zunv hoic kuv mienh nyei maengc yaac dingc daix maiv zoux dorngc nyei mienh
mv baac ziouv se yie kaux wuonv nyei dorngx
 yie nyei tin hungh
 se yie ndaauh kaux nyei la bieiv
ninh oix ziux ninh mbuo zoux dorngc nyei zuiz winh bun ninh mbuo
 weic ninh mbuo zoux nyei orqv sic mietc ninh mbuo
   ziouv
 yie mbuo nyei tin hungh
 oix mietc nzengc ninh mbuo
