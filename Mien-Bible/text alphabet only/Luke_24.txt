taux wuov norm leiz baaix nyei da yietv hnoi lungh ndorm nziouv nyei
 lungh mbiouz mbiouz njang hnangv
 wuov deix m sieqv dorn dorh jienv ninh mbuo mbenc daaih nyei ndie ndaang mingh yesu nyei zouv
taux wuov buatc mbaeqc zouv gaengh wuov kuaaiv la bieiv tui nqoi mi aqv
ninh mbuo ziouc bieqc mingh mangc
 maiv buatc ziouv yesu nyei sei
ninh mbuo souv jienv wuov hnamv maiv mengh baeqc
 liemh zeih maaih i laanh mienh zuqv jienv lui houx zaengh zaengh nyei souv jienv ninh mbuo nyei ga hlen
wuov deix m sieqv dorn gamh nziex haic ziouc puoqv njiec ndau
 naaiv deix i laanh mienh naaic ninh mbuo
meih mbuo weic haaix diuc daaih naaiv janx daic yiem nyei dorngx lorz mienh nangh mienh
ninh maiv yiem naaiv lorqc
 ninh nangh daaih aqv
 meih mbuo oix zuqc jangx taux ninh yiem gaa li li wuov zanc gorngv mbuox meih mbuo wuov deix waac
ninh gorngv
  yie
 baamh mienh nyei dorn
 oix zuqc jiu bun mienh waaic mienh dorh mingh ding ziepc nzaangc jaax
 mv baac da faam hnoi yie aengx nangh daaih  wuov deix waac
wuov deix m sieqv dorn ziouc jangx zuqc yesu nyei waac aqv
yiem zouv nzuonx mingh
 ninh mbuo zorqv naaiv deix yietc zungv sic mbuox wuov deix ziepc yietv dauh gong zoh caux ga hlen nyei zuangx mienh
mbuox gong zoh mbuo wuov deix m sieqv dorn
 dongh makv ndaa laa mungv wuov dauh maa li yaa caux yo an naa caux yaagorpc nyei maa
 maa li yaa
 aengx caux ninh mbuo daaih wuov deix m sieqv dorn
mv baac gong zoh mbuo maiv sienx
 laaic naaiv deix m sieqv dorn la guaih gorngv hnangv
mv baac bide jiez sin tiux jienv mingh taux zouv
 ndoqv njiec ciepv mangc
 kungx buatc ndie damh hnangv
 ninh ziouc daaux nqaang nzuonx
 yaac hnamv maiv mengh baeqc naaiv deix sic
dongh naaic hnoi maaih i dauh yesu nyei sai gorx mingh norm laangz heuc em maa utc
 yiem nitv ye lu saa lem zingh leih maiv go ziepc yietv gilo jauv
gan jauv mingh wuov zanc
 ninh mbuo gorngv jienv koqv hoqc cuotv liuz nyei sic mingh
doix ninh mbuo gorngv jienv wuov zanc
 yesu ganh daaih fatv caux jienv ninh mbuo mingh
ninh mbuo buatc nyei mv baac weic haaix diuc mv bei
 ninh mbuo zieqv maiv duqv ninh
yesu naaic gaax ninh mbuo
meih mbuo gan jienv jauv mingh meih mbuo gorngv haaix nyungc
 ninh mbuo ziouc dingh jienv
 hmien nzauh nzauh wuov
maaih dauh
 mbuox heuc ken o batc
 naaic yesu
kungx meih ganh nduqc dauh kaeqv yiem ye lu saa lem zingh maiv hiuv duqv naaiv deix i ziex hnoi cuotv daaih nyei sic
yesu aengx naaic
haaix nyungc sic
 ninh mbuo dau
naa saa letv mungv nyei yesu nyei sic
 ninh zoux dauh douc waac mienh
 yiem tin hungh caux zuangx mienh nyei nza hmien ninh gorngv nyei waac caux zoux nyei sic maaih domh qaqv
yie mbuo nyei sai mienh bieiv caux jien fouv zorqv ninh jiu bun janx dingc zuiz daix ninh ziouc dorh ninh mingh ding ziepc nzaangc jaax daic
yie mbuo yaac hnamv jienv dongh naaiv dauh oix zuoqc i saa laa en mienh nzuonx
 yaac maiv daan mbuoqc naaiv hnangv
 naaiv deix sic cuotv liuz duqv buo hnoi aqv
mv baac yiem yie mbuo wuov maaih deix m sieqv dorn zoux bun yie mbuo hnamv maiv mengh baeqc
 ninh mbuo a ndorm nziouv nyei mingh wuov zouv mangc
maiv buatc ninh nyei sei mi aqv
 ninh mbuo nzuonx daaih gorngv ninh mbuo buatc fin mienh hinc cuotv daaih mbuox ninh mbuo
 yesu ziangh jienv nyei
yie mbuo maaih deix mingh mangc yaac buatc hnangv naaiv deix m sieqv dorn gorngv nor
 mv baac ninh mbuo maiv buatc yesu
yesu gorngv mbuox ninh mbuo
meih mbuo mienh hngongx mienh aah
 douc waac mienh gorngv nyei yietc zungv waac meih mbuo weic haaix diuc sienx ndongc naaic ndanh
giduc oix zuqc siouc liuz naaic deix kouv nyei sic cingx daaih bieqc ninh nyei njang laangc maiv zeiz
yesu ziouc gorngv mengh ging sou ziangv jienv ninh ganh gorngv nyei joux joux waac bun ninh mbuo muangx
 yiem mose nyei leiz latc sou jiez gorn aengx gorngv nzengc tin hungh nyei zuangx douc waac mienh nyei sou
mingh aav lamh taux ninh mbuo oix mingh wuov norm laangz
 yesu zoux hnangv oix baeng zaqc nyei jiex
mv baac ninh mbuo qaqv liouh ninh gorngv
ih zanc aav lamh hmuangx aqv
 mba hnoi oix muotv aqv
 caux yie mbuo bueix muonz naaiv maah
 yesu ziouc bieqc biauv caux ninh mbuo hitv wuov
yesu caux ninh mbuo juangc dieh nyanc hnaangx wuov zanc
 ninh aengx zorqv njuov daaih laengz zingh liuz tin hungh ziouc maeqv nqoi bun ninh mbuo
tin hungh bun ninh mbuo i laanh liemh zeih zieqv duqv yesu
 ziang naaic maiv buatc ninh mi aqv
laanh mbuox laanh
mbuo gan jauv daaih wuov zanc
 ninh caux mbuo gorngv waac yaac porv mengh ging sou
 mbuo haiz jorm hnyouv haic hnangv maaih douz zieqc jienv nor orqc
ninh mbuo liemh zeih jiez sin nzuonx ye lu saa lem
 ninh mbuo buatc wuov deix ziepc yietv dauh sai gorx caux deix ninh mbuo nyei doic gapv zunv wuov
haiz ninh mbuo gorngv
ziouv za gengh nangh daaih aqv
 ninh hinc bun simon buatc liuz aqv
wuov deix i laanh yaac gorngv ninh mbuo yiem jauv zaangc buangh nyei sic yaac gorngv yesu maeqv njuov wuov zanc ninh mbuo zieqv duqv ninh aqv
wuov deix i laanh gorngv jienv naaiv deix jauv wuov zanc
 ziouv yesu ganh liemh zeih hinc daaih souv jienv ninh mbuo zuangx mienh nyei mbu ndongx gorngv mbuox ninh mbuo
meih mbuo baengh orn aqv oc
ninh mbuo laaic buatc janx daic njoiz mv bei
 ziouc haeqv ninh mbuo gamh nziex haic
 hnyouv huaang nzengc
mv baac yesu mbuox ninh mbuo
meih mbuo weic haaix diuc nzauh faanh
 zoux haaix nyungc maaih hnyouv mbungh mbienv
samx mangc gaax yie nyei buoz zaux
 hluo mangc
 meih mbuo ziouc hiuv duqv dongh yie aqv
 janx daic njoiz maiv maaih orv
 maiv maaih mbungv hnangv meih mbuo buatc yie maaih nor
ninh hnangv naaiv nor gorngv yaac bun ninh mbuo mangc ninh nyei buoz zaux
mangc liuz ninh mbuo a hneiv haic
 mbuoqc horngh haic
 mv baac corc maiv gaengh sienx
 yesu naaic ninh mbuo
yiem naaiv maaih nyanc nyei ga naaiv nyei fai
ninh mbuo zorqv deix ziqv daaih nyei mbiauz bun ninh
ninh zipv daaih ziouc dorng jienv ninh mbuo nyanc
nyanc liuz
 ninh mbuox ninh mbuo
naaiv deix sic se yie caux meih mbuo yiem wuov zanc yie mbuox jiex meih mbuo
 yiem mose nyei leiz latc sou caux tin hungh nyei douc waac mienh nyei sou caux singx nzung ziangv jienv yie wuov deix waac yietc zungv
 oix zuqc cuotv daaih doix diuc nzengc
yesu ziouc porv nqoi ninh mbuo nyei hnyouv bun ninh mbuo mengh baeqc ging sou
ninh yaac gorngv mbuox ninh mbuo
ging sou fiev jienv hnangv naaiv nor gorngv giduc oix zuqc siouc kouv
 daic mingh taux da faam hnoi aengx nangh daaih
oix zuqc dengv ninh nyei mbuox mingh zunh mbuox mienh goiv hnyouv guangc zuiz ziouc duqv tin hungh guangc ninh mbuo nyei zuiz
 oix zuqc yiem ye lu saa lem zingh jiez gorn zunh cuotv buangv maanc guoqv maanc fingx
meih mbuo zoux naaiv deix sic nyei zorng zengx mienh
dongh yie nyei die laengz bun nyei
 yie ganh oix paaiv daaih caux meih mbuo yiem
 mv baac meih mbuo oix zuqc yiem naaiv zingh zuov taux yiem gu nguaaic daaih nyei qaqv njiec taux meih mbuo
yesu dorh ninh mbuo cuotv mingh taux mbe taa ni laangz hlen ziouc cau jienv buoz buang waac ninh mbuo
buang gau waac
 ninh ziouc leih nqoi ninh mbuo
 faaux tin dorngh mi aqv
ninh mbuo ziouc yiem wuov baaix ninh
 njien youh a hneiv nyei nzuonx ye lu saa lem
yaac zanc zanc yiem zaangc tin hungh nyei biauv ceng tin hungh
