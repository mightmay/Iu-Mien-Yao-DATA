i saa laa en mienh maiv ziepc zuoqv nyei zoux
 ninh mbuo nzepv cuotv horpc zuqc mietc weic fungx dangx bun ziouv  nyei ga naaiv
 weic zuqc aakaan nzepv cuotv horpc zuqc fungx dangx bun ziouv  nyei ga naaiv
 aakaan zoux kaanmi nyei dorn
 kaanmi zoux sapc ndi nyei dorn
 sapc ndi zoux zelaa nyei dorn
 yu ndaa fingx
 laaix aakaan zoux nyei sic
 ziouv  qiex jiez
 haic i saa laa en mienh
yo su waa paaiv mienh yiem ye li ko zingh faaux taux ai zingh
 ai zingh yiem nitv mbetc aawen
 mbetc en zingh nyei dong bung maengx
 yo su waa mbuox ninh mbuo
faaux mingh caaiv juoqv zaah mangc wuov norm deic bung
 ninh mbuo ziouc faaux mingh zaah ai zingh
ninh mbuo nzuonx daaih gorngv mbuox yo su waa
maiv zuqc bun yietc zungv baeqc fingx faaux mingh mborqv ai zingh
 bun i buo cin dauh mienh mingh mborqv gaux aqv
 maiv zuqc bun zuangx baeqc fingx mingh kouv weic zuqc wuov norm zingh nyei mienh maiv camv
hnangv naaic maaih leih maiv go buo cin dauh faaux mingh
 ninh mbuo yaac yiem ai zingh mienh nyei wuov ndaangc biaux
ai zingh nyei mienh daix ninh mbuo faah ziepc luoqc dauh nyei dorngx
 ai zingh nyei mienh yiem zingh gaengh zunc ninh mbuo taux qe mbaa lim
 yiem njiec jiex nyei dorngx daix ninh mbuo
 i saa laa en baeqc fingx gamh nziex gau
 mba nziu zungv yuqc nzengc hnangv wuom nor
yo su waa caux i saa laa en mienh nyei zuangx mienh gox nzauh haic
 ziouc betv ninh mbuo nyei lui
 puoqv njiec ziouv nyei laengz ngaengc waac faang nza hmien maengx yiem taux lungh maanz hmuangx
 ninh mbuo aengx zorqv nie mbung hiaamx jienv ganh nyei m nqorngv
yo su waa naaic ziouv
o ziouv tin hungh  aah
 weic haaix diuc dorh naaiv deix baeqc fingx jiex naaiv bung jor ndaen ndaaih daaih
 weic zorqv yie mbuo jiu bun yiem aa mo lai mienh nyei buoz ndiev zuqc mietc fai
 feix duqv yie mbuo buangv eix yiem wuov bung jor ndaen ndaaih
ziouv aah
 yie oix zuqc hnangv haaix nor gorngv weic zuqc i saa laa en mienh ih zanc zuqc ninh mbuo nyei win wangv zunc biaux
kaa naa an mienh caux naaiv norm deic bung yietc zungv nyei baeqc fingx duqv haiz naaiv deix fienx
 ninh mbuo oix daaih weih jienv daix nzengc yie mbuo
 wuov zanc meih oix hnangv haaix nor zoux weic beu jienv meih hlo haic nyei mengh
ziouv gorngv mbuox yo su waa
souv jiez sin daaih maah
 meih weic haaix diuc puoqv njiec taux ndau mingh
i saa laa en mienh baamz zuiz mi aqv
 ninh mbuo ngaengc yie caux ninh mbuo laengz jiex nyei ngaengc waac
 dongh yie hatc ninh mbuo ei jienv zoux
 ninh mbuo nzepv cuotv oix zuqc fungx dangx bun yie nyei ga naaiv
 ninh mbuo nimc
 ninh mbuo gorngv baeqc yaac zorqv wuov deix ga naaiv dorh mingh caux ninh mbuo ganh nyei ga naaiv siou
weic naaiv i saa laa en mienh cingx daaih maiv haih mborqv maiv hingh ninh mbuo nyei win wangv
 ninh mbuo oix zuqc daaux nqaang biaux weic ninh mbuo benx zuqc mietc nyei ga naaiv mi aqv
 yiem naaiv mingh yie maiv caux meih mbuo yiem aqv
 cuotv liuz meih mbuo mietc nzengc dongh fungx dangx bun yie wuov deix ga naaiv
mingh aqv
 mingh tengx baeqc fingx saax nzengc uix
 oix zuqc mbuox ninh mbuo
  oix zuqc saax ganh nyei uix
 liuc leiz ziangx weic njang hnoi
 weic zuqc ziouv
  i saa laa en mienh nyei tin hungh gorngv
o i saa laa en mienh aah
 yiem meih mbuo nyei mbu ndongx maaih fungx dangx bun ziouv nyei ga naaiv
 se gorngv meih mbuo maiv zorqv naaiv deix ga naaiv cuotv mingh
 meih mbuo maiv haih mborqv maiv hingh meih mbuo nyei win wangv aqv
+ njang ndorm meih mbuo oix zuqc yietc fingx yietc fingx nyei cuotv daaih
 ziouv ginv haaix fingx mienh
 wuov fingx oix zuqc yietc bungh yietc bungh cuotv daaih
 ziouv ginv haaix bungh mienh
 wuov bungh oix zuqc yietc buonc yietc buonc cuotv daaih
 ziouv ginv haaix buonc mienh
 wuov buonc oix zuqc yietc dauh yietc dauh cuotv daaih
zorqv zuqc haaix dauh maaih naaiv deix oix zuqc zorqv benx fungx dangx bun ziouv nyei ga naaiv
 oix zuqc longc douz buov guangc
 liemh ninh ganh caux ninh maaih nyei nyungc nyungc ga naaiv weic zuqc ninh ngaengc ziouv  caux meih mbuo laengz jiex nyei ngaengc waac
 ninh yaac yiem i saa laa en mienh mbu ndongx zoux nyaiv haic nyei sic
da nyeic ndorm nziouv nyei yo su waa dorh i saa laa en mienh yietc fingx yietc fingx nyei cuotv daaih
 ziouc ndortv zuqc yu ndaa fingx
yu ndaa fingx nyei bungh bungh mienh cuotv daaih ziouc ndortv zuqc zelaa mienh
 zelaa mienh yietc buonc yietc buonc cuotv daaih ziouc ndortv zuqc sapc ndi
yo su waa ziouc bun sapc ndi wuov buonc mienh yietc dauh yietc dauh cuotv daaih ziouc ndortv zuqc aakaan
 aakaan zoux kaanmi nyei dorn
 kaanmi zoux sapc ndi nyei dorn
 sapc ndi zoux zelaa nyei dorn
 yu ndaa fingx
yo su waa gorngv mbuox aakaan
yie nyei dorn aah
 oix zuqc taaih ziouv
  i saa laa en mienh nyei tin hungh
 yaac oix zuqc ceng ninh
 meih hnangv haaix nor zoux oix zuqc gorngv zaqc mbuox yie
 maiv dungx bingx yie
aakaan dau yo su waa
zeiz nyei
 yie za gengh baamz zuiz
 zoux dorngc ziouv
  i saa laa en mienh nyei tin hungh
 yie hnangv naaiv nor zoux
yiem caangv duqv daaih nyei ga naaiv yie buatc yietc deix mbaa mbi lon deic bung nyei domh lui nzueic haic caux yietc joih ziepc betv lungz nyaanh
 aengx caux yietc diuh jiem
 hniev daauh ziepc hmz lungz
 yie ziouc mueic jieqv naaiv deix ga naaiv aengx zorqv daaih
 naaiv deix ga naaiv biopv jienv yie nyei ndopv liuh gu nyuoz nyei ndau ndiev
 nyaanh yiem kuotv ndoqv
yo su waa ziouc paaiv deix mienh mingh
 ninh mbuo ziouc tiux jienv mingh aakaan nyei ndopv liuh
 lorz buatc wuov deix ga naaiv biopv jienv ndopv liuh gu nyuoz
 nyaanh yiem kuotv ndoqv
ninh mbuo ziouc yiem ndopv liuh gu nyuoz zorqv cuotv daaih dorh mingh taux yo su waa caux i saa laa en mienh wuov
 an jienv ziouv  nyei nza hmien
yo su waa caux i saa laa en nyei zuangx mienh ziouc dorh zelaa nyei fun
 aakaan
 caux domh lui
 nyaanh
 jiem diuh
 liemh aakaan nyei dorn
 sieqv
 ngongh
 lorh
 yungh
 ba gi yungh
 liemh ndopv liuh caux ninh maaih nyei nyungc nyungc ga naaiv
 faaux wuov jiex aako horngz mingh
yo su waa gorngv
meih weic haaix diuc dorh zeqc naanc daaih bun yie mbuo
 ih hnoi ziouv  oix bun meih zuqc zeqc naanc aqv
 i saa laa en nyei zuangx mienh ziouc longc la bieiv zong ninh daic
 liemh ninh nyei biauv zong mienh caux ninh nyei jaa dingh ga naaiv yietc zungv ninh mbuo longc la bieiv zong yaac longc douz buov nzengc
zuangx mienh aengx zorqv la bieiv ndui jienv aakaan nyei sei
 benx yietc domh ndui la bieiv taux ih jaax hnoi
 nqa haav ziouv  nyei ga qiex fiu
 weic naaiv deix sic
 taux ih jaax hnoi mienh heuc wuov norm dorngx zoux aako horngz
