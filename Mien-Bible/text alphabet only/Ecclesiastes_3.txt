nyungc nyungc maaih dingc nyei cun ciou
 yiem lungh ndiev maanc sic maaih dingc nyei ziangh hoc
maaih ziangh hoc cuotv seix
 maaih ziangh hoc guei seix
 maaih ziangh hoc zuangx
 maaih ziangh hoc baeng cuotv
maaih ziangh hoc daix
 maaih ziangh hoc zorc longx
 maaih ziangh hoc caeqv
 maaih ziangh hoc ceix jiez
maaih ziangh hoc nyiemv
 maaih ziangh hoc jatv
 maaih ziangh hoc nzauh nyiemv
 maaih ziangh hoc cangx heix
maaih ziangh hoc zoi la bieiv guangc
 maaih ziangh hoc nzauz zunv
 maaih ziangh hoc qam
 maaih ziangh hoc maiv qam
maaih ziangh hoc lorz
 maaih ziangh hoc muoqv dingx laaih
 maaih ziangh hoc siou
 maaih ziangh hoc guangc
maaih ziangh hoc betv
 maaih ziangh hoc lunh
 maaih ziangh hoc sekv
 maaih ziangh hoc gorngv waac
maaih ziangh hoc hnamv
 maaih ziangh hoc nzorng
 maaih ziangh hoc mborqv domh jaax
 maaih ziangh hoc taaix baengh
laauh luic zoux nyei gong mienh duqv haaix nyungc longx
yie buatc tin hungh bun baamh mienh dauh dauh maaih ninh ganh nyei gong zoux
tin hungh bun maanc muotc ziux ganh nyei cun ciou nzueic
 tin hungh zorqv yietc liuz nyei jauv hietv jienv baamh mienh nyei hnyouv
 mv baac baamh mienh corc hiuv maiv taux yiem gorn taux setv mueiz tin hungh zoux haaix nyungc
baamh mienh ziangh seix zaangc
 maiv maaih haaix nyungc gauh longx ninh a hneiv zoux longx ziux ninh zoux duqv taux nyei
tin hungh ceix bun dauh dauh baamh mienh duqv nyanc duqv hopv yaac buangv hnyouv ninh laauh luic zoux nyei gong
yie hiuv duqv tin hungh zoux nyei yietc zungv oix yietc liuz yiem
 maiv haih tipv deix bieqc
 maiv haih zorqv deix cuotv
 tin hungh hnangv naaic nor zoux weic oix mienh yiem ninh nyei nza hmien gamh nziex ninh
 taaih ninh
ih zanc maaih nyei
 zungv maaih jiex nyei
 haaix nyungc oix cuotv nyei
 zungv cuotv jiex nyei
 tin hungh bun cuotv liuz nyei sic aengx cuotv daaih siang
yie buatc yiem naaiv seix zaangc aengx maaih yietc nyungc
 horpc zuqc maaih baengh fim nyei dorngx
 daaux nzuonx yiem wuov maaih orqv sic
 oix zuqc maaih zoux horpc nyei dorngx
 daaux nzuonx yiem wuov maaih orqv sic
yie yiem hnyouv hnamv
tin hungh oix siemv kuv mienh caux orqv mienh
 weic zuqc nyungc nyungc sic caux nyungc nyungc zoux nyei jauv maaih dingc nyei ziangh hoc
yie yiem hnyouv aengx hnamv
tin hungh seix baamh mienh weic bun ninh mbuo zieqv duqv ninh mbuo se hnangv saeng kuv
weic zuqc baamh mienh buangh nyei caux saeng kuv buangh nyei
 i nyungc zungv fih hnangv nyei
 yietc nyungc hnangv haaix nor daic
 wuov nyungc yaac hnangv wuov nor daic
 i nyungc zungv fih hnangv nyei tauv qiex
 baamh mienh maiv maaih haaix nyungc gauh longx saeng kuv weic zuqc yietc zungv se kungx morngh nyei sic
i nyungc zungv mingh yietc norm dorngx
 yietc zungv yiem nie mbung benx cuotv daaih
 yietc zungv aengx nzuonx benx nie mbung
haaix dauh haih hiuv duqv baamh mienh nyei wuonh faaux gu nguaaic fai hiuv duqv saeng kuv nyei wuonh bieqc ndau
weic naaiv yie buatc maiv maaih yietc nyungc gauh longx jiex baamh mienh a hneiv ninh zoux nyei buonc gong
 weic zuqc benx ninh ganh nyei buonc
 haaix dauh haih dorh ninh zieqv duqv ninh guei seix liuz
 oix maaih haaix nyungc sic cuotv daaih
