mbaa mbi lon nyei hungh
 ne mbu katv netv saa
 zorqv yu ndaa hungh
 ye ho yaa kim nyei dorn
 ye ko ni yaa
 caux yu ndaa nyei jien caux zaangc mienh caux hlieqv zaangc yiem ye lu saa lem guaatv mingh taux mbaa mbi lon mi aqv
 naaiv deix sic jiex liuz
 ziouv bun yie buatc naaiv deix hinc yaangh nyei sic
 maaih i ndaan ngongh nyorx biouv an jienv zaangc ziouv nyei biauv nza hmien
yietc ndaan se longx haic nyei ngongh nyorx biouv
 hnangv zuoqc ndaangc nyei daauh torngx biouv
 mv baac aengx maaih ndaan se waaic haic nyei biouv
 waaic gau
 zungv maiv benx nyanc
ziouv  naaic yie
ye le mi aac
 meih buatc haaix nyungc
 yie gorngv
yie buatc ngongh nyorx biouv
 longx nyei wuov deix longx gau
 waaic wuov deix za gengh waaic gau
 zungv maiv benx nyanc
yie aengx duqv zipv ziouv nyei waac gorngv
ziouv
 i saa laa en mienh nyei tin hungh
 hnangv naaiv gorngv
  naaiv deix longx nyei ngongh nyorx biouv beiv zuqc guaatv mingh nyei yu ndaa mienh
 dongh yie bun yiem naaiv norm dorngx cuotv mingh taux ken ndie mienh nyei deic bung
yie nyei m zing oix mangc jienv ninh mbuo weic bun ninh mbuo duqv longx
 yie yaac oix dorh ninh mbuo nzuonx naaiv norm deic bung
 yie ceix jiez ninh mbuo
 maiv zeiz caeqv ninh mbuo njiec
 yie oix zuangx ninh mbuo
 maiv zeiz baeng ninh mbuo cuotv
yie oix bun ninh mbuo maaih hnyouv hiuv duqv yie se ziouv
 ninh mbuo ziouc zoux yie nyei baeqc fingx
 yie yaac zoux ninh mbuo nyei tin hungh
 weic zuqc ninh mbuo oix buangv hnyouv nzuonx daaih lorz yie
ziouv hnangv naaiv gorngv
  wuov deix waaic nyei ngongh nyorx biouv
 dongh waaic gau
 zungv maiv benx nyanc nyei biouv
 yie oix hnangv naaiv zoux bun yu ndaa hungh
 se nde ki yaa
 caux ninh nyei jien caux zengc njiec yiem naaiv norm deic bung caux yiem jienv i yipv deic bung nyei ye lu saa lem mienh
yie oix bun ninh mbuo benx lungh ndiev maanc guoqv mienh gamh nziex haic nyei ga naaiv
 bun ninh mbuo zuqc mienh daanh
 zuqc benx gouv gorngv
 yiem yie oix zunc ninh mbuo mingh yiem nyei norm norm dorngx zuqc mienh jatv yaac zuqc mienh zioux
yie oix bun ninh mbuo zuqc nzuqc ndaauv
 zuqc ngorc hnaangx
 zuqc wuon baengc
 taux ninh mbuo yiem yie ceix bun ninh mbuo caux ninh mbuo nyei ong taaix nyei deic bung zuqc mietc nzengc mi aqv
