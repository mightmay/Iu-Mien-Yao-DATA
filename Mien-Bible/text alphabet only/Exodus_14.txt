ziouv  aengx mbuox mose
mbuox i saa laa en mienh daaux nqaang nzuonx corng ndopv liuh yiem bi haa hi lotv wuov ndaangc maengx
 mikv ndon caux koiv mbu ndongx
 oix zuqc liepc ciangv yiem mbaa an sefon doix ngaanc
 nitv koiv hlen
faalo hungh ziouc laaic
  i saa laa en mienh yiem wuov deic bung youh mingh youh daaih hnangv
 yaac maaih deic bung huaang kuonx jienv ninh mbuo
yie oix bun faalo nyei hnyouv ngaengc
 ninh oix zunc i saa laa en mienh
 mv baac yie oix hingh jiex faalo caux ninh nyei zuangx baeng
 mienh ziouc taaih yie
 i yipv mienh yaac oix hiuv duqv yie se ziouv
 i saa laa en mienh ziouc ei jienv naaiv deix waac zoux
maaih mienh gorngv mbuox i yipv nyei faalo hungh
 i saa laa  en mienh biaux mi aqv
 ninh caux ninh nyei jien ziouc hnamv nzuonx
 ninh mbuo gorngv
mbuo weic haaix diuc hnangv naaiv nor zoux
 mbuo bungx i saa laa en mienh mingh nzengc
 maiv duqv ninh mbuo fu sux mbuo aqv niaa
hungh diex ziouc heuc mienh liuc leiz ninh mborqv jaax nyei maaz cie yaac dorh jienv ninh nyei baeng guanh mingh aqv
ninh dorh gauh longx jiex wuov deix luoqc baeqv norm mborqv jaax cie caux yiem i yipv deic bung yietc zungv mborqv jaax nyei maaz cie
 aengx caux gunv maaz cie nyei baeng bieiv yietc zungv gan jienv mingh
ziouv  bun i yipv deic bung nyei faalo hungh hnyouv ngaengc
 faalo ziouc zunc i saa laa en mienh
 dongh ninh mbuo bungx laangc nyei cuotv i yipv nyei ziangh hoc
i yipv mienh nyei zuangx baeng zunc jienv mingh
 maaih faalo nyei yietc zungv maaz caux mborqv jaax nyei maaz cie
 geh maaz nyei baeng caux baeng guanh
 yietc zungv zunc jienv ninh mbuo mingh
 zunc zaaic i saa laa en mienh corng jienv ndopv liuh yiem wuov koiv siqv hlen
 nitv bi haa hi lotv
 doix ziangx mbaa an sefon
faalo hungh zunc aav lamh zaaic wuov zanc
 i saa laa en mienh cau hmien buatc i yipv mienh zunc jienv ninh mbuo daaih
 ninh mbuo za gengh
 gamh nziex haic
 njiec qaqv tov ziouv  tengx
ninh mbuo dorng jienv mose gorngv
yiem i yipv deic bung maiv maaih dorngx biopv janx daic meih cingx daaih dorh yie mbuo cuotv naaiv deic bung huaang daic
 meih fungc hnangv naaiv nor dorh yie mbuo cuotv i yipv deic bung
yiem i yipv wuov zanc yie mbuo m daaih mbuox meih
  maiv dungx la nyauv yie mbuo
 sueih yie mbuo zoux i yipv mienh nyei nouh  maiv zeiz
 zoux nouh corc gauh longx daaih naaiv deic bung huaang daic
mose gorngv mbuox baeqc fingx
maiv dungx gamh nziex
 bungx dingc hnyouv zuov jienv
 meih mbuo ziouc buatc ih hnoi ziouv  oix hnangv haaix nor njoux meih mbuo
 dongh meih mbuo ih hnoi buatc naaiv deix i yipv mienh
 nqa haav hingv yietc liuz maiv duqv buatc aqv
ziouv  ganh oix weic meih mbuo mborqv jaax
 meih mbuo liemh maiv zuqc zoux haaix nyungc
ziouv  gorngv mbuox mose
meih weic haaix diuc heuc jienv tov yie
 gunv mbuox i saa laa en mienh hungx jienv wuov ndaangc mingh aqv
sung meih nyei biaav mbiaac jiex koiv gu nguaaic
 wuom ziouc bun nqoi bun i saa laa en mienh yangh jauv nqaai jiex wuov ngaanc ziqc koiv
yie oix bun i yipv mienh hnyouv ngaengc
 ninh mbuo ziouc zunc jienv i saa laa en mienh mingh
 weic zuqc yie hingh faalo caux ninh nyei zuangx baeng caux ninh mborqv jaax nyei maaz cie caux ninh nyei geh maaz baeng
 mienh ziouc taaih yie
yie hingh faalo caux ninh mborqv jaax nyei maaz cie caux geh maaz baeng duqv mienh taaih yie wuov zanc
 i yipv mienh ziouc hiuv duqv yie se ziouv
tin hungh nyei fin mienh
 dongh yienz i saa laa en baeng nyei jauv wuov dauh
 aengx hluotv nzuonx nqa haav nqaang
 yiem wuov ndaangc maengx wuov norm mbuonx ndiouh yaac hluotv nzuonx yiem nqa haav nqaang
dangv jienv yiem i yipv baeng caux i saa laa en baeng mbu ndongx
 mbuonx ndiouh bun yietc bung hmuangx
 yietc bung njang
 ziangh muonz i bung baeng maiv duqv nitv fatv
mose sung buoz jiex koiv gu nguaaic
 ziouv  bun dong bung maengx nyei domh nziaaux buonc yietc muonz
 koiv ziouc tiuv benx ndau nqaai
 wuom bun nqoi
i saa laa en mienh ziouc duqv yangh jauv nqaai jiex koiv
 yiem ninh mbuo nyei zaaix maengx
 mbiaauc maengx
 i bung wuom hnangv zingh laatc nor
i yipv mienh zunc jienv i saa laa en mienh mingh
 faalo nyei yietc zungv maaz
 mborqv jaax nyei maaz cie
 caux geh maaz nyei baeng gan jienv njiec koiv
lungh aav lamh deix njang
 ziouv  yiem wuov norm douz ndiouh mbuonx ndiouh mangc i yipv nyei baeng guanh ziouc bun ninh mbuo lunc nzengc
ninh zoux bun maaz cie nyei yienh zietc
 maiv haih mingh siepv
 i yipv mienh gorngv
mbuo oix zuqc gaanv biaux i saa laa en mienh
 ziouv  tengx ninh mbuo mborqv yie mbuo i yipv mienh aqv
ziouv  aengx gorngv mbuox mose
aengx sung buoz jiex koiv gu nguaaic bun koiv nyei wuom aengx daaih gapv jienv yiemx i yipv mienh
 liemh ninh mbuo nyei maaz cie caux geh maaz nyei baeng
mose ziouc sung buoz jiex koiv gu nguaaic
 lungh njang
 koiv nyei wuom ziouc gapv jienv hnangv loz wuov nor
 i yipv mienh njiec qaqv biaux mv baac ziouv  zorqv ninh mbuo guaatv njiec koiv mi aqv
wuom gapv jienv yiemx nzengc maaz cie caux geh maaz nyei baeng caux yietc zungv gan i saa laa en mienh njiec koiv nyei baeng
 maiv maaih yietc dauh duqv maengc cuotv
mv baac i saa laa en mienh yangh jauv nqaai jiex koiv
 yiem mbiaauc maengx zaaix maengx
 i bung wuom hnangv zingh laatc nor
dongh wuov hnoi ziouv  njoux i saa laa en mienh biaux ndutv i yipv mienh nyei buoz ndiev
 i saa laa en mienh yaac buatc i yipv mienh daic wuov koiv hlen
i saa laa en mienh buatc ziouv  longc domh qaqv zoux bun i yipv mienh nyei sic
 ninh mbuo ziouc taaih ziouv  yaac sienx ninh yaac sienx ninh nyei bou
 mose
