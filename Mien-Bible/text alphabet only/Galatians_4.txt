yie gorngv nyei eix leiz se hnangv naaiv
 dongh oix nzipc die nyei jaa dingh wuov dauh dorn
 hnyangx jeiv lunx nyei ziangh hoc ninh caux nouh gauv fih hnangv nyei
 maiv ganh nyungc
 maiv gunv yietc zungv jaa dingh benx nzengc ninh nyei
hnyangx jeiv lunx nyei ziangh hoc
 ninh yiem goux ninh caux goux jaa dingh wuov deix mienh nyei buoz ndiev
 zuov ninh nyei die dingc daaih nyei ziangh hoc taux
mbuo fih hnangv nyei
 zoux fu jueiv nyei ziangh hoc mbuo yiem gunv lungh ndiev wuov deix mienv nyei buoz ndiev zuqc zoux nouh
mv baac taux ziangh hoc buangv
 tin hungh paaiv ninh nyei dorn daaih
 bun ninh yiem dauh m sieqv dorn cuotv seix
 yaac yiem leiz latc ga ndiev
weic zuoqc yiem leiz latc ga ndiev nyei mienh nzuonx
 bun mbuo duqv benx tin hungh nyei naamh nyouz
weic zuqc meih mbuo zoux tin hungh nyei naamh nyouz
 tin hungh ziouc paaiv ninh nyei dorn nyei singx lingh daaih yiem mbuo nyei hnyouv gu nyuoz heuc jienv gorngv
aa mbaa aac
 eix leiz se 
aa die aac
hnangv naaic
 yangh naaiv jiex meih mbuo maiv zoux nouh aqv
 meih mbuo zoux naamh nyouz
 weic zuqc meih mbuo zoux tin hungh nyei naamh nyouz
 dongh tin hungh laengz bun ninh nyei yietc zungv naamh nyouz meih mbuo yaac duqv nzipc
zinh ndaangc meih mbuo maiv gaengh hiuv duqv tin hungh nyei ziangh hoc
 meih mbuo zuqc zoux zienh nyei nouh
 wuov deix zienh yaac maiv zien
mv baac ih zanc meih mbuo hiuv duqv tin hungh
zungv horpc zuqc gorngv tin hungh hiuv duqv meih mbuo
 meih mbuo weic haaix diuc aengx nzuonx mingh zaangc gunv baamh gen nyei mienv
 ninh mbuo maiv henv
 tengx maiv duqv haaix nyungc
 meih mbuo aengx oix zoux ninh mbuo nyei nouh fai
meih mbuo gan duqv jienv dingc daaih nyei hnoi
 hlaax
 gueix caux hnyangx
yie tengx meih mbuo nzauh haic
 nziex yie weic meih mbuo zoux nyei gong zoux maiv cuotv haaix nyungc
zuangx gorx youz aac
 yie tov meih mbuo
 oix zuqc hnangv yie nor
 weic zuqc yie yaac hnangv meih mbuo
 meih mbuo maiv dorngc haaix nyungc yie
meih mbuo hiuv duqv zunh daauh nzunc kuv fienx bun meih mbuo muangx wuov zanc se weic zuqc yie nyei sin zaangc daaix jienv baengc
mv baac maiv gunv yie nyei baengc hoic meih mbuo kouv
 meih mbuo maiv mangc piex yaac maiv nqemh yie
 daaux nzuonx meih mbuo zipv yie hnangv zipv dauh tin hungh nyei fin mienh yaac hnangv zipv giduc yesu nor
wuov zanc meih mbuo orn lorqc haic
 ih zanc meih mbuo nyei orn lorqc jiex haaix mi aqv
 yie ganh haih tengx meih mbuo zoux zorng zengx
 wuov zanc zoux duqv nor
 meih mbuo zungv nyunc gueix meih mbuo nyei m zing cuotv daaih bun yie
laaix yie gorngv zien leiz mbuox meih mbuo
 ih zanc yie benx meih mbuo nyei win wangv fai
wuov deix mienh jorm hnyouv caux meih mbuo zoux longx mv baac maiv zeiz oix tengx meih mbuo duqv longx
 ninh mbuo oix caeqv nqoi meih mbuo
 maiv bun caux yie mbuo
 weic bun meih mbuo jorm hnyouv caux ninh mbuo zoux longx
jorm hnyouv caux mienh zoux longx se horpc nyei
 da faanh zoux weic bun mienh duqv longx
 oix zuqc zanc zanc zoux
 maiv daan yie caux meih mbuo yiem nyei ziangh hoc
yie hnamv haic nyei fu jueiv aah
 yie weic meih mbuo hnyouv mun hnangv m sieqv dorn mun gu nguaaz nor
 zuov meih mbuo duqv giduc nyei fiem fingx yiem meih mbuo nyei hnyouv gu nyuoz
feix duqv yie ih zanc duqv caux meih mbuo yiem
 yie ziouc haih goiv yie nyei eix
 yie gengh
 nzauh haic meih mbuo aqv
oix yiem leiz latc ga ndiev nyei mienh aah
 leiz latc hnangv haaix nor gorngv meih mbuo maiv haiz fai
 mbuox yie maah
leiz latc sou fiev jienv gorngv
 apc laa ham maaih i dauh dorn
 yietc dauh se nouh beiz yungz daaih
 yietc dauh se bungx nqoi nyei mienh
 dongh apc laa ham nyei auv
 yungz daaih
nouh beiz yungz nyei dorn se hnangv pou tong mienh yungz nyei
 mv baac bungx nqoi wuov dauh nyei
 se ei tin hungh laengz nyei waac yungz daaih
naaiv deix sic mbuo haih longc zoux waac beiv
 wuov deix i dauh m sieqv dorn beiv i nyungc ngaengc waac
 maaih dauh beiv yiem sinaai mbong liepc daaih nyei ngaengc waac
 naaiv dauh se haagaa
 yungz daaih nyei fu jueiv zoux nouh
haagaa beiv yiem aa laa mbie deic bung nyei sinaai mbong yaac beiv ih jaax hnoi nyei ye lu saa lem zingh
 weic zuqc yietc norm zingh caux zingh nyei baeqc fingx zoux nouh
mv baac yiem gu nguaaic nyei ye lu saa lem se bungx nqoi nyei
 se zoux mbuo nyei maa
weic zuqc ging sou fiev jienv gorngv
maiv haih maaih fu jueiv nyei m sieqv dorn aah
 oix zuqc njien youh aqv
 maiv mun jiex gu nguaaz nyei m sieqv dorn aah
 gunv njien youh nyei heuc aqv
 weic zuqc auv leih duqv fu jueiv zungv gauh camv maaih nqox wuov dauh duqv
zuangx gorx youz aac
 ih zanc meih mbuo ei tin hungh laengz nyei waac zoux tin hungh nyei naamh nyouz hnangv i sakc zoux nor
wuov zanc pou tong mienh yungz nyei wuov dauh dorn zoux doqc bun ei singx lingh yungz daaih wuov dauh
 ih zanc yaac fih hnangv nyei
mv baac ging sou hnangv haaix nor gorngv
 ging sou gorngv
zunc nouh beiz mbuo i dorn maac cuotv mingh maah
 weic zuqc nouh beiz nyei dorn maiv maaih buonc caux bungx nqoi wuov dauh nyei dorn nzipc ninh nyei die nyei jaa dingh
gorx youz aac
 hnangv naaic mbuo maiv zeiz nouh beiz nyei naamh nyouz
 mbuo zoux bungx nqoi wuov dauh nyei naamh nyouz
