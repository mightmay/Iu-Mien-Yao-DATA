mben satv saa zoux hungh da faam hnyangx wuov hnyangx
 yie
 ndaa ni en
 buatc hinc yaangh nyei sic
 se yiem buatc ndaangc wuov nzunc nyei nqa haav
yiem naaiv deix hinc yaangh nyei jauv buatc yie ganh yiem elaam saengv
 susaax domh zingh
 yie yaac souv jienv ulai ndaaih hlen
yie cau hmien mangc
 buatc dauh ba gi yungh gouv souv jienv ndaaih hlen
 ninh maaih i norm jorng
 i norm jorng zungv ndaauv nyei
 mv baac maaih norm gauh ndaauv
 gauh ndaauv wuov norm nqa haav cuotv
yie buatc wuov dauh ba gi yungh gouv ceux mingh fai bung
 baqv bung caux naamh bung
 maiv maaih haaix nyungc hieh zoih haih borngz duqv ninh hingh
 yaac maiv maaih haaix dauh tengx biaux ndutv ninh nyei qaqv
 ninh sueih ganh nyei hnyouv zoux yaac zoux hlo jienv faaux
yie yiem hnyouv hnamv taux naaiv deix jauv nyei ziangh hoc
 buatc maaih dauh yungh gouv yiem fai bung gan lungh ndiev nyei ndau beih daaih mv baac zaux zungv maiv taux ndau
 wuov dauh yungh gouv maaih jorng yiem i norm m zing mbu ndongx nqaengc nyei
ninh hungx jienv zinh ndaangc yie buatc souv jienv ndaaih hlen maaih i norm jorng wuov dauh ba gi yungh gouv
 yaac qiex jiez
 haic
 longc nzengc qaqv tiux jienv daaih
yie buatc ninh daaih nitv ba gi yungh gouv
 qiex jiez
 haic ba gi yungh gouv ziouc zong aengx bun ninh nyei i norm jorng nauv mi aqv
 ba gi yungh gouv maiv maaih qaqv borngz ninh
 ninh ziouc zong ba gi yungh gouv njiec taux ndau aengx longc zaux caaiv jienv
 yaac maiv maaih haaix dauh njoux ba gi yungh gouv biaux ndutv yungh gouv nyei qaqv
naaiv dauh yungh gouv zoux hlo jienv faaux
 mv baac henv nyei ziangh hoc ninh nyei domh jorng zuqc nauv mi aqv
 yiem jorng nyei gorn aengx cuotv biei norm jorng nqaengc nyei
 hungx lungh nyei biei bung nziaaux
naaiv deix biei norm jorng nyei yietc norm aengx cuotv norm jorng dorn
 naaiv norm jorng za gengh zoux hlo
 henv jienv faaux
 hungx mingh naamh bung caux dong bung caux nzueic haic nyei deic bung
naaiv norm jorng hlo jienv faaux
 zungv taux gu nguaaic lungh nyei jun baeng
 ceux deix hleix ndortv njiec ndau aengx longc zaux caaiv
ninh taaih ninh ganh zoux hlo
 zungv ndongc lungh zaangc nyei jun baeng nyei hungh dorn
 ninh maiv bun mienh hnoi hnoi fongc horc buov ziec yaac baaic waaic hungh dorn nyei singx dinc
laaix zuiz nyei gorn
 lungh zaangc nyei jun baeng caux hnoi hnoi buov ziec nyei jauv zuqc jiu bun ninh
 ninh zorqv zien leiz zoi njiec ndau
 ninh zoux jienv mingh yaac duqv longx jienv faaux
nqa haav yie haiz dauh cing nzengc nyei fin mienh gorngv waac
 aengx maaih ganh dauh cing nzengc nyei fin mienh daaih naaic gorngv waac wuov dauh
buatc yiem naaiv deix hinc yaangh nyei sic oix cuotv ndongc haaix lauh
 guangc hnoi hnoi fongc horc buov ziec nyei ga naaiv
 caux mienh baamz zuiz cuotv baaic waaic nyei sic ndongc haaix lauh
 singx dinc caux lungh zaangc nyei jun baeng oix zuqc jiu mingh zuqc caaiv njiec ndau ndongc haaix lauh
ninh gorngv mbuox yie
oix zuqc maaih i cin faam baeqv hnoi
 singx dinc cingx aengx nzuonx daaih hnangv loz wuov nor cing nzengc
 ndaa ni en
 buatc liuz naaiv deix hinc yaangh nyei sic
 yie gengh oix mengh baeqc eix leiz
 liemh zeih maaih dauh
 fangx zeiv hnangv mienh nor
 souv jienv yie nyei nza hmien
yie yaac haiz dauh mienh nyei qiex yiem ulai ndaaih i bung mbu ndongx
 heuc jienv gorngv
gaa mbe lien aac
 oix zuqc bun naaiv dauh mienh bieqc hnyouv naaiv deix hinc yaangh nyei sic
gaa mbe lien ziouc daaih nitv jienv yie souv nyei dorngx
 ninh yietv daaih
 yie gamh nziex haic
 ziouc mbaapv njiec hmien taux ndau
 ninh gorngv mbuox yie
o baamh mienh nyei dorn aac
 oix zuqc bieqc hnyouv naaiv deix hinc yaangh nyei sic se weic setv mueiz nyei hnoi nyieqc
ninh caux yie gorngv waac nyei ziangh hoc
 yie m njormh ndo nyei
 hmien taux ndau
 mv baac ninh maan yie aengx ken yie jiez sin souv jienv
ninh gorngv
muangx maah
 yie oix bun meih hiuv duqv tin hungh nouz mienh
 setv mueiz nyei hnoi nyieqc
 hnangv haaix nor
 weic zuqc naaiv deix hinc yaangh nyei sic gorngv zuqc dingc ziangx setv mueiz nyei jauv
dongh meih buatc cuotv i norm jorng nyei ba gi yungh gouv
 se mi ndie caux besie guoqv nyei hungh
wuov dauh yungh gouv se gikc guoqv nyei hungh
 i norm m zing mbu ndongx nyei domh jorng se wuov norm guoqv nyei daauh dauh hungh diex
nauv mingh wuov norm jorng nqa haav aengx cuotv biei norm jorng
 se yiem daauh norm guoqv cuotv daaih nyei biei norm guoqv
 mv baac maiv ndongc daauh norm henv
naaiv deix guoqv nyei setv mueiz hnoi aav lamh taux
 baamz zuiz mienh nyei zuiz buangv soux mouc
 maaih dauh hungh diex oix cuotv daaih
 hmien ciouv nyei
 ninh haih longc guv guaix nyei waac nduov mienh
ninh nyei qaqv oix henv jienv faaux mv baac maiv zeiz laaix kaux ganh nyei qaqv
 ninh yaac oix zoux cuotv baaic waaic nyei jauv gamh nziex haic
 ninh oix zoux nyei sic ninh zoux duqv cuotv nyei
 ninh oix mietc nzengc maaih qaqv nyei mienh caux tin hungh nyei cing nzengc baeqc fingx
ninh oix longc guv guaix nyei za eix bun nduov mienh nyei sic camv jienv faaux
 yiem ganh nyei hnyouv ninh yaac ceng ganh hlo
 ninh oix mietc mienh camv yaac maiv jaa ndaangc mbuox
 ninh zungv oix mborqv maanc hungh dorn nyei hungh dorn
 mv baac ninh oix zuqc mietc yaac maiv zeiz baamh mienh zoux
buatc lungh ndorm caux lungh maanz hmuangx hinc yaangh nyei sic se zien nyei
 mv baac oix zuqc zorqv naaiv deix hinc yaangh nyei sic gem jienv weic zuqc corc maaih hnoi nyieqc camv nyei cingx daaih cuotv
 ndaa ni en
 haiz kouv haic
 butv baengc bueix jienv ziex hnoi
 nqa haav yie jiez sin aengx mingh zoux hungh diex nyei gong
 yie laaix naaiv deix hinc yaangh nyei sic haiz hnyouv mongh longh
 maiv mengh baeqc naaiv deix sic nyei eix leiz
