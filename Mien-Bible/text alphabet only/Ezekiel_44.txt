wuov laanh mienh aengx dorh yie nzuonx taux huin mingh dong bung nyei laatc gaengh ga nyiec maengx
 wuov dauh gaengh guon jienv nyei
ziouv gorngv mbuox yie
naaiv dauh gaengh oix zuqc yietc liuz guon
 maiv dungx koi
 yaac maiv dungx bun haaix dauh yangh naaiv dauh gaengh bieqc
 ziouv
 i saa laa en nyei tin hungh
 gan naaiv dauh gaengh bieqc
 weic naaiv oix zuqc guon jienv
kungx hungh diex ganh hnangv haih bieqc gu nyuoz wuov kang laatc gaengh zueiz jienv yiem ziouv nyei nza hmien nyanc
 ninh oix zuqc yangh gaengh gu nyuoz wuov qongx bieqc aengx yangh gaengh gu nyuoz wuov qongx cuotv
wuov laanh mienh aengx dorh yie yangh baqv bung gaengh daaih taux zaangc tin hungh nyei biauv nza hmien maengx
 yie mangc
 buatc ziouv nyei njang laangc buangv ziouv nyei biauv
 yie ziouc puoqv njiec
 hmien taux ndau
ziouv gorngv mbuox yie
baamh mienh aah
 meih oix zuqc liepc dingc hnyouv
 longc m zing mangc
 baeng m normh muangx longx yie oix mbuox meih nyei yietc zungv waac
 se yie oix zorqv zaangc ziouv nyei biauv nyei yietc zungv leiz caux leiz nyeic mbuox meih
 oix zuqc longx longx mangc zaangc tin hungh nyei biauv nyei dorngx caux cuotv singx dinc nyei norm norm dorngx
meih oix zuqc gorngv mbuox wuov deix hnyouv ngaengc nyei mienh
 i saa laa en nyei zeiv fun
  ziouv tin hungh hnangv naaiv gorngv
o i saa laa en nyei zeiv fun aah
 tov guangc nqoi meih mbuo zoux yietc zungv gamh nziev nyei sic
meih mbuo zorqv yie nyei nyanc hopv
 se wuov deix hmei caux nziaamv
 fongc horc bun yie nyei ziangh hoc
 meih mbuo bun liemh hnyouv liemh sin maiv jiex gaatv nyei leiz nyei ganh fingx mienh yiem yie nyei singx dinc bun singx dinc maaih uix
 laaix meih mbuo zoux yietc zungv gamh nziev nyei sic meih mbuo zoux bun yie nyei ngaengc waac ndortv
meih mbuo yaac maiv goux yie nyei cing nzengc ga naaiv
 daaux nzuonx meih mbuo paaiv ganh fingx mienh goux yie nyei singx dinc
+ ziouv tin hungh  hnangv naaiv gorngv
yiem i saa laa en mienh mbu ndongx nyei yietc zungv ganh fingx mienh
 se dongh sin caux hnyouv maiv jiex gaatv nyei leiz nyei ganh fingx mienh
 maiv dungx bun bieqc yie nyei singx dinc
+ ziouv gorngv
i saa laa en mienh mingh dorngc jauv wuov zanc
 lewi mienh leih go yie mingh gan ninh mbuo nyei miuc fangx
 ziouc oix zuqc weic ninh mbuo zoux nyei zuiz ndaam dorng
ninh mbuo oix zuqc yiem yie nyei singx dinc fu sux
 oix zuqc goux zaangc tin hungh nyei biauv nyei laatc gaengh yaac yiem wuov norm biauv fu sux
 ninh mbuo oix zuqc daix buov ziec nyei caux weic baeqc fingx ziec nyei saeng kuv yaac souv jienv baeqc fingx nyei nza hmien fu sux ninh mbuo
laaix lewi mienh yiem miuc fangx nyei nza hmien fu sux baeqc fingx ziouc bun i saa laa en nyei zeiv fun ndiqv zuqc ndorpc
 baamz zuiz
 weic naaiv yie houv waac gorngv ninh mbuo oix zuqc laaix ninh mbuo zoux nyei zuiz ndaam dorng
 naaiv se ziouv tin hungh  gorngv nyei waac
ninh mbuo maiv duqv daaih nitv fatv yie weic zoux sai mienh fu sux yie
 ninh mbuo yaac maiv duqv mingh nitv fatv yie nyei haaix nyungc cing nzengc ga naaiv fai gauh cing nzengc jiex nyei ga naaiv
 mv baac ninh mbuo oix zuqc diev nyaiv
 laaix ninh mbuo zoux wuov deix gamh nziev nyei sic
maiv gunv hnangv naaic
 yie oix paaiv ninh mbuo goux zaangc tin hungh nyei biauv
 liuc leiz yiem naaic gu nyuoz nyei yietc zungv jauv yaac zoux qiemx zuqc zoux nyei nyungc nyungc gong
i saa laa en mienh mingh dorngc jauv
 leih yie nyei ziangh hoc
 lewi fingx
 saax ndokc nyei zeiv fun nyei sai mienh
 ziepc zuoqv nyei goux yie nyei singx dinc
 weic naaiv yie bun ninh mbuo daaih nitv fatv yie
 fu sux yie
 weic zorqv hmei caux nziaamv fongc horc bun yie
 naaiv se ziouv tin hungh  gorngv nyei waac
ninh mbuo oix zuqc bieqc yie nyei singx dinc
 ninh mbuo haih daaih nitv fatv yie nyei dieh yiem yie nyei nza hmien fu sux yie yaac ei yie paaiv nyei zoux
ninh mbuo bieqc gu nyuoz wuov kang laatc gaengh nyei ziangh hoc
 ninh mbuo oix zuqc zuqv la maah ndie muonc nyei lui houx
 ninh mbuo yiem gu nyuoz wuov kang zingh laatc nyei ting fai zaangc tin hungh nyei biauv gu nyuoz fu sux nyei ziangh hoc
 maiv dungx bun ninh mbuo zuqv ba gi yungh biei nyei lui houx
meih mbuo oix zuqc beu jienv la maah ndie muonc nyei m nqorngv beu
 yaac zuqv jienv la maah ndie muonc nyei houx
 yaac maiv dungx bun ninh mbuo sai haaix nyungc bun ninh mbuo cuotv hanc nyei ndie
ninh mbuo cuotv taux ga nyiec wuov kang laatc
 taux baeqc fingx wuov
 ninh mbuo oix zuqc jaiv nqoi ninh mbuo zuqv jienv fu sux nyei lui houx
 ninh mbuo oix zuqc an jienv cing nzengc nyei qongx aengx zuqv ganh deix lui houx
 nzauh heix ninh mbuo nyei lui houx haih dorh cing nzengc nyei jauv mingh jiex baeqc fingx
sai mienh maiv horpc zuqc teix m nqorngv
 yaac maiv horpc zuqc liouh mba biei ndaauv
 kungx oix zuqc japv sung nyei
haaix dauh sai mienh bieqc gu nyuoz wuov kang laatc nyei ziangh hoc maiv dungx hopv a ngunc diuv
sai mienh maiv dungx longc auv guaav fai auv leih
 kungx oix zuqc longc maiv bueix jiex dorn nyei i saa laa en fingx nyei sieqv fai sai mienh nyei auv guaav
ninh mbuo oix zuqc njaaux yie nyei baeqc fingx hiuv duqv bun nqoi haaix nyungc cing nzengc
 haaix nyungc pou tong nyei
 yaac bun ninh mbuo zieqv duqv cing nzengc nyei caux maaih uix nyei hnangv haaix nor ganh nyungc
se gorngv mienh maaih sic sai mienh oix zuqc zoux yie nyei dunx sic mienh
 ei jienv yie nyei leiz dunx sic
 ninh mbuo jiex yie dingc daaih nyei yietc zungv zipv nyei ziangh hoc
 ninh mbuo oix zuqc ei yie nyei leiz latc caux leiz zoux
 yaac oix zuqc siou yie nyei dingh gong hnoi benx cing nzengc hnoi
ninh mbuo maiv dungx mingh nitv fatv daic mingh nyei mienh bun ganh maaih uix
 cuotv liuz weic ganh nyei diex maac
 dorn sieqv ganh nyei muoz doic gorx youz fai maiv maaih jaa nyei dorc fai muoc bun ganh zuqc maaih uix
ninh saax cing nzengc liuz
 oix zuqc zuov siec hnoi
ninh bieqc gu nyuoz wuov kang zingh laatc taux cing nzengc nyei dorngx weic yiem cing nzengc dorngx fu sux wuov hnoi
 oix zuqc weic ganh fongc horc ziec fiqv zuiz
 naaiv se ziouv tin hungh  gorngv nyei waac
sai mienh maiv maaih ninh mbuo nzipc nyei buonc
 yie se ninh mbuo nzipc nyei buonc
 yaac maiv dungx bun ninh mbuo yiem i saa laa en maaih ninh mbuo nyei buonc
 yie benx ninh mbuo nyei buonc mi aqv
ninh mbuo duqv nyanc nyei se fongc horc ziec nyei laangh ziqc
 ziec fiqv zuiz nyei ga naaiv caux zoux dorngc zuiz ziec nyei ga naaiv
 i saa laa en mienh fungx dangx bun tin hungh nyei yietc zungv ga naaiv yaac benx sai mienh nyei mi aqv
zuoqc ndaangc nyei nyungc nyungc daauh torngx ga naaiv caux yietc zungv fongc horc nyei nyungc nyungc ga naaiv benx sai mienh nyei
 meih mbuo zuoqc ndaangc daauh torngx nyei laangh ziqc oix morc daaih bun sai mienh
 yie ziouc ceix fuqv bun meih mbuo nyei biauv
maiv gunv norqc fai saeng kuv
 da faanh ninh ganh daic fai ga naaiv betv daic
 sai mienh maiv dungx nyanc
