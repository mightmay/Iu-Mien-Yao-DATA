baeqc fingx gorngv
daaih maah
 mbuo nzuonx mingh lorz ziouv
  ninh betv mbuo mv baac oix zorc mbuo longx
 ninh mborqv mbuo
 mv baac oix beu jienv mbuo mun nyei dorngx
aengx jiex mingh i hnoi ninh oix bun mbuo fingv
 taux da faam hnoi ninh ziouc liepc mbuo jiez
 weic bun mbuo duqv yiem ninh nyei nza hmien
mbuo oix zuqc hiuv duqv ziouv
  bun mbuo longc nzengc qaqv oix hiuv ninh
 ninh ndongc haaix zungv cuotv daaih hnangv lungh ndorm nyei njang cuotv
 ninh oix daaih lorz mbuo hnangv ciou gen mbiungc
 hnangv cun gen mbiungc bun ndau ndorn
ziouv gorngv
e faa im mienh aac
 yie horpc zuqc hnangv haaix nor dorh meih mbuo
 yu ndaa mienh aac
 yie horpc zuqc hnangv haaix nor dorh meih mbuo
 meih mbuo hnamv yie hnangv lungh ndorm nyei mouc
 yaac hnangv mbiungc suiv nziouv nyei nqaai mi aqv
weic naaiv yie longc douc waac mienh hngaqv ninh mbuo
 yie longc yie ganh nyei nzuih gorngv nyei waac daix ninh mbuo
 yie siemv zuiz nyei sic cuotv mingh hnangv njang
yie a hneiv nyei se mienh ziepc zuoqv nyei hnamv
 maiv zeiz mienh fongc horc ziec
 yie oix mienh nyiemc tin hungh gauh camv buov ziec nyei ga naaiv
ninh mbuo hnangv aa ndam ngaengc jienv yie caux ninh mbuo laengz nyei ngaengc waac
 yiem wuov ninh mbuo maiv ziepc zuoqv nyei zoux bun yie
gi le aatc benx orqv mienh nyei zingh
 maaih nziaamv guoqv jienv jauv mingh
hnangv guanh janx zaqc bingx jienv zuov mienh
 sai mienh yaac hnangv wuov nor gapv zunv daaih benx guanh gan sekem nyei jauv daix mienh
 zoux ciouv
 zoux doqc nyei sic
yiem i saa laa en nyei zeiv fun mbu ndongx yie buatc gamh nziev nyei sic
 yiem wuov e faa im maaih hienx nyei jauv
 i saa laa en zuqc maaih uix
yu ndaa mienh aah
 weic meih yaac fih hnangv nyei
 zungv dingc ziangx siou nyei ziangh hoc mi aqv
 yie oix bun yie nyei baeqc fingx nzuonx daaih duqv longx hnangv loz nyei ziangh hoc
