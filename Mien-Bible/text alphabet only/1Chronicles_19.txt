hoz daaih ammon mienh nyei hungh
 naa haatc
 daic mi aqv
 ninh nyei dorn nzipc jienv zoux hungh
ndaawitv gorngv
yie oix caux naa haatc nyei dorn
 haanun
 zoux longx weic zuqc ninh nyei die zoux longx bun yie
 ndaawitv ziouc paaiv deix douc fienx mienh mingh tengx ninh jaiv nzauh
 weic zuqc ninh nyei die daic
 ndaawitv nyei douc fienx mienh mingh ammon deic
 haanun wuov
 oix tengx ninh jaiv nzauh wuov zanc
zoux hlo nyei ammon mienh gorngv mbuox haanun
meih hnamv daaih ndaawitv paaiv mienh daaih tengx meih jaiv nzauh se weic taaih meih nyei die fai
 ninh nyei mienh maiv zeiz daaih caaiv juoqv
 zaah deic bung
 oix mbienv naaiv norm deic bung fai
haanun ziouc zorqv ndaawitv nyei mienh
 teix ninh mbuo nyei siaam yaac japv ninh mbuo nyei lui houx nangv taux ndaamv guh kuotv norm
 aengx bungx ninh mbuo nzuonx
maaih mienh zorqv naaiv deix mienh nyei sic mingh mbuox ndaawitv wuov zanc
 ndaawitv paaiv mienh mingh zipv ninh mbuo
 weic zuqc ninh mbuo za gengh
 nyaiv haic aqv
 hungh diex gorngv
gunv yiem ye li ko zuov siaam aengx ndaauv cingx nzuonx
ammon mienh hiuv duqv ndaawitv qiex jiez ninh mbuo
 haanun caux ammon mienh mingh fungx i waanc yietc cin joih nyaanh mingh me so bo de mie
 aalam maa aa kaa caux so mbaa cingv ninh mbuo mborqv jaax nyei maaz cie caux zaangv maaz cie nyei baeng
ninh mbuo cingv duqv buo waanc i cin norm mborqv jaax nyei maaz cie
 caux jienv maa aa kaa nyei hungh caux ninh nyei baeng
 ninh mbuo cuotv daaih liepc ciangv yiem me nde mbaa
 ammon mienh yaac diuc nzoih ninh mbuo nyei zingh gu nyuoz nyei baeng cuotv daaih gapv zunv mborqv jaax
ndaawitv muangx haiz naaiv deix sic
 ninh paaiv yo aapc caux ninh nyei yietc zungv mborqv jaax henv nyei baeng cuotv mingh
ammon mienh cuotv daaih yiem ninh mbuo nyei zingh ziux mborqv jaax nyei yietc nyeic mbaih jienv
 daaih tengx ninh mbuo wuov deix hungh ganh yiem norm dorngx nyei ndau huaang
yo aapc buatc mborqv jaax nyei mienh yiem ninh nyei wuov ndaangc maengx caux ninh nyei nqa haav nqaang
 ninh ziouc ginv ziangx yiem i saa laa en gauh henv jiex nyei baeng yaac bun ninh mbuo doix silie mienh mbaih jienv
zengc njiec nyei baeng ninh jiu bun ninh nyei youz
 aa mbi qai
 gunv
 aa mbi qai yaac bun ninh mbuo doix ammon mienh mbaih jienv
yo aapc gorngv
se gorngv meih buatc silie mienh nyei qaqv gauh henv jiex yie
 meih oix zuqc gaanv daaih tengx yie
 mv baac se gorngv ammon mienh nyei qaqv gauh henv jiex meih
 yie ziouc gaanv mingh tengx meih
oix zuqc henv yaac oix zuqc weic mbuo nyei mienh caux mbuo nyei tin hungh nyei zingh zoux jun zeiv mienh
 tov ziouv zoux ziux ninh buatc horpc zuqc zoux nyei
yo aapc caux gan ninh wuov deix baeng cuotv mingh mborqv silie mienh
 silie mienh ziouc yiem yo aapc nyei wuov ndaangc maengx tiux biaux
ammon mienh buatc silie mienh tiux biaux
 ninh mbuo yaac yiem yo aapc nyei youz
 aa mbi qai
 nyei wuov ndaangc maengx biaux bieqc zingh gu nyuoz
 yo aapc ziouc nzuonx ye lu saa lem
silie mienh buatc ninh mbuo ganh suei i saa laa en mienh
 ninh mbuo ziouc paaiv douc fienx mienh mingh lorz yu fe ditc ndaaih dong bun maengx nyei silie mienh daaih
 haa ndatc e se nyei jun baeng nyei domh baeng bieiv
 sofaakv
 dorh ninh mbuo
maaih mienh gorngv mbuox ndaawitv
 ndaawitv ziouc heuc i saa  laa en nyei zuangx mienh gapv zunv jiex wuov ngaanc ziqc jor ndaen ndaaih
 mingh caux silie mienh doix hmien ziux mborqv jaax nyei yietc nyeic mbaih jienv
 ndaawitv mbaih ziangx baeng ziouc mingh mborqv silie mienh
 silie mienh aengx caux ninh mbuo mborqv
mv baac silie mienh yiem i saa laa en mienh nyei wuov ndaangc maengx biaux
 ndaawitv yaac daix silie mienh zaangv mborqv jaax nyei maaz cie nyei baeng siec cin dauh caux yangh ndau nyei baeng biei waanc dauh
 aengx daix silie nyei jun baeng bieiv
 sofaakv
yiem haa ndatc e se nyei buoz ndiev wuov deix hungh buatc ninh mbuo zuqc i saa laa en mienh mborqv baaic
 ninh mbuo ziouc caux ndaawitv gorngv horpc
 aengx yiem ninh nyei buoz ndiev
 weic naaiv yiem naaiv mingh silie mienh maiv kangv tengx ammon mienh
