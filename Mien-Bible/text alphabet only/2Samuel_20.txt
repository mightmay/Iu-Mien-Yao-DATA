yiem wuov maaih dauh cuoqv sic nyei mienh
 se mben yaa min mienh
 mbikc li nyei dorn
 qe mbaa
 ninh biomv jorng heuc jienv gorngv
yie mbuo caux ndaawitv maiv maaih yie mbuo nyei buonc
 yiem jetc si nyei dorn yaac maiv maaih yie mbuo nzipc nyei buonc
 o i saa laa en mienh aac
 gorqv mienh nzuonx gorqv mienh nyei biauv maah
i saa laa en nyei zuangx mienh ziouc guangc ndaawitv mingh gan mbikc li nyei dorn
 qe mbaa
 mv baac yu ndaa mienh ziepc zuoqv nyei gan ndaawitv
 yiem jor ndaen ndaaih mingh taux ye lu saa lem
ndaawitv nzuonx taux ye lu saa lem
 ninh ganh nyei hungh dinc wuov
 dongh ninh zinh ndaangc guangc jienv goux hungh dinc wuov deix ziepc dauh jaav zeih auv
 ninh bun ninh mbuo ganh yiem norm biauv yaac bun mienh zuov jienv
 ninh bun ninh mbuo qiemx longc nyei ga naaiv mv baac maiv caux ninh mbuo bueix
 ninh mbuo yietc seix zuqc wuonx jienv ziouc yiem hnangv auv guaav nor
ndaawitv gorngv mbuox aa maa saax
mingh heuc yu ndaa mienh buo hnoi gu nyuoz daaih gapv zunv yiem naaiv
 meih ganh yaac caux jienv daaih
aa maa saax ziouc mingh heuc yu ndaa mienh
 mv baac ninh zaih jiex ndaangc hungh diex dingc daaih nyei hnoi nyieqc
ndaawitv gorngv mbuox aa mbi qai
ih zanc mbikc li nyei dorn
 qe mbaa
 oix hoic yie mbuo gauh camv apc saa lom hoic
 dorh meih nyei ziouv nyei bou mingh zunc ninh
 nziex ninh haih lorz duqv weih wuonv nyei zingh ziouc biaux ndutv yie mbuo
yo aapc caux ninh nyei mienh
 caux ke le ti mienh caux peletv mienh caux henv haic nyei jun baeng gan jienv aa mbi qai yiem ye lu saa lem cuotv mingh zunc mbikc li nyei dorn
 qe mbaa
ninh mbuo taux gi mbe on nyei domh la bieiv wuov
 aa maa saax daaih buangh ninh mbuo
 wuov zanc yo aapc zuqv jienv mborqv jaax nyei lui houx
 ninh sai jienv houx hlaang
 nzuqc ndaauv tapv jienv paiv cipv jienv houx hlaang
 yo aapc yangh jauv wuov zanc nzuqc yiem paiv cuotv ndortv ndau
yo aapc gorngv mbuox aa maa saax
yie nyei gorx aac
 meih longx nyei saah
 yo aapc ziouc longc ninh nyei mbiaauc jieqv buoz nanv aa maa saax nyei siaam oix zom ninh
aa maa saax maiv jangx mangc yo aapc nyei buoz nanv nyei nzuqc ndaauv
 yo aapc nzopv aa maa saax nyei ga sie
 jaangh baetv cuotv njiec ndau
 zungv maiv zuqc nzopv da nyeic nzunc
 aa maa saax daic mi aqv
 yo aapc caux ninh nyei youz
 aa mbi qai ziouc zunc jienv mbikc li nyei dorn
 qe mbaa
maaih yietc dauh yo aapc nyei mienh souv jienv aa maa saax nyei sei ga hlen gorngv
haaix dauh a hneiv yo aapc caux haaix dauh bieqc ndaawitv
 oix zuqc gan yo aapc mingh aqv
aa maa saax nyei sei yiem domh jauv bueix jienv nziaamv ndorngh gu nyuoz
 haaix dauh jiex jauv buatc ziouc souv jienv wuov
 wuov dauh mienh buatc mienh hnangv naaiv nor dingh
 ninh ziouc tor sei mingh guangc wuov lomc huaang
 longc lui gomv jienv
zorqv nqoi sei
 nqa haav zuangx mienh gan jienv yo aapc mingh zunc mbikc li nyei dorn
 qe mbaa
qe mbaa jiex fingx fingx i saa laa en mienh nyei dorngx
 ninh mingh taux aa mben mbetc maa aa kaa yaac mingh gormx mbe le yaa mienh nyei deic
 mbe le yaa mienh gapv zunv daaih gan qe mbaa mingh
yo aapc caux ninh nyei jun baeng ziouc daaih weih jienv oix mborqv aa mben mbetc maa aa kaa
 dongh qe mbaa yiem nyei zingh
 ninh mbuo yiem zingh ga nyiec dinh nie faaux zingh laatc ga hlen aengx longc mborqv jaax nyei jaa sic zong zingh laatc
 oix zong taux mbaang
maaih dauh yiem zingh maaih cong mengh nyei m sieqv dorn heuc jienv gorngv
muangx maah
 muangx maah
 tov bun yo aapc daaih naaiv
 yie oix caux ninh gorngv waac
yo aapc ziouc mingh fatv
 wuov dauh m sieqv dorn naaic
meih se yo aapc saah
 yo aapc dau
zeiz nyei
 wuov dauh m sieqv dorn gorngv
tov muangx meih nyei m sieqv bou nyei waac
yo aapc gorngv
yie muangx nyei
 wuov dauh m sieqv dorn gorngv
loz hnoi mienh maaih joux waac gorngv
  oix hiuv haaix nyungc oix zuqc mingh aa mben naaic
  ninh mbuo ziouc haih caangh laangh duqv horpc nyei
yie mbuo naaiv norm zingh nyei mienh se hnamv baengh orn caux ziepc zuoqv nyei jauv
 meih daav za eix mietc norm zingh
 naaiv se yietc norm yiem i saa laa en nyei domh zingh
 meih weic haaix diuc oix naqv ziouv nyei buonc
yo aapc dau
yie maiv hnamv taux
 za gengh maiv hnamv taux
 yie zungv maiv mietc
 maiv baaic waaic meih mbuo nyei zingh
naaiv maiv zeiz yie mbuo nyei za eix
 mv baac maaih dauh e faa im mbong aiv dorngx nyei mienh
 se mbikc li nyei dorn
 qe mbaa
 ninh sung buoz ngaengc ndaawitv hungh
 se gorngv meih zorqv ninh nduqc dauh mienh bun yie
 yie ziouc leih nqoi naaiv norm zingh aqv
 wuov dauh m sieqv dorn gorngv mbuox yo aapc
yie mbuo zorqv naaiv dauh mienh nyei m nqorngv zoi bun meih
wuov dauh m sieqv dorn longc ninh nyei cong mengh mingh caux zuangx mienh caangh laangh
 ninh mbuo ziouc hngaqv mbikc li nyei dorn
 qe mbaa
 nyei m nqorngv ndutv aengx zoi yangh zingh laatc gu nguaaic bun yo aapc
 yo aapc ziouc biomv jorng
 zuangx baeng ziouc nzaanx mingh
 gorqv mienh nzuonx gorqv mienh nyei biauv
 yo aapc yaac nzuonx ye lu saa lem
 hungh diex wuov
yo aapc zoux i saa laa en nyei zuangx jun baeng nyei domh baeng bieiv
 ye ho yaa ndaa nyei dorn
 mbe nai yaa gunv ke le ti caux peletv mienh
aa ndo ni lam gunv zoux gong kouv nyei mienh
 aa hi lutv nyei dorn
 ye ho saa fatv
 zoux fiev sou daan nyei mienh
qewaa zoux sou biuv
 saax ndokc caux aa mbi yaa taa zoux sai mienh
jaa i mienh
 i laa
 yaac zoux ndaawitv nyei sai mienh
