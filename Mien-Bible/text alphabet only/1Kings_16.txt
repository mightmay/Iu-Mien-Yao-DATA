ziouv  nyei waac daaih taux haa naa ni nyei dorn
 ye hu
 gorngv mbaa aa qaa
meih zinh ndaangc maiv zoux haaix nyungc mienh mv baac yie bouh meih faaux bun meih zoux yie nyei baeqc fingx
 i saa laa en mienh nyei bieiv zeiv
 meih ei jienv ye lo mbo am nyei za eix zoux yaac bun yie nyei baeqc fingx
 i saa laa en mienh
 baamz zuiz
 ninh mbuo baamz nyei zuiz ziouc cuoqv yie qiex jiez haic
yie oix mietc meih caux meih nyei douh zong hnangv yie zoux bun ne mbatc nyei dorn
 ye lo mbo am
 nyei douh zong zutc nzengc
mbaa aa qaa nyei mienh
 da faanh yiem zingh daic wuov deix
 oix zuqc juv nyanc
 daic wuov naah nyei
 zuqc ndaamv lungh nyei norqc nyanc
mbaa aa qaa gunv nyei ziangh hoc zoux liuz zengc njiec nyei sic
 caux ninh nyei qaqv zoux cuotv nyei yietc zungv
 fiev jienv i saa laa en hungh nyei hungh douh daan
mbaa aa qaa guei seix mi aqv
 yaac zangx jienv yiem ti laa saa zingh
 ninh nyei dorn
 elaa
 nzipc jienv ninh zoux hungh
maiv daan mbuoqc naaiv
 ziouv  longc haa naa ni nyei dorn
 ye hu
 gorngv mbaa aa qaa caux ninh nyei douh zong
 laaix ninh dorng jienv ziouv  zoux nyei yietc zungv waaic sic zuqc dingc zuiz
 naaiv deix sic cuoqv ziouv  qiex jiez haic
 weic zuqc mbaa aa qaa zoux waaic hnangv ye lo mbo am nyei douh zong
 yaac weic ninh daix nzengc ye lo mbo am nyei yietc biauv mienh
aasaax zoux yu ndaa nyei hungh nyic ziepc luoqc hnyangx wuov hnyangx
 mbaa aa qaa nyei dorn
 elaa
 faaux weic zoux i saa laa en nyei hungh
 yaac yiem ti laa saa zingh gunv i hnyangx
maaih dauh elaa nyei jien
 mbuox heuc simx li
 gunv yietc buonc hungh diex nyei mborqv jaax maaz cie
 simx li daav za eix oix daix elaa
 yiem ti laa saa wuov zanc
 elaa yiem goux ti laa saa nyei hungh dinc wuov dauh jien
 aasaa
 nyei biauv hopv diuv nquin mingh
simx li bieqc mingh zorqv ninh daix daic
 wuov zanc aasaax zoux yu ndaa nyei hungh nyic ziepc cietv hnyangx wuov hnyangx
 nqa haav simx li faaux weic zoux hungh div elaa
simx li yietv zueiz weic gunv wuov zanc
 ninh daix nzengc mbaa aa qaa nyei douh zong
 ninh maiv liouh yietc dauh m jangc dorn maiv gunv zoux cien ceqv fai loz gaeng doic
simx li ziouc mietc nzengc mbaa aa qaa nyei douh zong ziux ziouv  longc douc waac mienh
 ye hu
 gorngv mbaa aa qaa wuov deix waac
naaiv se laaix mbaa aa qaa caux ninh nyei dorn
 elaa
 baamz nyei yietc zungv zuiz yaac bun i saa laa en baamz zuiz ziouc cuoqv ziouv  tin hungh qiex jiez haic weic zuqc ninh mbuo zaangc maiv lamh longc nyei miuc fangx
yiem elaa gunv nyei ziangh hoc zoux liuz zengc njiec nyei sic
 caux ninh zoux nyei yietc zungv
 fiev jienv i saa laa en hungh nyei hungh douh daan
yiem aasaax zoux yu ndaa nyei hungh nyic ziepc cietv hnyangx wuov hnyangx
 simx li yiem ti laa saa gunv siec hnoi
 zuangx baeng liepc ciangv nitv norm fi li saa die nyei zingh
 gipc mbe ton
yiem ciangv nyei mienh haiz gorngv simx li daav za eix ngaengc hungh diex yaac daix ninh mi aqv
 dongh wuov hnoi yiem wuov ciangv nyei i saa laa en mienh yietc zungv ziouc orn domh baeng bieiv
 omli
 zoux i saa laa en nyei hungh
omli caux i saa laa en nyei zuangx mienh ziouc cuotv gipc mbe ton mingh weih jienv oix mborqv ti laa saa
simx li buatc zingh zuqc caangv mi aqv
 ninh ziouc bieqc hungh dinc gu nyuoz wuonv nyei dorngx buov hungh dinc
 liemh ninh ganh yaac zuqc buov daic mi aqv
laaix ninh baamz nyei zuiz
 ziux ziouv  mangc ninh zoux waaic sic
 ei jienv ye lo mbo am zoux nyei sic
 ninh baamz zuiz yaac bun i saa laa en mienh caux jienv baamz zuiz
yiem simx li gunv nyei ziangh hoc
 zoux liuz zengc njiec nyei sic caux ninh ngaengc hungh diex zoux cuotv nyei sic
 fiev jienv i saa laa en hungh nyei hungh douh daan
i saa laa en mienh ziouc bun nqoi zoux i guanh
 yietc guanh oix longc ginatv nyei dorn
 tipv ni
 zoux hungh
 aengx maaih guanh oix longc omli
mv baac gan jienv omli wuov guanh hingh jiex gan ginatv nyei dorn
 tipv ni
 tipv ni ziouc daic mi aqv
 omli duqv zoux hungh
yiem aasaax zoux yu ndaa nyei hungh faah ziepc yietv hnyangx wuov hnyangx
 omli faaux weic zoux i saa laa en mienh nyei hungh
 ninh gunv ziepc nyeic hnyangx
 ninh yiem ti laa saa zingh gunv juqv hnyangx
ninh longc feix ziepc faam joih ziepc feix lungz nyaanh tengx qeme maaiz saa maa lie mbong
 yaac yiem wuov norm mbong ceix norm zingh
 ninh gan loz ziouv
 qeme
 cuotv mbuox heuc saa maa lie
ziux ziouv  mangc
 omli zoux waaic sic gauh camv zinh ndaangc wuov deix dauh dauh hungh zoux nyei
ninh ei jienv ne mbatc nyei dorn
 ye lo mbo am
 nyei za eix zoux yietc zungv waaic sic
 ninh baamz zuiz yaac bun i saa laa en mienh caux jienv baamz zuiz
 zaangc maiv lamh longc nyei miuc fangx cuoqv ziouv
  i saa laa en mienh nyei tin hungh
 qiex jiez
yiem omli gunv nyei ziangh hoc
 ninh zoux zengc njiec nyei sic caux ninh nyei qaqv zoux cuotv nyei
 fiev jienv i saa laa en hungh nyei hungh douh daan
omli guei seix mi aqv
 yaac zangx jienv saa maa lie
 ninh nyei dorn
 aa hapc
 nzipc jienv ninh zoux hungh
yiem aasaax zoux yu ndaa nyei hungh faah ziepc betv hnyangx wuov hnyangx
 omli nyei dorn
 aa hapc
 duqv faaux weic zoux i saa laa en mienh nyei hungh yaac yiem saa maa lie gunv nyic ziepc nyeic hnyangx
ziux ziouv  mangc
 omli nyei dorn
 aa hapc
 zoux waaic sic gauh camv zinh ndaangc wuov deix yietc zungv hungh
aa hapc baamz zuiz hnangv ne mbatc nyei dorn
 ye lo mbo am
 baamz nyei zuiz
 ninh corc funx benx faix fiuv sic
 aengx longc sai ndorn mienh nyei hungh
 etc mbaa an
 nyei sieqv
 ye se mben
 zoux auv yaac jiez gorn fu sux zaangc mbaa an zienh
ninh yiem saa maa lie ceix mbaa an nyei miuc biauv yaac weic mbaa an ceix norm ziec dorngh yiem wuov norm biauv
aa hapc yaac zoux norm aa se laa zienh nyeiz nyei fangx yaac zoux waaic sic gauh camv zinh ndaangc wuov deix i saa laa en mienh nyei hungh
 cuoqv ziouv
  i saa laa en mienh nyei tin hungh
 qiex jiez haic
yiem aa hapc zoux hungh nyei lungh ndiev
 mbetc en mienh
 hi en
 aengx siang ceix jiez ye li ko zingh
 liepc gorn ndoqv nyei ziangh hoc
 ninh zuqc guangc ninh nyei dorn hlo
 aa mbi lam
 liepc zingh gaengh nyei ziangh hoc
 ninh zuqc guangc ninh nyei dorn faix
 segupc
 hnangv ziouv longc nun nyei dorn
 yo su waa gorngv nyei waac
