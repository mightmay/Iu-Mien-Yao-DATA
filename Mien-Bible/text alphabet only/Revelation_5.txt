yie buatc zueiz jienv hungh weic wuov dauh nyei mbiaauc jieqv buoz maaih njunc sou
 naaiv njunc sou i bung zungv fiev jienv nzaangc
 yaac maaih siec norm yienx naetv ndipc
yie yaac buatc dauh henv haic nyei fin mienh heuc qiex hlo nyei
haaix dauh puix duqv maeqv nqoi naaiv deix yienx
 koi nqoi naaiv njunc sou
mv baac yiem tin dorngh
 yiem baamh gen
 fai yiem ndau ndiev
 zungv maiv maaih yietc dauh haih maeqv nqoi naaiv njunc sou daaih mangc gu nyuoz
yie ziouc nyiemv duqv kouv haic
 weic zuqc maiv maaih haaix dauh puix duqv koi nqoi
 puix duqv mangc naaiv njunc sou gu nyuoz
wuov deix mienh gox maaih dauh mbuox yie
maiv dungx nyiemv
 mangc gaax
 yu ndaa fingx nyei sienh
 ndaawitv hungh nyei zeiv fun
 duqv hingh ziouc haih maeqv nqoi wuov deix siec norm yienx
 koi nqoi wuov njunc sou
yie ziouc buatc maaih dauh ba gi yungh dorn souv jienv hungh weic mbu ndongx
 aengx maaih wuov deix biei dauh nangh nyei ga naaiv caux wuov deix mienh gox weih jienv ninh
 buatc naaiv dauh ba gi yungh dorn hnangv zuqc daix jiex nor
 ninh yaac maaih siec norm jorng
 siec norm m zing
 se tin hungh nyei siec norm lingh wuonh
 dongh tin hungh paaiv mingh taux baamh gen nyei norm norm dorngx
ba gi yungh dorn ziouc mingh zorqv yiem zueiz weic wuov dauh nyei mbiaauc jieqv buoz wuov njunc sou daaih
ninh zorqv wuov zanc
 wuov deix biei dauh nangh nyei ga naaiv caux wuov deix nyic ziepc feix dauh mienh gox gueic njiec ba gi yungh dorn nyei nza hmien
 ninh mbuo dauh dauh nanv jienv daanh baah caux jiem bunh
 jiem bunh yaac maaih hung buangv nzengc
 se tin hungh nyei mienh daux gaux nyei waac
ninh mbuo yaac baaux diuh siang nzung
 nzung gorngv
meih puix duqv zorqv naaiv njunc sou
 puix duqv maeqv nqoi sou njunc nyei yienx
 weic zuqc meih zuqc daix daic
 longc ganh nyei nziaamv maaiz mienh
 se maaiz yiem maanc fingx
 maanc nyungc waac
 maanc nyungc mienh
 maanc guoqv daaih nyei mienh
 daaih bun tin hungh
meih bun ninh mbuo zoux tin hungh nyei guoqv nyei baeqc fingx
 yaac zoux sai mienh fu sux yie mbuo nyei tin hungh
 ninh mbuo yaac oix gunv baamh gen
yie aengx mangc yaac haiz maaih cin cin waanc waanc dauh fin mienh nyei qiex
 fin mienh weih jienv hungh weic caux wuov deix biei dauh nangh nyei ga naaiv caux wuov deix mienh gox
yaac longc qiex hlo nyei gorngv
  zuqc daix nyei ba gi yungh dorn puix duqv zipv lingc caux zinh zoih
 caux cong mengh caux qaqv
 caux mengh hoc caux njang laangc caux ceng nyei waac
yie yaac haiz yiem tin dorngh
 yiem baamh gen
 yiem ndau ndiev
 yiem koiv gu nyuoz
 tin hungh zeix daaih maaih qiex nyei maanc muotc ga naaiv lomh nzoih gorngv
  ceng zueiz jienv hungh weic wuov dauh
 yaac ceng ba gi yungh dorn
 weic zuqc ninh mbuo maaih mengh hoc
 maaih njang laangc yaac maaih qaqv taux maanc gouv maanc doic
wuov deix biei dauh nangh nyei ga naaiv gorngv
aamen
 zuangx mienh gox yaac gueic njiec baaix
