meih mbuo zungv duqv caux giduc nangh daaih
 meih mbuo ziouc oix zuqc lorz yiem gu nguaaic nyei sic
 dongh giduc zueiz jienv ninh nyei die nyei mbiaauc maengx bung wuov norm dorngx
meih mbuo oix zuqc zunv hnyouv hnamv gu nguaaic nyei sic
 maiv zeiz yiem naaiv baamh gen nyei sic
weic zuqc meih mbuo se dorngx daic mi aqv
 meih mbuo nyei ziangh maengc caux giduc bingx jienv yiem tin hungh gu nyuoz
giduc dongh mbuo nyei zien ziangh maengc
 ninh hinc cuotv nyei ziangh hoc
 mbuo yaac oix caux jienv ninh hinc cuotv yaac juangc ninh nyei njang laangc
weic naaiv oix zuqc mietc nzengc meih mbuo nyei sin zaangc hanc oix zoux nyei nyungc nyungc waaic sic
 oix zuqc guangc buangh liouh nyei sic
 maiv cing nzengc nyei
 hnyouv hanc sieqv hanc dorn nyei
 hnyouv oix zoux nyei orqv sic
 caux mauv ga naaiv nyei
mauv ga naaiv se hnangv baaix miuc fangx nor
laaix naaiv deix sic tin hungh oix bun maiv muangx ninh nyei waac wuov deix zuqc ninh nouz jienv
zinh ndaangc meih mbuo yaac hnangv naaiv nor zoux
 dongh meih mbuo bun naaiv nyungc sic gunv meih mbuo wuov zanc
mv baac ih zanc meih mbuo oix zuqc guangc naaiv deix yietc zungv sic
 maiv dungx nouz mienh
 qiex jiez
 nzorng mienh
 maiv dungx gorngv doqc mienh fai longc meih mbuo nyei nzuih gorngv haaix nyungc waac cou
laanh maiv dungx gorngv baeqc nduov laanh
 weic zuqc meih mbuo guangc meih mbuo nyei loz maengc caux loz maengc zoux nyei sic
aengx duqv siang maengc
 naaiv nyungc siang maengc
 zeix maanc muotc nyei tin hungh zanc zanc zeix daaih siang nyei
 gunv zoux gunv zuangv ninh nyei fangx zeiv
 weic bun meih mbuo haih hiuv nzengc ninh ganh
hnangv naaic
 janx caux yiutai mienh fih hnangv nyei
 maiv ganh nyungc
 jiex gaatv nyei leiz fai maiv jiex gaatv nyei
 maiv gan janx gikc nyei leiz fai yiem lomc nyei mienh
 zoux nouh nyei fai maiv zoux nouh nyei
 yietc zungv maiv ganh nyungc
 mv baac giduc se yietc zungv
 yaac yiem yietc zungv
tin hungh hnamv meih mbuo yaac ginv meih mbuo daaih benx ninh ganh nyei cing nzengc mienh
 weic naaiv meih mbuo oix zuqc maaih hnyouv korv lienh mienh
 zoux longx bun mienh
 nyiemc ganh zoux faix
 suonc zingh suonc eix yaac maaih noic diev
oix zuqc zoux hnyouv ndaauv
 laanh nyaangc laanh
 se gorngv meih mbuo haaix dauh laanh caux laanh maaih sic
 laanh oix zuqc guangc bun laanh
 ziouv yesu hnangv haaix nor guangc meih mbuo zoux dorngc nyei sic
 meih mbuo yaac oix zuqc hnangv wuov nor laanh guangc bun laanh
maiv daan mbuoqc naaiv
 yaac oix zuqc jaa tipv hnamv mienh nyei hnyouv weic zuqc hnamv mienh nyei hnyouv bun naaiv deix yietc zungv sic dunh yunh nzengc
oix zuqc longc giduc bun daaih nyei baengh orn gunv meih mbuo nyei hnyouv
 se weic bun meih mbuo maaih naaiv nyungc baengh orn tin hungh ginv meih mbuo daaih benx yietc norm sin
 yaac oix zuqc laengz zingh tin hungh
oix zuqc zaangh giduc nyei doz buangv meih mbuo nyei hnyouv ziouc longc nyungc nyungc cong mengh laanh njaaux laanh
 laanh kuinx laanh
 yaac oix zuqc baaux singx nzung
 caux ceng tin hungh nyei nzung
 caux singx lingh bun mienh benx cuotv nyei nzung
 longc hnyouv laengz zingh tin hungh
maiv gunv meih mbuo zoux haaix nyungc
 fai gorngv haaix nyungc
 oix zuqc dengv ziouv yesu nyei mbuox zoux
 yaac oix zuqc dengv ninh nyei mbuox laengz zingh zaangc diex tin hungh
zoux auv nyei mienh aah
 oix zuqc mbuoqc ganh nyei nqox
 hnangv naaiv zoux se puix sienx ziouv nyei mienh
zoux nqox nyei mienh aah
 oix zuqc hnamv ganh nyei auv
 yaac maiv dungx zoux doqc ninh
fu jueiv aah
 yiem maanc sic oix zuqc muangx diex maac weic zuqc naaiv se zoux horpc ziouv nyei hnyouv
zoux die nyei mienh aah
 maiv dungx cuoqv meih mbuo nyei fu jueiv
 nzauh heix ninh mbuo hnyouv namx
zoux nouh nyei mienh aah
 oix zuqc yiem maanc sic muangx meih mbuo baamh gen nyei ziouv
 maiv dungx kungx dorng ziouv yiem nyei ziangh hoc zoux longx weic bun ninh a hneiv hnangv
 oix zuqc hnyouv zingx nyei zoux weic zuqc meih mbuo taaih tin hungh
maiv gunv zoux haaix nyungc
 oix zuqc buangv hnyouv zoux hnangv zoux weic tin hungh
 maiv zeiz zoux weic mienh
meih mbuo hiuv duqv meih mbuo oix nzipc ziouv weic ninh nyei mienh siou nyei jaa dingh zoux zingh nyeic
 weic zuqc meih mbuo fu sux wuov dauh ziouv se giduc
haaix dauh zoux waaic sic ziouc zuqc ei ninh zoux nyei winh bun ninh
 tin hungh yaac maiv mangc haaix dauh nyei hmien
