yie nyei mba nziu yuqc
 yie nyei hnoi nyieqc yaac jiex mi aqv
 zouv yaac zuov jienv yie
zien nyei
 maaih jatv yie nyei mienh weih gormx yie
 yie nyei m zing yaac mangc jienv ninh mbuo cuoqv yie
tin hungh aac
 tov meih zoux buv jaa beu yie
 cuotv liuz meih
 maaih haaix dauh oix weic yie zoux buv jaa
meih bun ninh mbuo nyei hnyouv maiv haih mengh baeqc
 weic naaiv meih ziouc maiv bun ninh mbuo hingh jiex
mienh maaic ganh nyei gorx youz weic duqv zinh nyaanh
 ninh nyei fu jueiv oix zuqc siouc kouv
tin hungh bun yie yiem baeqc fingx mbu ndongx zoux gouv gorngv
 ninh mbuo yaac tuiv wuom nzuih naetv yie nyei hmien
laaix nzauh kouv yie nyei m zing maiv njang aqv
 yie nyei buoz zaux hnangv dongh linh nor
hnyouv zingx nyei mienh laaix naaiv deix sic za gengh
 gamh nziex haic
 maiv zoux dorngc nyei mienh jiez daaih gorngv yie maiv gan tin hungh
kuv mienh gan longx ninh yangh nyei jauv
 buoz cing nzengc nyei mienh gunv zoux gunv henv jienv faaux
mv baac meih mbuo
 se meih mbuo yietc zungv
 gunv aengx daaih nzunc
 yiem meih mbuo mbu ndongx yie zungv lorz maiv buatc yietc dauh cong mengh mienh
yie nyei hnoi nyieqc jiex mi aqv
 yie daav nyei za eix
 se yiem hnyouv hnamv nyei
 dangx mi aqv
yie nyei loz gaeng doic bun lungh muonz zanc benx lungh hnoi zanc
 ninh mbuo gorngv
  njang se nitv fatv hmuangx
se gorngv yie maaih lamh hnamv yiemh gen benx yie nyei biauv
 se gorngv yie bueix njiec hmuangx nyei dorngx
se gorngv yie mbuox zouv
  meih zoux yie nyei die
  yaac mbuox gaeng mau
  meih se yie nyei maa
  fai  yie nyei dorc
wuov nyungc yie maaih lamh hnamv nyei yiem haaix
 yie maaih lamh hnamv nyei haaix dauh duqv buatc
yie maaih lamh hnamv nyei oix njiec taux yiemh gen nyei gaengh fai
 yie mbuo lomh nzoih oix njiec nie mbung fai
