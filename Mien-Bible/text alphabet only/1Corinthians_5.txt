yie haiz mienh gorngv
 yiem meih mbuo mbu ndongx maaih maiv luonx horngc nyei sic
 liemh ga nyiec maiv sienx nyei mienh yaac maiv maaih naaiv nyungc sic
 weic zuqc maaih laanh mienh caux ninh nyei da nyeic maac maaih jauv
hnangv naaic
 meih mbuo fungc haih zoux maux
 meih mbuo horpc zuqc nzauh
 horpc zuqc nyiemv maiv zeiz
 zoux naaiv nyungc sic nyei mienh oix zuqc zunc cuotv jiu baang mingh
maiv gunv yie nyei sin leih meih mbuo go
 yie nyei hnyouv corc caux meih mbuo yiem
 yaac hnangv yie caux meih mbuo yiem
 yie zungv siemv dingc zoux naaiv deix maiv luonx horngc nyei sic wuov laanh mienh nyei zuiz
meih mbuo dengv ziouv yesu nyei mbuox gapv zunv nyei ziangh hoc
 yie nyei hnyouv yaac caux meih mbuo yiem
 aengx maaih mbuo nyei ziouv nyei qaqv caux meih mbuo yiem
meih mbuo oix zuqc zorqv naaiv dauh mienh jiu bun saadaan mietc ninh nyei sin
 hnangv naaic
 taux ziouv yesu aengx daaih nyei hnoi haih njoux duqv ninh nyei lingh wuonh
meih mbuo bungx waac maux se maiv horpc
 meih mbuo maiv hiuv fai
 diqv dien bingv zoux bun ziangh ndunh njuov butv nzengc
meih mbuo oix zuqc zorqv zuiz nyei loz bingv guangc
 weic bun meih mbuo benx ndunh maiv an bingv nyei siang njuov
 meih mbuo zungv benx naaiv nyungc njuov mi aqv
 weic zuqc mbuo nyei siex maengc zipv nyei ba gi yungh dorn
 se giduc
 zungv zuqc ziec liuz aqv
hnangv naaic
 mbuo lomh nzoih jiex siex maengc zipv maah
 maiv dungx longc an loz bingv zoux daaih nyei njuov jiex zipv
 weic zuqc loz bingv beiv zuqc zuiz
 beiv hiuang orqv
 oix zuqc longc maiv an bingv nyei njuov jiex zipv
 dongh beiv hnyouv zingx yaac beiv zien leiz
yie fiev fienx mbuox jiex meih mbuo
 maiv dungx caux maiv luonx horngc nyei mienh zoux doic
yie nyei eix leiz se maiv zeiz gorngv naaiv norm baamh gen nyei mienh
 dongh zoux maiv luonx horngc nyei sic
 mauv ga naaiv
 zoux zaqc
 baaix miuc fangx wuov deix
 se gorngv yie gorngv naaiv deix nor
 meih mbuo zungv oix zuqc cuotv baamh gen
yie fiev fienx mbuox meih mbuo
 maaih ndaam mengh zoux sienx yesu nyei gorx youz mv baac corc zoux maiv luonx horngc nyei sic
 mauv ga naaiv
 baaix miuc fangx
 gorngv doqc mienh
 hopv diuv nquin
 fai pienx mienh
 maiv dungx caux naaiv nyungc mienh zoux doic
 liemh maiv dungx caux ninh nyanc hnaangx
