ziouv hnangv naaiv gorngv
njiec mingh taux yu ndaa hungh nyei dinc yiem wuov gorngv naaiv deix waac
oix zuqc gorngv
  zueiz ndaawitv nyei weic nyei yu ndaa hungh aah
 meih caux meih nyei jien caux bieqc naaiv deix zingh gaengh nyei baeqc fingx muangx ziouv nyei waac maah
ziouv hnangv naaiv gorngv
oix zuqc zoux baengh fim
 zoux duqv horpc
 yaac njoux zuqc luv nyei mienh biaux ndutv zeix ninh wuov deix nyei buoz ndiev
 maiv dungx zoux dorngc fai zoux doqc ganh fingx mienh fai guh hanh fu jueiv fai auv guaav
 yiem naaiv norm dorngx yaac maiv dungx daix maiv zoux dorngc nyei mienh
se gorngv meih mbuo zien zien muangx naaiv deix waac
 ziouc maaih zueiz ndaawitv nyei weic nyei hungh diex zueiz jienv maaz cie
 geh jienv maaz
 se ninh mbuo ganh caux ninh mbuo nyei jien caux ninh mbuo nyei baeqc fingx
 bieqc naaiv norm hungh dinc nyei gaengh
ziouv gorngv
  mv baac se gorngv meih mbuo maiv muangx naaiv deix waac
 yie ziangv jienv yie ganh houv waac gorngv naaiv norm hungh dinc zungv zuqc benx baaic huaang nyei dorngx
weic zuqc ziouv hnangv naaiv gorngv taux yu ndaa hungh nyei dinc
meih weic yie hnangv gi le aatc yaac hnangv le mbaa norn nyei mbong ningv
 maiv gunv hnangv naaic
 yie ndongc haaix zungv oix bun meih benx deic bung huaang
 benx maiv maaih mienh yiem nyei zingh
yie oix liuc leiz zoux mietc nyei mienh daaih mborqv meih
 gorqv mienh yaac maaih gorqv mienh nyei wuoqc ginc
 ninh mbuo oix goix meih longx jiex nyei si ndaa zongh ndiangx zoi bieqc douz gu nyuoz
camv norm guoqv nyei mienh oix jiex naaiv norm zingh
 gorqv mienh laanh naaic laanh
  ziouv weic haaix diuc hnangv naaiv zoux bun naaiv norm domh zingh
ninh mbuo ziouc dau
  laaix ninh mbuo guangc ziouv
 ninh mbuo nyei tin hungh nyei ngaengc waac
 fu sux
 baaix nyiec nyei zienh
maiv dungx weic daic mingh nyei mienh nyiemv
 maiv dungx weic ninh hnyouv mun
 mv baac oix zuqc weic zuqc guaatv mingh nyei mienh nyiemv kouv
 weic zuqc ninh maiv duqv aengx nzuonx daaih buatc ninh ganh nyei buonv deic bung
weic zuqc ziouv hnangv naaiv gorngv taux yu ndaa hungh
 yo si yaa nyei dorn
 sanlum
 dongh div ninh nyei die
 yo si yaa
 zoux hungh
 yaac leih naaiv norm dorngx
ninh maiv duqv aengx nzuonx naaiv norm dorngx
ninh oix zuqc yiem ninh mbuo guaatv ninh mingh nyei dorngx daic
 maiv duqv aengx buatc naaiv norm deic bung
zoux maiv zingx nyei jauv gomv ninh nyei dinc
 yaac zoux maiv baengh fim nyei sic zoux gu nguaaic nyei qongx
 wuov dauh zuqc kouv aqv
 ninh baeqc baeqc longc ninh nyei juangc laangz mienh tengx ninh zoux gong yaac maiv bun gong zinh ninh mbuo
ninh gorngv
  yie oix weic ganh gomv norm domh biauv
 gu nguaaic nyei qongx zoux jangv
  ninh ziouc zoux fong muonh yiem naaiv deix qongx
 aengx longc si ndaa zongh ndiangx naetv jienv wuov njongc
 longc siqv nyei setv nzaatv jienv
meih hnamv daaih meih duqv zoux hungh weic zuqc beiv ganh dauh meih longc si ndaa zongh ndiangx zoux biauv gauh longx
 meih nyei die maiv zeiz nyanc yaac hopv
 zoux duqv horpc
 baengh fim nyei fai
 wuov zanc ninh yaac duqv kuh yiem
ninh tengx mienh jomc mienh caux dangx donx mienh mbenc sic
 ninh ganh ziouc duqv kuh yiem
 naaiv bun cing ninh hiuv duqv yie maiv zeiz
   ziouv  hnangv naaiv gorngv
mv baac meih nyei m zing
 meih nyei hnyouv weic douh ganh oix duqv maiv zingx nyei leic zinh
 weic daix maiv zoux dorngc nyei mienh
 bun nziaamv liouc cuotv
 yaac zeix mienh
 zoux doqc mienh
weic naaiv ziouv hnangv naaiv gorngv yu ndaa nyei hungh
 yo si yaa nyei dorn
 ye ho yaa kim
ninh mbuo ziouc maiv weic ninh nyiemv jienv gorngv  yie nyei gorx aah
 kouv aqv
 yie nyei dorc aah
 kouv aqv
  ninh mbuo yaac maiv weic ninh nyiemv jienv gorngv
  ziouv aah
 kouv aqv
 hungh diex nyei njang laangc kouv aqv
ninh zungv zuqc biopv hnangv biopv dauh lorh nor
 se zuqc tor mingh zoi guangc ye lu saa lem nyei zingh gaengh ga nyiec
faaux le mbaa norn mingh yaac heuc cuotv
 yiem mbaasaan heuc cuotv meih nyei qiex
 yiem aa mbaa lim heuc weic zuqc hnamv meih wuov deix yietc zungv zuqc mietc mi aqv
meih kuh yiem nyei ziangh hoc
 yie caux meih gorngv
 mv baac meih gorngv
yie maiv muangx
 yiem meih lunx nyei ziangh hoc
 meih m daaih hnangv naaic
 meih maiv muangx yie nyei waac
meih nyei yietc zungv bieiv zeiv oix zuqc guaatv mingh hnamv meih nyei mienh yaac zuqc guaatv
 meih ziouc baaic hmien
 zuqc nyaiv
 laaix meih zoux nyei yietc zungv orqv sic
yiem  le mbaa norn  nyei mienh aah
 dongh yiem si ndaa zongh ndiangx mbu ndongx zoux lauz
 meih zuqc mun nyei ziangh hoc meih oix zuqc ndongc haaix njunh
 hnangv m sieqv dorn mun gu nguaaz nor
ziouv gorngv
yu ndaa nyei hungh
 ye ho yaa kim nyei dorn
 ko ni yaa aah
  yie ziangv jienv yie ganh nyei maengc gorngv
 maiv gunv meih yiem yie mbiaauc jieqv buoz zoux yie nyei buoz ndoqv nzaeng yienx
 yie corc oix hlutv cuotv mingh
yie oix zorqv meih jiu bun lorz meih nyei maengc nyei mienh
 jiu bun dongh meih gamh nziex nyei mienh
 se jiu bun yiem mbaa mbi lon hungh
 ne mbu katv netv saa nyei buoz ndiev caux ken ndie mienh nyei buoz ndiev
yie oix zorqv meih caux yungz meih daaih wuov dauh maa fengx mingh taux ganh norm guoqv
 dongh maiv zeiz meih mbuo cuotv seix nyei dorngx
 meih mbuo ziouc oix zuqc yiem wuov daic
mv baac ninh mbuo ndongc haaix hnamv jienv oix nzuonx nyei deic bung ninh mbuo maiv duqv nzuonx
naaiv dauh ko ni yaa se hnangv norm mangc piex
 huv nyei nie mor
 dongh maiv maaih haaix dauh oix nyei ga naaiv fai
 ninh caux ninh nyei naamh nyouz weic haaix diuc zuqc fengx
 zuqc zoi bieqc dongh ninh mbuo maiv hiuv nyei deic bung
ndau aah
 ndau aah
 ndau
 muangx ziouv  nyei waac maah
ziouv  hnangv naaiv gorngv
oix zuqc fiev jienv gorngv naaiv laanh mienh maiv maaih fu jueiv
 yiem ninh ziangh nyei hnoi nyieqc ninh zoux maiv cuotv haaix nyungc
 weic zuqc maiv maaih yietc dauh ninh nyei zeiv fun duqv zueiz ndaawitv nyei weic aengx gunv yu ndaa
