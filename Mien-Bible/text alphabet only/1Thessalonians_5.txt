zuangx gorx youz aac
 gorngv taux naaiv deix sic haaix norm ziangh hoc haaix norm nyutc zeiv oix cuotv maiv zuqc fiev mbuox meih mbuo
weic zuqc meih mbuo mengh mengh nyei hiuv duqv ziouv daaih nyei hnoi oix taux hnangv janx zaqc lungh muonz zanc daaih wuov nor
zuangx mienh gorngv
taaix baengh aqv loh
 maiv zuqc gamh nziex aqv
 wuov zanc ninh mbuo ziouc liemh zeih zuqc mietc
 hnangv m sieqv dorn liemh zeih mun gu nguaaz nor
 maiv haih biaux maiv ndutv
gorx youz aac
 meih mbuo maiv zeiz yiem hmuangx gu nyuoz
 hnangv naaic
 wuov norm hnoi maiv horpc zuqc taux hnangv janx zaqc daaih nor
meih mbuo yietc zungv zoux yiem njang nyei mienh yaac guei lungh hnoi zanc
 mbuo maiv zeiz guei lungh muonz zanc fai zoux yiem hmuangx nyei mienh
hnangv naaiv
 mbuo maiv dungx hnangv nyiec nyei mienh m njormh
 oix zuqc ging jienv hnyouv
 gunv jienv ganh
weic zuqc bueix m njormh nyei mienh se lungh muonz zanc m njormh
 diuv nquin nyei mienh lungh muonz zanc nquin
mv baac mbuo guei lungh hnoi zanc
 ziouc oix zuqc gunv duqv ganh
 oix zuqc longc sienx yesu nyei hnyouv caux hnamv mienh nyei hnyouv zoux hlieqv jaapv buang jienv la kuotv
 yaac oix zuqc maaih lamh hnamv oix duqv njoux weic zoux hlieqv muoc ndongx jienv
tin hungh ginv mbuo daaih maiv zeiz weic oix bun mbuo zuqc ninh nouz
 ninh oix bun mbuo kaux ziouv yesu giduc duqv njoux
giduc weic mbuo daic
 hnangv naaic
 ninh aengx daaih wuov zanc
 maiv gunv mbuo ziangh jienv fai daic mingh
 ninh oix bun mbuo caux ninh yiem
weic naaiv oix zuqc laanh tengx laanh zungx qaqv
 laanh tengx laanh ceix jiez daaih
 hnangv ih zanc meih mbuo zoux nyei nor
zuangx gorx youz aac
 yie mbuo tov meih mbuo oix zuqc taaih yiem meih mbuo mbu ndongx cuotv qaqv zoux gong nyei mienh
 dongh weic ziouv yesu gunv meih mbuo
 njaaux meih mbuo wuov deix
oix zuqc weic ninh mbuo zoux nyei gong longx longx nyei taaih yaac hnamv ninh mbuo
 laanh yaac oix zuqc caux laanh baengh orn nyei yiem
zuangx gorx youz aac
 yie mbuo tov meih mbuo oix zuqc kuinx mienh lueic mienh
 oix zuqc tengx daamv faix nyei mienh zungx daamv
 oix zuqc tengx mau nyei mienh
 yaac oix zuqc longc noic daaix zuangx mienh
oix zuqc faix fim
 maiv dungx bun haaix dauh zoux orqv winh orqv
 mv baac laanh oix zuqc zanc zanc lorz qangx zoux longx bun laanh yaac zoux longx bun zuangx mienh
oix zuqc zanc zanc orn lorqc
yaac oix zuqc maiv dingh liouh nyei daux gaux
yiem maanc sic oix zuqc laengz zingh tin hungh
 meih mbuo caux giduc yesu juangc maengc ziangh
 tin hungh ziouc oix meih mbuo hnangv naaiv nor zoux
maiv dungx mborqv daic singx lingh nyei douz
maiv dungx mangc piex singx lingh bun mienh douc daaih nyei waac
oix zuqc seix mangc nyungc nyungc
 longx nyei oix zuqc ei jienv zoux
nyungc nyungc orqv nyei oix zuqc simv nqoi
tov ceix baengh orn nyei tin hungh bun meih mbuo cing nzengc taux daauh
 yaac beu jienv meih mbuo nyei lingh wuonh
 meih mbuo nyei hnyouv
 meih mbuo nyei sin
 taux ziouv yesu giduc aengx daaih wuov zanc ziouc maiv maaih dorngx nqemh
heuc meih mbuo daaih wuov dauh se ziepc zuoqv nyei
 ninh oix hnangv naaiv nor zoux ziangx
zuangx gorx youz aac
 tov meih mbuo tengx yie mbuo daux gaux
wuic buangh nyei ziangh hoc oix zuqc zoux hnyouv cing nzengc zom hmien naaic baengh orn
yie longc ziouv nyei hatc maaz mbuox meih mbuo
 meih mbuo oix zuqc doqc naaiv zeiv fienx bun zuangx gorx youz muangx
tov ziouv yesu giduc ceix en bun meih mbuo
