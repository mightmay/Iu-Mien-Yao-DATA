saa mu en ziouc zorqv baengh longc orn mienh nyei youh daaih dox njiec saulo nyei m nqorngv aengx zom ninh nyei hmien yaac gorngv
naaiv se ziouv  ih hnoi longc youh orn meih zoux bieiv zeiv gunv ninh nzipc nyei buonc maiv zeiz fai
meih ih hnoi caux yie leih nqoi doic wuov zanc
 yiem mben yaa min deic gu nyuoz nyei senx saa
 nitv fatv laasen nyei zouv
 meih oix buangh i laanh mienh
 ninh mbuo oix gorngv mbuox meih
  dongh meih mingh lorz wuov deix lorh zungv lorz buatc daaih aqv
 ih zanc meih nyei die maiv nzauh lorh
 daaux nzuonx ninh nzauh meih
 ninh gorngv
yie nyei dorn ni
 yie oix zuqc hnangv haaix nor zoux
meih aengx jiex mingh deix taux taa mbo
 domh mba ong zuei ndiangx wuov
 yiem naaic meih ziouc buangh zuqc buo laanh mienh oix mingh mbetc en zaangc tin hungh
 maaih laanh mienh hlorpv buo dauh yungh dorn
 maaih laanh dorh buo norm njuov
 aengx maaih laanh dorh yietc ndopv mbuoqc a ngunc diuv
ninh mbuo ziouc gorngv wuic buangh waac aengx zorqv i norm njuov cunv bun meih
 meih yaac oix zuqc yiem ninh mbuo nyei buoz zipv daaih
meih mbuo aengx jiex mingh taux tin hungh nyei mbong
 gi mbe aa
 yiem wuov maaih norm fi li saa die mienh goux deic bung baeng nyei zaamc
 meih mingh taux wuov norm zingh nyei ziangh hoc
 meih ziouc buangh zuqc yietc guanh douc waac mienh yiem wuov jiex nyei ziec dorngh njiec daaih
 maaih deix patv domh daanh baah
 fiuv daanh baah
 mborqv nzoz
 biomv hlauv ndongh nux yienz jauv daaih ndaangc
 ninh mbuo yaac douc jienv tin hungh nyei waac daaih
ziouv nyei singx lingh oix camv camv nyei yiem meih
 meih yaac oix caux jienv wuov deix douc waac mienh douc waac
 meih ziouc tiuv benx siang mienh
meih buatc naaiv deix jangx hoc cuotv daaih wuov zanc
 ziux meih buatc horpc zuqc zoux nyei gunv zoux aqv
 weic zuqc tin hungh caux meih yiem
meih oix zuqc mingh gin gaan ndaangc yie
 nqa haav yie yaac mingh wuov buangh meih
 weic fongc horc buov ziec nyei ga naaiv caux ziec weic jiu tong nyei ga naaiv
 meih oix zuqc yiem naaic zuov siec hnoi
 yie ziouc mingh meih wuov yaac bun meih hiuv duqv meih oix zuqc hnangv haaix nor zoux
saulo guinh sin leih nqoi saa mu en wuov zanc
 tin hungh goiv yienc saulo nyei hnyouv
 wuov hnoi naaiv deix yietc zungv jangx hoc cuotv daaih doix nzengc
saulo caux ninh nyei bou mingh taux gi mbe aa wuov zanc
 maaih guanh douc waac mienh buangh zuqc ninh
 tin hungh nyei singx lingh ziouc camv camv nyei njiec daaih yiem jienv ninh
 ninh ziouc yiem wuov deix douc waac mienh mbu ndongx douc waac
dongh zinh ndaangc hiuv duqv saulo wuov deix mienh buatc ninh caux jienv douc waac mienh douc waac
 laanh caux laanh gorngv
kitv nyei dorn fungc hnangv naaiv nor orqv
 saulo yaac benx dauh douc waac mienh fai
yiem wuov maaih dauh mienh dau
ninh mbuo nyei die se haaix dauh
 weic naaic
 nqa haav naaiv joux waac
saulo yaac benx dauh douc waac mienh fai
 benx waac puix mi aqv
saulo douc liuz waac wuov zanc
 ninh faaux taux wuov jiex nyei ziec dorngh
saulo nyei baeqv naaic saulo caux ninh nyei bou
meih mbuo mingh haaix daaih
 saulo dau
yie mbuo mingh lorz lorh
 lorz gau maiv buatc
 yie mbuo ziouc mingh lorz saa mu en
saulo nyei baeqv gorngv
saa mu en gorngv haaix nyungc mbuox meih
 gorngv mbuox yie gaax
saulo dau ninh nyei baeqv
saa mu en mengh mengh nyei gorngv mbuox yie mbuo
  wuov deix lorh lorz buatc daaih aqv
 mv baac dongh saa mu en gorngv taux guoqv zaangc nyei jauv louc
 ninh maiv gorngv yietc deix bun ninh nyei baeqv muangx
saa mu en ziouc heuc zuangx baeqc fingx gapv zunv daaih yiem ziouv  nyei nza hmien
 mitv baa wuov
saa mu en gorngv mbuox i saa laa en mienh
ziouv
  i saa laa en nyei tin hungh
 hnangv naaiv nor gorngv
  yie yiem i yipv deic bung dorh i saa laa en mienh cuotv daaih
 yaac njoux meih mbuo biaux ndutv i yipv mienh nyei buoz ndiev
 aengx njoux meih mbuo biaux ndutv dongh hoic meih mbuo wuov deix norm norm guoqv nyei mienh nyei buoz ndiev
mv baac ih hnoi meih mbuo guangc meih mbuo nyei tin hungh
 dongh njoux meih mbuo biaux ndutv yietc zungv kouv naanc caux kuonx hnyouv nyei sic wuov dauh
 meih mbuo gorngv
  yie mbuo maiv kangv
 tov liepc dauh hungh diex daaih gunv yie mbuo
  hnangv naaic
 ih zanc meih mbuo oix zuqc ziux meih mbuo nyei fingx yaac ziux meih mbuo nyei bungh buonc daaih yiem ziouv  nyei nza hmien
saa mu en dorh i saa laa en nyei fingx fingx i saa laa en mienh daaih
 ziouc dingc maengc mangc
 ndortv zuqc mben yaa min fingx
ninh ziouc dorh mben yaa min fingx daaih
 ziux ninh mbuo nyei bungh buonc
 aengx dingc maengc mangc
 ndortv zuqc maadi nyei douh zong
 setv mueiz ndortv zuqc kitv nyei dorn
 saulo
 mv baac ninh mbuo lorz saulo maiv buatc
ninh mbuo ziouc naaic ziouv
wuov laanh mienh daaih naaiv fai
   ziouv gorngv
ninh bingx jienv ga naaiv ndui gu nyuoz
zuangx mienh ziouc tiux mingh ken ninh daaih
 ninh souv jienv zuangx baeqc fingx mbu ndongx
 yietc zungv baeqc fingx mbaengc ninh nyei mba dauh hnangv
saa mu en ziouc gorngv mbuox yietc zungv baeqc fingx
meih mbuo buatc dongh ziouv ginv daaih nyei mienh aqv fai
 yietc zungv baeqc fingx maiv maaih haaix dauh hnangv ninh
 zuangx baeqc fingx ziouc heuc qiex mbui nyei gorngv
tov bun hungh diex ziangh duqv maanc fuix aqv
saa mu en ziouc gorngv mengh bun baeqc fingx hiuv duqv hungh diex maaih leiz zoux haaix nyungc
 hungh diex nyei gong yaac oix zuqc hnangv haaix nor
 ninh ziouc fiev njiec sou an jienv ziouv  nyei nza hmien
 nqa haav saa mu en heuc baeqc fingx
 gorqv mienh nzuonx gorqv mienh nyei biauv
saulo yaac nzuonx gi mbe aa zingh
 ninh ganh nyei biauv wuov
 maaih deix mborqv jaax henv nyei baeng
 tin hungh bun ninh mbuo maaih hnyouv oix gan jienv saulo mingh
mv baac maaih deix ceux lunc nyei mienh gorngv
naaiv dauh mienh hnangv haaix nor haih njoux duqv mbuo
 ninh mbuo ziouc mangc piex saulo
 maiv fungx zingh nyeic bun ninh
 mv baac saulo maiv ko lo
