 baulo
 caux silaa caux ti mo tai fiev fienx bun te saa lo ni gaa zingh nyei jiu baang
 dongh mbuo nyei zaangc diex tin hungh caux ziouv yesu giduc nyei mienh
tov mbuo nyei zaangc diex tin hungh caux ziouv yesu giduc ceix en ceix baengh orn bun meih mbuo
zuangx gorx youz aac
 yie mbuo oix zuqc zanc zanc weic meih mbuo laengz zingh tin hungh
 hnangv naaiv laengz zingh se horpc nyei
 weic zuqc meih mbuo gunv zoux gunv sienx henv jienv faaux
 meih mbuo gorqv mienh laanh yaac hnamv laanh gunv zoux gunv camv jienv faaux
weic naaiv
 yie mbuo yiem tin hungh nyei zuangx jiu baang bungx waac maux ceng meih mbuo
 yie mbuo ceng gorngv
 maiv gunv meih mbuo zuqc mienh zoux doqc
 buangh zuqc kouv
 meih mbuo longc noic diev yaac sienx duqv wuonv
naaiv deix yietc zungv sic bun cing tin hungh baengh fim nyei siemv mienh yaac biux mengh meih mbuo puix duqv yiem tin hungh nyei guoqv
 se weic naaiv norm guoqv meih mbuo ih zanc zuqc siouc kouv
tin hungh se baengh fim nyei
 hoic meih mbuo zuqc kuonx naanh wuov deix mienh
 tin hungh oix winh bun ninh mbuo zuqc kuonx naanh
ninh yaac oix bun meih mbuo buangh zuqc kuonx naanh nyei mienh caux yie mbuo lomh nzoih duqv baengh orn
 wuov zanc ziouv yesu caux jienv ninh maaih qaqv nyei fin mienh yiem wuov lungh hinc cuotv
 yiem hiaangx haic nyei douz gu nyuoz
ziouv yesu oix winh bun maiv nyiemc tin hungh nyei mienh yaac maiv muangx ziouv yesu nyei kuv fienx wuov deix mienh zuqc dingc zuiz
ninh mbuo oix zuqc siouc zuiz
 yietc liuz zuqc mietc
 nqaeqv jienv ziouv nyei nza hmien caux ninh njang laangc nyei domh qaqv
dongh ninh daaih wuov hnoi weic bun ninh nyei zuangx mienh
 se yietc zungv sienx ninh nyei mienh
 ceng ninh
 taaih ninh
 meih mbuo yaac oix caux jienv ninh mbuo ceng weic zuqc meih mbuo sienx yie mbuo zoux nyei zorng zengx waac
weic naaiv yie mbuo zanc zanc tengx meih mbuo daux gaux tov mbuo nyei tin hungh bun meih mbuo puix duqv ninh ginv daaih nyei mienh
 yaac tov ninh longc ninh nyei qaqv bun meih mbuo zoux ziangx meih mbuo maaih hnyouv zoux nyei kuv sic
 caux ei meih mbuo nyei sienx fim zoux nyei gong
hnangv naaic
 mbuo nyei ziouv yesu nyei mbuox ziouc duqv meih mbuo taaih
 ninh yaac oix taaih meih mbuo
 naaiv se ziux mbuo nyei tin hungh caux ziouv yesu giduc nyei en
