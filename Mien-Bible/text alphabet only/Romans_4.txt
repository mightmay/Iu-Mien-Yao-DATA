wuov nyungc
 mbuo oix zuqc hnangv haaix nor gorngv
 ei mbuo yiutai mienh nyei douh zong
 zoux ong taaix ngaeqv wuov dauh apc laa ham
 hnangv haaix nor duqv caux tin hungh horpc hnyouv
se gorngv apc laa ham weic ninh zoux nyei sic duqv caux tin hungh horpc hnyouv
 ninh ziouc haih bungx waac maux
 mv baac yiem tin hungh nyei nza hmien apc laa ham maiv haih bungx waac maux
ging sou gorngv
apc laa ham sienx tin hungh
 weic ninh sienx
 tin hungh ziouc funx apc laa ham caux ninh horpc hnyouv
mienh zoux gong duqv gong zinh
 ninh nyei gong zinh maiv funx zoux zingh nyeic
 se ninh ganh bietv daaih nyei hnangv
haaix dauh maiv kaux ganh zoux nyei sic mv baac sienx kaux tin hungh
 dongh bun zuiz mienh caux ninh horpc hnyouv wuov dauh
 weic ninh sienx
 tin hungh ziouc funx wuov dauh caux ninh horpc hnyouv mi aqv
ndaawitv yaac fih hnangv nyei gorngv
 maiv kaux ganh zoux nyei sic mv baac sienx kaux tin hungh ziouc duqv caux tin hungh horpc hnyouv
 wuov nyungc mienh maaih njien youh aqv
ndaawitv gorngv
haaix dauh zoux dorngc zuiz mv baac duqv tin hungh guangc nqoi
 ninh baamz zuiz mv baac tin hungh guangc ninh nyei zuiz
 wuov dauh maaih orn lorqc
haaix dauh maiv zuqc ziouv funx ninh maaih zuiz
 wuov dauh ziouc maaih orn lorqc aqv
naaiv nyungc njien youh
 kungx jiex gaatv nyei leiz wuov deix mienh haih maaih hnangv fai
 maiv zeiz
 maiv jiex gaatv nyei mienh mv baac haih maaih nyei
 yie mbuo zungv gorngv jiex nyei
 apc laa ham sienx tin hungh
 tin hungh ziouc funx apc laa ham caux ninh horpc hnyouv mi aqv
tin hungh ziangh haaix funx apc laa ham caux ninh horpc hnyouv
 wuov zanc apc laa ham jiex gaatv nyei leiz fai maiv gaengh jiex
 wuov zanc ninh corc maiv gaengh jiex
ninh nqa haav cingx daaih jiex
 naaiv jiex gaatv nyei leiz zoux jangx hoc hnangv nqaapv jienv yienx
 bun cing apc laa ham sienx tin hungh
 tin hungh ziouc funx caux ninh horpc hnyouv
 hnangv naaic
 apc laa ham ziouc zoux yietc zungv sienx tin hungh nyei mienh nyei ong taaix ngaeqv
 maiv gunv ninh mbuo maiv gaengh jiex gaatv nyei leiz
 mv baac mienh sienx tin hungh
 tin hungh ziouc funx ninh mbuo caux ninh horpc hnyouv aqv
apc laa ham yaac zoux jiex gaatv nyei leiz wuov deix mienh nyei ong taaix ngaeqv
 maiv zeiz laaix ninh mbuo jiex gaatv nyei leiz
 se weic zuqc ninh mbuo sienx tin hungh hnangv apc laa ham maiv gaengh jiex gaatv nyei leiz sienx tin hungh wuov nor
tin hungh laengz waac bun apc laa ham caux ninh nyei zeiv fun
 ninh gorngv baamh gen oix benx ninh mbuo nyei buonc
 tin hungh hnangv naaiv nor laengz maiv zeiz weic apc laa ham ei leiz latc zoux
 se weic apc laa ham sienx tin hungh
 tin hungh ziouc funx apc laa ham caux ninh horpc hnyouv
se gorngv tin hungh laengz naaiv deix waac bun ei leiz latc zoux nyei mienh
 mienh sienx tin hungh ziouc maiv maaih eix leiz
 tin hungh laengz nyei waac yaac maiv lamh longc
mienh maiv ei jienv leiz latc zoux
 tin hungh ziouc nouz haic mienh
 mv baac haaix norm dorngx maiv maaih leiz latc
 yiem wuov maiv haih baamz leiz latc
weic naaiv
 apc laa ham nyei zeiv fun oix zuqc sienx kaux tin hungh cingx duqv zipv ei tin hungh laengz nyei waac
 ninh mbuo duqv zipv se weic tin hungh nyei en hnangv
 ei tin hungh laengz nyei waac ninh beu jienv apc laa ham nyei yietc zungv zeiv fun duqv zipv
 maiv zeiz kungx ei leiz latc zoux wuov deix duqv zipv hnangv
 ninh yaac laengz bun yietc zungv sienx hnangv apc laa ham sienx wuov deix duqv zipv
 weic zuqc apc laa ham zoux mbuo yietc zuangx nyei ong taaix ngaeqv
hnangv ging sou fiev jienv gorngv
yie bun meih zoux camv fingx mienh nyei ong taaix ngaeqv
 ei tin hungh mangc
 apc laa ham zoux mbuo nyei die
 apc laa ham sienx wuov dauh tin hungh se dongh bun daic mingh nyei mienh nangh daaih yaac dongh heuc maiv gaengh maaih nyei ga naaiv maaih daaih ziouc za gengh maaih daaih wuov dauh tin hungh
maiv gunv apc laa ham ganh buatc maiv lamh hnamv aqv
 ninh sienx tin hungh ziouc maaih lamh hnamv nyei
 cingx duqv zoux ziex fingx mienh nyei ong taaix ngaeqv
 hnangv ging sou gorngv
meih zungv oix maaih zeiv fun ndongc naaiv camv
wuov zanc apc laa ham aav lamh ndapv bieqc yietc baeqv hnyangx
 ninh hiuv duqv ninh ganh nyei sin dorngx hnangv daic mi aqv nor
 saalaa saeng yungz nyei ziangh hoc yaac jiex mi aqv
 mv baac apc laa ham corc sienx wuonv tin hungh
 yaac maiv tuix bouc
ninh sienx tin hungh oix ei jienv wuov deix laengz nyei waac zoux
 ninh nyei hnyouv yaac maiv hlungh hluotv
 corc jaa sienx gauh wuonv yaac ceng tin hungh
apc laa ham sienx dingc tin hungh oix ei wuov deix laengz nyei waac zoux
weic zuqc apc laa ham hnangv naaiv nor sienx tin hungh
 tin hungh ziouc funx apc laa ham caux ninh horpc hnyouv mi aqv
funx ninh caux tin hungh horpc hnyouv mi aqv
 naaiv joux waac maiv daan weic apc laa ham fiev hnangv
yaac weic mbuo fiev weic zuqc mbuo sienx tin hungh
 dongh bun mbuo nyei ziouv yesu nangh daaih wuov dauh
 hnangv naaic
 tin hungh ziouc funx mbuo caux ninh horpc hnyouv mi aqv
yesu zuqc jiu bun mienh daix se laaix mbuo nyei zuiz
 zuqc daix daic mv baac tin hungh aengx bun ninh nangh daaih weic bun mbuo duqv caux tin hungh horpc hnyouv
