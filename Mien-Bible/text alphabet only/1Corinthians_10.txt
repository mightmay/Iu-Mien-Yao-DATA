zuangx gorx youz aac
 yie oix meih mbuo jangx jienv mbuo nyei ong taaix gan mose wuov zanc
 ninh mbuo yietc zungv yiem wuov dorv mbuonx ga ndiev
 yietc zungv yaac yangh jauv jiex wuov ngaanc ziqc koiv siqv
ninh mbuo yietc zungv yiem mbuonx yaac yiem koiv jiex wuom nyei leiz guei mose
yietc zungv nyanc singx lingh bun nyei hnaangx
yaac hopv singx lingh bun nyei wuom
 weic zuqc ninh mbuo hopv gan ninh mbuo mingh wuov norm lengc jeiv nyei la bieiv liouc cuotv daaih nyei wuom
 wuov norm la bieiv se giduc
hnangv haaix yaac baac
 naaiv deix mienh gauh camv jiex maiv horpc tin hungh nyei hnyouv
 weic naaiv ninh mbuo nyei sei zuqc guangc yiem buangv deic bung huaang
naaiv deix sic yietc zungv zoux nyungc zeiv donv mbuo
 maiv bun mbuo maaih hnyouv oix zoux waaic sic hnangv ninh mbuo zoux nor
maiv dungx baaix miuc fangx hnangv ninh mbuo maaih deix mienh baaix nor
 ging sou fiev jienv gorngv
baeqc fingx zueiz jienv nyanc
 zueiz jienv hopv
 jiez sin daaih yiem wuov saanx
mbuo maiv dungx zoux hienx nyei sic hnangv ninh mbuo maaih deix mienh zoux nor
 cingx daaih yietc hnoi hnangv maaih i waanc buo cin laanh mienh zuqc daic
mbuo maiv dungx seix ziouv hnangv ninh mbuo maaih deix mienh seix nor
 cingx daaih zuqc naang hoic daic
mbuo maiv dungx la ngopv hnangv ninh mbuo maaih deix mienh la ngopv ziouc zuqc mietc maengc wuov dauh fin mienh mietc mi aqv
naaiv deix sic yietc zungv cuotv daaih zoux nyungc zeiv yaac fiev jienv weic donv mbuo
 weic zuqc mbuo yiem nyei se gitv gitv lungh ndiev setv mueiz nyei hnoi nyieqc
haaix dauh hnamv ganh souv duqv wuonv
 oix zuqc faix fim
 nziex haih ndorpc
meih mbuo buangh zuqc nyungc nyungc seix hnyouv nyei sic se baamh mienh aah loc buangh nyei sic
 mv baac tin hungh kaux duqv wuonv nyei
 ninh maiv bun meih mbuo zuqc seix jiex ndaangc meih mbuo nyei qaqv
 zuqc seix wuov zanc
 tin hungh oix bun meih mbuo maaih jauv ciex duqv cuotv ziouc maaih qaqv diev duqv hingh
yie hnamv nyei gorx youz aac
 weic naaiv meih mbuo oix zuqc simv nqoi
 maiv dungx baaix miuc fangx
yie funx meih mbuo maaih cong mengh ziouc caux meih mbuo gorngv
 meih mbuo ganh hnamv mangc gaax yie gorngv nyei waac
mbuo weic wuov norm laengz zingh nyei zaanv laengz zingh tin hungh liuz ziouc hopv
 mbuo maaih buonc juangc giduc nyei nziaamv maiv zeiz
 maeqv nqoi njuov nyanc wuov zanc
 mbuo maaih buonc juangc giduc nyei sin maiv zeiz
weic zuqc maaih nduqc norm njuov hnangv cingx daaih maiv gunv maaih mienh camv
 mbuo benx yietc norm sin
 weic zuqc mbuo juangc wuov norm njuov nyanc
hnamv mangc gaax i saa laa en mienh
 nyanc ziec nyei ga naaiv wuov deix ziouc caux ziec dorngh maaih ninh mbuo nyei buonc
 maiv zeiz
wuov nyungc
 yie gorngv nyei eix leiz hnangv haaix nor
 ziec bun miuc fangx nyei ga naaiv maaih haaix nyungc maaih lamh longc
 miuc fangx maaih haaix nyungc maaih lamh longc
zungv maiv maaih
 yie gorngv nyei se
 janx ziec bun miuc fangx nyei nyanc hopv se ziec bun mienv hnangv
 maiv zeiz ziec bun tin hungh
 yie yaac maiv oix meih mbuo caux mienv juangc jienv maaih meih mbuo nyei buonc
meih mbuo hopv ziouv nyei zaanv
 maiv haih hopv mienv nyei zaanv
 meih mbuo juangc ziouv nyei dieh nyanc
 maiv haih juangc mienv nyei dieh
mbuo oix zoux bun ziouv mueic jieqv fai
 mbuo gauh henv ninh fai
maaih deix mienh gorngv
mbuo nyungc nyungc zoux duqv nyei
 zeiz nyei
 mv baac maiv zeiz nyungc nyungc maaih lamh longc
mbuo nyungc nyungc zoux duqv nyei
 mv baac maiv zeiz nyungc nyungc haih ceix mbuo
haaix dauh maiv dungx douh ganh duqv longx
 oix zuqc zoux bun ga nyiec nyei mienh duqv longx
yiem hei maaic nyei nyungc nyungc orv sueih binc maaiz nyanc
 hnyouv yaac maiv dungx jangx zuqc gamh nziex dorngc ziouc naaic haaix nyungc
weic zuqc hnangv ging sou gorngv nor
ndau beih caux yiem ndau beih nyei maanc muotc benx ziouv nyei
se gorngv maaih dauh maiv sienx nyei mienh cingv meih mbuo mingh nyanc hnaangx
 meih mbuo yaac maaih hnyouv mingh nor
 gunv nyanc ninh mbenc nyei nyanc hopv
 hnyouv yaac maiv dungx jangx zuqc gamh nziex dorngc ziouc naaic haaix nyungc
mv baac se gorngv maaih dauh mbuox meih
naaiv deix nyanc hopv se ziec jiex miuc fangx nyei
 meih maiv dungx nyanc aqv
 weic tengx mbuox meih wuov dauh mienh maiv zuqc yiem hnyouv gamh nziex ninh nyanc dorngc
naaiv yie maiv zeiz gorngv meih ganh yiem hnyouv gamh nziex nyanc dorngc
 se wuov dauh mienh gamh nziex ninh nyanc dorngc
 wuov nyungc
 se gorngv wuov laanh mienh ganh yiem hnyouv haiz ninh nyanc nor
 ninh dorngc mi aqv
 fungc bun yie maiv haih sueih binc nyanc
se gorngv yie laengz zingh liuz tin hungh cingx nyanc
 mienh weic haaix diuc daanh yie weic laengz zingh liuz nyanc nyei ga naaiv
weic naaiv
 maiv gunv meih mbuo nyanc fai hopv fai zoux haaix nyungc
 yietc zungv oix zuqc zoux weic bun mienh taaih tin hungh
maiv dungx zoux haaix nyungc bun yiutai mienh fai janx fai tin hungh nyei jiu baang haih baamz zuiz
oix zuqc hnangv yie nor
 zoux haaix nyungc yie zoux weic bun zuangx mienh a hneiv
 yie maiv douh yie ganh duqv longx
 yie zoux bun zuangx mienh duqv longx
 weic bun ninh mbuo duqv njoux
