saa lo morn hungh ziouc gunv i saa laa en nyei zuangx mienh
daaux naaiv mingh se ninh nyei domh jien
 saax ndokc nyei dorn
 aa saa li yaa
 zoux sai mienh
qiqaa nyei i dauh dorn
 e li ho lepv caux aa hi yaa
 zoux sou biuv
 aa hi lutv nyei dorn
 ye ho saa fatv
 zoux fiev sou daan nyei jien
ye ho yaa ndaa nyei dorn
 mbe nai yaa
 zoux domh baeng bieiv
 saax ndokc caux aa mbi yaa taa zoux sai mienh
naatan nyei dorn
 aa saa li yaa
 zoux zuangx saengv ziouv nyei bieiv zeiv
 naatan nyei dorn
 saax mbutc
 zoux sai mienh yaac zoux hungh nyei caangh laangh mienh
aa hi qaa ziux goux hungh dinc
 apc ndaa nyei dorn
 aa ndo ni lam
 gunv zuqc aapv zoux gong nyei gong mienh
saa lo morn yaac orn ziepc nyeic dauh mienh zoux saengv ziouv gunv i saa laa en nyei zuangx mienh
 naaiv deix saengv ziouv oix zuqc lorz nyanc hopv daaih juang hungh diex caux hungh diex nyei mienh
 yietc dauh saengv ziouv
 yietc hnyangx oix zuqc juang yietc hlaax nyieqc
naaiv deix saengv ziouv nyei mbuox se hnangv naaiv
 mben he yiem e faa im nyei mbong aiv dorngx
mben nde ke yiem maakaatv caux saa an mbim
 mbetc semetv caux elon mbetc haa nan
mben hesetc yiem aa lupv mbotc
soko caux hefe deic yietc zungv benx ninh nyei
mben aa mbi naa ndapc yiem naafotv ndo aa nyei yietc zungv deic
ninh longc saa lo morn nyei sieqv
 taafatv
 zoux auv
aa hi lutv nyei dorn
 mbaa aa naa
 yiem taa aa naakv caux me gitc ndo
 yiem mbetc saan yietc zungv nyei dorngx
 nitv saax le taan
 yitv le en nyei naamh bung maengx
 mbetc saan taux aa mben me ho laa jiex mingh taux yokv me am
mben ge mbe yiem laamotv gi le aatc
maa natv se nyei dorn
 jaa i yiem gi le aatc liepc nyei fiuv laangz benx ninh nyei
 caux jienv yiem mbaasaan nyei aan gopc deic liemh wuov norm dorngx nyei luoqc ziepc norm zingh
 dongh maaih zingh laatc yaac maaih dongh siqv gaengh sorn nyei domh zingh
itc ndo nyei dorn
 aa hi naa ndapc
 yiem maa haa naa im
aa hi maa atc yiem napv taa li
ninh longc saa lo morn nyei sieqv
 mbaa se matv
 zoux auv
husai nyei dorn
 mbaa aa naa
 yiem aa se caux mbe aa lotv
paa lu aa nyei dorn
 ye ho saa fatv
 yiem itc saax kaa
elaa nyei dorn
 si me i
 yiem mben yaa min
uli nyei dorn
 ge mbe yiem gi le aatc
 se zinh ndaangc benx aa mo lai mienh nyei si honx hungh caux mbaasaan nyei okc hungh nyei yietc zungv deic bung
 aengx maaih nduqc dauh zoux zungx gunv gormx yu ndaa deic
yu ndaa mienh caux i saa laa en mienh camv haic
 ndongc koiv hlen nyei saa ziou camv
 ninh mbuo nyanc yaac hopv
 za gengh orn lorqc haic
saa lo morn gunv yietc zungv nyei guoqv yiem yu fe ditc domh ndaaih mingh taux fi li saa die mienh nyei guoqv
 aengx mingh taux i yipv nyei gapv jaaix
 yiem saa lo morn nyei seix zeiv naaiv deix guoqv oix zuqc cuotv korx zinh yaac fu sux ninh
saa lo morn hnoi hnoi qiemx longc nyei nyanc hopv maaih faam baeqv faah ziepc tongv mbuonv muonc
 luoqc baeqv tongv mbuonv
ziepc dauh ngongh junc
 nyic ziepc dauh yiem wuov ciangv yungz nyei ngongh
 yietc baeqv dauh ba gi yungh caux yungh
 aengx maaih buo nyungc jung njaih nyei orv caux junc nyei jai
weic zuqc ninh gunv nzengc yu fe ditc ndaaih fai bung maengx nyei guoqv yiem tipv saax taux gaasaa
 yaac gunv nzengc wuov deix yietc zungv hungh diex
 weih gormx nyei feix bung yaac taaix baengh nyei
yiem saa lo morn nyei seix zeiv
 yu ndaa mienh caux i saa laa en mienh yiem ndaan taux mbe e qe mbaa taaix baengh nyei yiem
 gorqv mienh yiem ganh nyei a ngunc huingx caux ngongh nyorx biouv nyei huingx
saa lo morn nyei maaz laanh maaih biei waanc qongx bun mborqv jaax maaz cie nyei maaz yiem
 yaac maaih yietc waanc i cin dauh geh maaz baeng
dauh dauh saengv ziouv
 ziux ninh horpc zuqc juang nyei hlaax
 fungx nyanc hopv mingh juang saa lo morn hungh caux yietc zungv juangc hungh diex nyei dieh nyanc hnaangx nyei mienh
 ninh mbuo yaac maiv bun caa haaix nyungc
gorqv mienh ziux gorqv mienh nyei gong dorh mbiauh mbaali caux mbiauh nqaauv daaih uix mborqv jaax nyei maaz caux maaz siepv yaac fungx taux horpc zuqc fungx nyei dorngx
tin hungh ceix bun hlo haic nyei cong mengh saa lo morn
 bun ninh maaih wuonh zaang za gengh guai
 haih hnamv duqv jangv haic
 ndongc koiv hlen nyei saa ziou jangv
saa lo morn nyei cong mengh gauh guai jiex dong bung nyei yietc zungv mienh nyei cong mengh yaac gauh guai jiex i yipv mienh nyei yietc zungv cong mengh
ninh nyei cong mengh gauh hlang jiex zuangx mienh
 liemh etc laa mienh
 etaan
 liemh maa ho nyei dorn
 hemaan
 kaanko
 caux ndaan ndaa nyei cong mengh
 ninh nyei mengh dauh sing buangv weih gormx nyei maanc guoqv
ninh gorngv buo cin joux waac beiv yaac benx cuotv yietc cin lengh biaa diuh nzung
ninh haih gorngv taux miev ndiangx
 yiem le mbaa norn mbong nyei si ndaa zongh ndiangx gorngv mingh taux cuotv zingh laatc nyei husopc miev
 ninh haih gorngv taux saeng kuv
 norqc
 haih nyorng ndau nyei ga naaiv caux mbiauz
lungh ndiev nyei hungh diex haiz gorngv taux saa lo morn nyei cong mengh ziouc yiem norm norm guoqv paaiv mienh mingh muangx ninh nyei cong mengh waac
