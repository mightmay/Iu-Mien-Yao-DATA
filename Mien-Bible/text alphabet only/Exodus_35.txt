mose heuc i saa laa en nyei yietc zungv mienh gapv zunv
 gorngv mbuox ninh mbuo
naaiv se ziouv hatc nyei waac
 heuc meih mbuo ei jienv zoux
longc juqv hnoi zoux gong
 siec hnoi wuov hnoi oix zuqc funx benx cing nzengc hnoi
 se dingh gong hitv kuonx hnoi fungx bun ziouv
 wuov norm hnoi haaix dauh zoux haaix nyungc gong
 oix zuqc daix daic
dingh gong hnoi
 yiem meih mbuo nyei haaix norm biauv
 liemh maiv dungx buov douz
mose gorngv mbuox i saa laa en nyei zuangx mienh
ziouv hnangv naaiv nor paaiv poux
oix zuqc yiem meih mbuo ganh maaih nyei ga naaiv zorqv daaih fongc horc bun ziouv
 haaix dauh nqoi fim nqoi eix
 bun wuov dauh dorh ga naaiv daaih fongc horc ziouv
 se jiem
 nyaanh
 dongh siqv
ba gi suix setv mbuov
 luoqc
 siqv hongc
 la maah ndie muonc
 yungh biei
nyomc daaih siqv nyei yungh gouv ndopv caux fuoqv daaih longx nyei saeng kuv ndopv
  da suqv ndiangx
buov dang nyei ga lanv youh
 ndaang nyei laapc liuc weic zoux orn mienh nyei youh caux hung
yietc nyungc jaaix haic nyei la bieiv siqv caux ziex nyungc la bieiv weic naetv jienv domh sai mienh nyei efotv caux buang la kuotv wuov kuaaiv ga naaiv
oix zuqc heuc yiem meih mbuo mbu ndongx
 buoz dauh longx nyei yietc zungv zaangc mienh ei jienv ziouv paaiv poux nyei waac zoux nyungc nyungc jaa dorngx
oix zuqc zoux ndopv liuh caux ndopv liuh gu nyuoz wuov yiemc caux ga nyiec wuov yiemc
 ndopv liuh nyei ngau
 qorng
 gungh gangc ndiangx
 dongc caux dongc nyei taapv
laengz ngaengc waac faang caux gaeng faang nyei ndiangx
 ceix en nyei weic wuov norm faang nqaaix
 caux mbaeqc torngv laengz ngaengc waac faang wuov kuaaiv ndie
dieh caux gaeng dieh nyei ndiangx caux dieh nyei nyungc nyungc jaa sic
 caux gengx tin hungh nyei njuov
dang jaax weic ziux njang caux dang nyei jaa sic
 dang zaanv caux dang nyei youh
buov hung dieh caux gaeng dieh ndiangx
 orn mienh nyei youh caux hung
 bieqc ndopv liuh nyei mbaeqc gaengh ndie
buov ziec nyei ga naaiv nyei ziec dorngh
 caux ziec dorngh nyei dongh siqv piaeng
 gaeng ziec dorngh nyei ndiangx
 caux ziec dorngh nyei yietc zungv jaa sic
 dongh siqv bunh caux bunh nyei taapv
weih ndopv liuh nyei laatc ndie
 laatc dongc caux dongc nyei taapv
 mbaeqc laatc gaengh nyei ndie
mborng ndau corng ndopv liuh nyei dongc caux corng laatc nyei dongc caux naaiv deix i nyungc nyei hlaang
caux yiem singx dinc gu nyuoz fu sux zuqv nyei cing nzengc lui houx
 dongh aalon sai mienh caux ninh nyei dorn mbuo zuqv weic zoux sai mienh nyei gong nyei lui houx nzueic
mose gorngv liuz
 i saa laa en nyei zuangx mienh bun nzaanx nzuonx nzengc mi aqv
haaix dauh nqoi fim nqoi eix
 maaih hnyouv cuotv fim fongc horc
 ziouc dorh ga naaiv daaih fongc horc bun ziouv weic zoux wuic buangh nyei ndopv liuh
 caux yiem wuov qiemx longc weic fu sux ziouv nyei nyungc nyungc ga naaiv caux zoux sai nyei cing nzengc lui houx
haaix dauh nqoi fim nqoi eix fongc horc
 maiv gunv m jangc m sieqv ziouc daaih
 gorqv mienh dorh nyungc nyungc jiem siou setv daaih fungx bun ziouv
 se jiem biangh
 m normh hiun
 buoz ndoqv nzaeng
 caux ziex nyungc jiem siou setv
haaix dauh maaih ba gi suix setv mbuov
 luoqc
 siqv hongc
 la maah ndie muonc
 yungh biei
 nyomc daaih siqv nyei yungh gouv ndopv caux fuoqv daaih longx nyei saeng kuv ndopv
 ninh mbuo ziouc dorh daaih
haaix dauh maaih nyaanh
 maaih dongh siqv
 ziouc dorh daaih fongc horc bun ziouv
 haaix dauh maaih da suqv ndiangx horpc longc zoux duqv haaix nyungc ziouc dorh daaih
da faanh maaih buoz dauh longx nyei m sieqv dorn
 ninh mbuo baeng ba gi suix setv mbuov
 luoqc
 siqv hongc
 yaac baeng la maah suix muonc dorh daaih fongc horc
haaix dauh m sieqv dorn maaih hnyouv zoux yaac maaih buoz dauh longx ziouc baeng yungh biei suix
zuangx bieiv zeiv dorh nyungc nzueic nyei
 jaaix nyei la bieiv siqv caux ziex nyungc la bieiv jaaix daaih weic naetv jienv sai mienh nyei efotv caux buang la kuotv nyei ga naaiv
ninh mbuo yaac dorh laapc liuc caux ga lanv youh weic buov dang
 weic orn mienh nyei youh
 yaac weic peux hung
i saa laa en mienh m jangc m sieqv
 da faanh maaih hnyouv fongc horc nyei mienh
 ziouc zorqv ninh mbuo maaih nyei ga naaiv dorh daaih fongc horc bun ziouv weic longc zoux ziux ziouv longc mose paaiv ninh mbuo zoux nyei yietc zungv gong
mose gorngv mbuox i saa laa en mienh
 ziouv ginv dauh yu ndaa fingx nyei mienh
 hu aa nyei fun
 uli nyei dorn
 mbe saa len
tin hungh bun mbe saa len maaih singx lingh buangv nzengc
 bun ninh maaih buoz dauh longx
 maaih banh zeic yaac maaih cong mengh zoux nyungc nyungc gong nyei zaangc mienh
haih daav cuotv za eix longc jiem longc nyaanh longc dongh siqv zoux nyungc nyungc nzueic nyei ga naaiv
ninh haih gaatv la bieiv jaaix
 ciqv lorqc lorqc jienv
 haih zoux ndiangx zaangc diu biangh diu biouv
 se maaih buoz dauh longx
 haih zoux duqv nyungc nyungc
ziouv yaac bun mbe saa len caux ndaan fingx
 aa hi saa makv nyei dorn
 o ho li apc
 maaih banh zeic haih njaaux mienh
ziouv bun ninh mbuo maaih banh zeic haih zoux nyungc nyungc gong
 ninh mbuo maaih buoz dauh zoux zaangc
 haih hnamv cuotv za eix zoux camv nyungc
 haih longc ba gi suix setv mbuov
 luoqc
 siqv hongc caux la maah suix muonc congx biangh congx biouv yaac ndatv ndie
 ninh mbuo maaih buoz dauh zoux nyungc nyungc gong yaac haih hnamv cuotv za eix zoux nyungc nyungc nyei mou
