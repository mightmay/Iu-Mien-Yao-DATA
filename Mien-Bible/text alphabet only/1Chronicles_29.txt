ndaawitv gorngv mbuox gapv zunv nyei zuangx mienh
yie nyei dorn
 saa lo morn
 se dongh tin hungh ginv wuov dauh
 hnyangx jeiv corc lunx nyei yaac maiv gaengh hoqc hiuv camv
 naaiv deix gong se hlo haic
 weic zuqc naaiv norm dinc se weic ziouv tin hungh
 maiv zeiz weic mienh
weic naaiv yie longc nzengc banh zeic liuc leiz ga naaiv weic zoux yie nyei tin hungh nyei biauv nyei jaa sic
 yie lorz jiem weic zoux jiem nyei jaa sic
 lorz nyaanh zoux nyaanh nyei jaa sic
 lorz dongh siqv zoux dongh siqv nyei jaa sic
 lorz hlieqv zoux hlieqv nyei jaa sic
 lorz ndiangx zoux ndiangx nyei jaa sic
 aengx maaih jaaix nyei la bieiv ben nyei
 mbuov maeng nyei caux ziex nyungc setv nyei
 aengx maaih la bieiv muonc caux la bieiv mau
maiv daan mbuoqc naaiv
 cuotv liuz yie weic yie nyei tin hungh nyei biauv liuc leiz nyei ga naaiv
 weic zuqc yie hnamv yie nyei tin hungh nyei biauv
 yie zorqv yie ganh siou daaih nyei jiem nyaanh weic wuov norm cing nzengc biauv
maaih jiem juqv waanc buo cin joih
 se yiem ofi daaih nyei jiem
 caux sinx liuz nyei nyaanh ziepc feix waanc siec cin joih
 weic buang jienv biauv nyei njongc
weic jiem jaa sic
 nyaanh jaa sic
 yaac weic zaangc mienh zoux nyei nyungc nyungc ga naaiv
 ih hnoi maaih haaix dauh buangv hnyouv fongc horc ga naaiv yaac zorqv ganh fungx bun ziouv  fai
i saa laa en mienh fingx fingx nyei bieiv zeiv caux bungh buonc nyei bieiv zeiv
 caux gunv yietc cin dauh baeng caux yietc baeqv dauh baeng nyei baeng bieiv
 caux gunv hungh diex nyei gong nyei zuangx jien
 buangv hnyouv fongc horc
ninh mbuo weic tin hungh nyei biauv nyei gong fongc horc ziepc waanc biaa cin joih caux hmz ziepc nyeic joih jiem
 i sinx yietc waanc joih nyaanh
 buo sinx siec waanc hietc cin joih dongh siqv
 caux nyic ziepc yietv sinx joih hlieqv
haaix dauh maaih la bieiv jaaix ziouc jiu bun geson mienh
 ye hi en
 fungx bieqc zaangc ziouv nyei biauv siou ga naaiv nyei dorngx
zuangx baeqc fingx ziouc a hneiv weic zuqc naaiv deix mienh buangv hnyouv cuotv fim fongc horc bun ziouv
 ndaawitv hungh yaac za gengh njien youh haic aqv
ndaawitv dorng jienv gapv zunv nyei zuangx mienh ceng ziouv
  ninh gorngv
o ziouv
 yie mbuo nyei ong taaix
 i saa laa en
 nyei tin hungh aac
 oix zuqc yietc liuz ceng meih taux maanc gouv maanc doic
o ziouv aac
 meih se hlo haic
 maaih qaqv
 yaac maaih njang laangc
 meih duqv hingh jiex yaac maaih haangh daauh
 yiem lungh yiem ndau yietc zungv benx meih nyei
 o ziouv aac
 guoqv yaac benx meih nyei
 meih duqv zoux hlo gunv maanc muotc
yietc zungv zinh zoih caux njang laangc yiem meih daaih
 meih duqv gunv maanc muotc
 yiem meih nyei buoz gu nyuoz maaih qaqv youc hlo youc henv
 meih yaac bun mienh duqv zoux hlo yaac bun maanc muotc henv
yie mbuo nyei tin hungh aac
 ih zanc yie mbuo laengz zingh meih yaac ceng meih nyei njang laangc nyei mbuox
mv baac yie dongh haaix dauh
 yie nyei baeqc fingx yaac dongh haaix dauh
 yie mbuo cingx daaih haih ndongc naaic buangv hnyouv fongc horc bun meih
 weic zuqc maanc muotc yiem meih daaih
 yie mbuo kungx zorqv dongh yiem meih ganh nyei buoz daaih nyei ga naaiv fungx bun meih
ziux meih mangc
 yie mbuo se hnangv jiex jauv nyei ganh fingx mienh
 hnangv yie mbuo nyei ong taaix nor
 yie mbuo yiem baamh gen nyei hnoi nyieqc se hnangv dongh linh
 maiv lamh hnamv dorngx
o ziouv
 yie mbuo nyei tin hungh aac
 yie mbuo liuc leiz naaiv deix yietc zungv ga naaiv camv nyei weic meih nyei cing nzengc mengh ceix norm biauv
 naaiv deix yietc zungv ga naaiv yiem meih ganh nyei buoz daaih yaac benx meih nyei
yie nyei tin hungh aac
 yie hiuv duqv meih seix mienh nyei hnyouv yaac a hneiv mienh zoux hnyouv zingx
 yie buangv hnyouv yaac hnyouv zingx nyei fongc horc naaiv deix yietc zungv ga naaiv
 ih zanc yie njien youh buatc meih nyei baeqc fingx yiem naaiv buangv hnyouv fongc horc bun meih
o ziouv
 yie mbuo nyei ong taaix
 apc laa ham
 i sakc caux yaakopv nyei tin hungh aac
 tov bun meih nyei baeqc fingx yietc liuz maaih hnyouv oix hnangv naaiv nor zoux
 yaac bun ninh mbuo liepc dingc hnyouv gan meih
tov ceix bun yie nyei dorn
 saa lo morn
 maaih hnyouv ei meih nyei lingc
 meih hatc nyei waac caux meih nyei leiz zoux naaiv deix yietc zungv
 aengx longc dongh yie liuc leiz naaiv deix nyungc nyungc ga naaiv ceix meih nyei biauv
ndaawitv gorngv mbuox gapv zunv nyei zuangx mienh
ceng ziouv
  meih mbuo nyei tin hungh
 gapv zunv nyei zuangx mienh ziouc ceng ziouv
 ninh mbuo nyei ong taaix nyei tin hungh
 ninh mbuo yaac ndoqv m nqorngv baaix ziouv yaac taaih hungh diex
da nyeic hnoi ninh mbuo dorh ga naaiv fongc horc ziec bun ziouv
  yaac fongc horc buov ziec bun ninh
 maaih yietc cin dauh ngongh gouv
 yietc cin dauh yungh gouv caux yietc cin dauh ba gi yungh dorn aengx caux naaiv deix yietc njiec ciev ziec nyei ga naaiv
 ninh mbuo aengx weic i saa laa en nyei zuangx mienh fongc horc ziec nyei ga naaiv camv haic
wuov hnoi ninh mbuo ziouc yiem ziouv nyei nza hmien njien njien youh youh nyei nyanc yaac hopv
 ninh mbuo aengx nyiemc ndaawitv nyei dorn
 saa lo morn
 zoux hungh da nyeic nzunc
 yaac longc youh orn ninh weic ziouv zoux hungh yaac orn saax ndokc zoux sai mienh
saa lo morn ziouc duqv zueiz ziouv nyei weic nzipc jienv ninh nyei die
 ndaawitv
 zoux hungh
 yiem nyungc nyungc sic ninh longx jienv faaux
 i saa laa en nyei zuangx mienh yaac muangx ninh nyei waac
zuangx bieiv zeiv caux henv haic nyei baeng
 liemh ndaawitv hungh nyei yietc zungv dorn
 laengz bun saa lo morn gunv
ziouv  bun saa lo morn yiem i saa laa en nyei zuangx mienh nyei nza hmien duqv mengh dauh hlo
 yaac bun ninh duqv njang laangc gauh hlo jiex yiem i saa laa en nyei haaix dauh hungh
jetc si nyei dorn
 ndaawitv
 zoux hungh gunv nzengc i saa laa en deic bung
ninh zoux hungh gunv i saa laa en deic bung buangv feix ziepc hnyangx
 yiem he mbo lon zingh gunv siec hnyangx
 yiem ye lu saa lem gunv faah ziepc faam hnyangx
ninh nyei hnyangx jeiv gox haic
 siouc nyuonh buangv
 ziouc guei seix mi aqv
 ninh benx nyei
 maaih mengh dauh longx nyei
 ninh nyei dorn
 saa lo morn
 yaac nzipc jienv ninh zoux hungh
ndaawitv zoux hungh nyei ziangh hoc
 yiem gorn taux setv mueiz cuotv nyei sic
 fiev jienv douc waac mienh
 saa mu en
 nyei sou daan caux douc waac mienh
 naatan
 nyei sou daan
 caux douc waac mienh
 gaatc
 nyei sou daan
ninh mbuo yaac fiev nzengc ninh gunv guoqv nyei jauv louc
 ninh zoux hungh nyei qaqv
 yaac fiev jienv ninh caux i saa laa en mienh caux weih gormx nyei yietc zungv guoqv buangh nyei sic
