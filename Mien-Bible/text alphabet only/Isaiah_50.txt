ziouv  hnangv naaiv nor gorngv
yie longc zunc meih mbuo nyei maa biaux wuov zeiv leih cai sou yiem haaix
 fai yie zorqv meih mbuo maaic bun yie nyei haaix dauh zaeqv ziouv
 se laaix meih mbuo nyei zuiz meih mbuo cingx zuqc maaic
 laaix meih mbuo baamz zuiz meih mbuo nyei maa cingx zuqc zunc biaux
yie daaih nyei ziangh hoc weic haaix diuc maiv maaih mienh zuov
 yie heuc nyei ziangh hoc weic haaix diuc maiv maaih haaix dauh dau
 yie nyei buoz nangv haic
 maiv haih zuoqc meih mbuo fai
 yie maiv maaih qaqv njoux fai
 mangc maah
 yie hatc koiv
 koiv ziouc nqaai mi aqv
 yie bun ndaaih benx deic bung huaang
 yiem naaic nyei mbiauz laaix maiv maaih wuom ziouc daic
 huv zueix nzengc
yie bun lungh hmuangx mingh dorngx lui houx
 yaac longc la maah ndie cou gomv jienv
ziouv tin hungh njaaux yie oix zuqc gorngv haaix nyungc horpc nyei waac weic longc waac tengx baav jienv kouv nyei mienh
   ziouv  ndorm ndorm heuc yie nyie daaih
 weic bun yie nyei m normh muangx ninh oix njaaux yie nyei waac
ziouv tin hungh bun yie nyei m normh muangx duqv haiz
 yie yaac maiv ngaengc
 yaac maiv huin ganh bung
mienh mborqv yie nyei diqc daanz
 yie sueih mienh mborqv
 mienh baeng yie nyei siaam
 yie huin yie nyei kamx bui bun ninh mbuo
 mienh bun yie zuqc nyaiv
 tuiv wuom nzuih bun yie
 yie maiv buang yie nyei hmien
weic zuqc ziouv tin hungh  tengx yie
 yie maiv zuqc nyaiv
 yie ziouc ngaengc jienv hnangv douz lau nor ngaengc
 yaac hiuv duqv yie maiv zuqc baaic hmien
gorngv yie zoux duqv horpc wuov dauh yiem nitv fatv yie
 wuov nyungc haaix dauh oix caux yie zoux sic
 bun wuov dauh caux yie souv jienv naaiv
 haaix dauh gox yie
 bun ninh daaih yiem nitv fatv yie
se ziouv tin hungh  tengx yie
 haaix dauh haih gox yie
 gorngv yie zoux dorngc
 ninh mbuo yietc zungv oix hnangv lui houx loz mingh
 zuqc gaeng nyanc nzengc
yiem meih mbuo mbu ndongx
 haaix dauh taaih ziouv
  yaac muangx ninh nyei bou nyei waac
 ninh yangh hmuangx nyei dorngx
 maiv maaih njang
 ninh oix zuqc kaux ziouv  nyei mengh
 yaac bangc ninh nyei tin hungh
da faanh meih mbuo yietc zungv diemv douz buov zieqc douz baav nyei mienh
 gunv bangc meih mbuo diemv nyei douz caux buov zieqc nyei douz baav nyei njang yangh maah
 naaiv se yie nyei buoz oix zoux nyei
 se bun meih mbuo bueix njiec zuqc siouc kouv
