yopv ziouc dau
ih hnoi yie corc ngaengc jienv ngopv tin hungh
 maiv gunv yie njunh jienv yiem
 ninh nyei buoz zatv jienv yie
feix duqv yie haih hiuv mingh haaix ndau lorz ninh
 feix duqv yie haih mingh taux ninh yiem nyei dorngx
yie ziouc yiem ninh nyei nza hmien sux yie nyei sic
 yie oix gorngv nzengc yie nyei diuh diuh jauv
yie oix hiuv duqv ninh hnangv haaix nor dau yie
 yaac oix mengh baeqc ninh caux yie gorngv nyei waac
tin hungh oix longc ninh nyei domh qaqv caux yie nzaeng fai
 maiv zeiz
 ninh zungv oix muangx yie gorngv nyei waac
yiem ninh wuov
 hnyouv zingx nyei mienh haih caux ninh nzaeng leiz
 siemv zuiz jien ziouc dingc yie yietc liuz maiv dorngc
yie mingh dong bung lorz tin hungh mv baac ninh maiv yiem naaic
 mingh fai bung
 mv baac maiv buatc ninh
ninh yiem baqv bung zoux gong nyei ziangh hoc yie mangc maiv buatc ninh
 yie huin mingh naamh bung mv baac maiv duqv buatc ninh
mv baac ninh hiuv duqv yie yangh nyei jauv
 ninh seix liuz yie
 yie ziouc hnangv jiem nor
yie nyei zaux yangh nitv jienv ninh nyei zaux mbiec mingh
 yie gan jienv ninh nyei jauv
 yaac maiv mingh pien
yie maiv simv ninh nyei nzuih hatc nyei waac
 yie funx yiem ninh nyei nzuih cuotv nyei waac gauh jaaix jiex yie qiemx longc nyei nyanc hopv
tin hungh yietc liuz maiv goiv yienc
 maaih haaix dauh haih tiuv ninh nyei za eix
 ninh oix zoux nyei ninh ziouc zoux
ninh weic yie dingc nyei za eix oix zoux ziangx
 ninh corc maaih naaiv nyungc za eix camv nyei
weic naaiv yie yiem ninh nyei nza hmien gamh nziex sin zinx
 yie hnamv taux ninh yie ziouc gamh nziex haic
tin hungh bun yie hnyouv mau
 nernh jiex wuov dauh bun yie gamh nziex haic aqv
weic zuqc hmuangx weih gormx yie
 mapv maengh mapv hmuangx nyei buang jienv yie nyei hmien
