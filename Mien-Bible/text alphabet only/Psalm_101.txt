yie oix baaux nzung gorngv ziepc zuoqv nyei caux baengh fim nyei jauv
 o ziouv aac
 yie oix baaux nzung bun meih
yie oix longc hnyouv yangh maiv maaih dorngx nqemh nyei jauv
 meih taux haaix zanc cingx daaih yie naaiv
 yie oix hnyouv zingx nyei yiem yie nyei biauv
orqv haic nyei ga naaiv yie zungv maiv bun doix hmien doix minc
 yie nzorng leih tin hungh nyei mienh zoux nyei sic
 yie zungv maiv bun guoqv zuqc yie
yie yaac maiv nyiemc hnyouv njuotv nyei mienh
 maiv bun haaix nyungc orqv sic guen zuqc yie
haaix dauh beic ndiev gorngv doqc ninh juangc laangz nyei gorx youz yie oix mietc nzengc
 zoux maux
 ceng hlo nyei mienh yie diev maiv duqv
yie nyei m zing oix mangc jienv yiem deic bung ziepc zuoqv nyei mienh
 weic bun ninh mbuo duqv caux yie yiem
 haaix dauh yangh maiv maaih dorngx nqemh nyei jauv
 ziouc duqv fu sux yie
haaix dauh zoux nduov mienh nyei mienh maiv duqv yiem yie nyei biauv
 haaix dauh gorngv baeqc
 maiv duqv yiem yie nyei nza hmien
ndorm ndorm yie oix mietc yiem deic bung nyei yietc zungv orqv mienh
 yie oix zorqv dauh dauh zoux waaic sic nyei mienh pai guangc
 maiv bun yiem ziouv  nyei zingh
