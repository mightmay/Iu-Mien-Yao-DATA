zinh ndaangc caux yie gorngv waac wuov dauh fin mienh nzuonx daaih heuc yie nyie hnangv yie m njormh mingh nyie daaih nor
ninh naaic yie
meih buatc haaix nyungc
 yie dau
yie buatc yietc norm zien jiem nyei dang jaax
 yiem dang jaax dueiv mueiz maaih norm nzormc
 nzormc yaac maaih siec norm dang zaanv
 mouz norm dang zaanv maaih siec norm dang gunv
aengx maaih i zungh ga lanv ndiangx yiem dang jaax ga hlen
 maaih zungh yiem wuov norm nzormc mbiaauc maengx
 maaih zungh yiem zaaix maengx
yie naaic gaax caux yie gorngv waac wuov dauh fin mienh
domh gorx aac
 naaiv haaix nyungc
ninh dau
naaiv deix se haaix nyungc meih maiv hiuv fai
 yie dau
domh gorx aac
 yie maiv hiuv
ninh gorngv mbuox yie
naaiv se ziouv nyei waac mbuox se lupv mbaa mben
  maiv zeiz kaux qaqv
 maiv zeiz kaux banh zeic
 mv baac oix zuqc kaux yie nyei singx lingh
  naaiv se nernh jiex nyei ziouv  gorngv nyei waac
o domh mbong aac
 meih benx haaix nyungc
 yiem se lupv mbaa mben nyei nza hmien meih zungv oix zuqc benx ndau baengh
 ninh oix dorh cuotv gu nguaaic jiex wuov norm la bieiv yaac maaih mienh mbiouh mbiouh nyei heuc jienv gorngv
  tov tin hungh ceix en
 tov tin hungh ceix en
yie aengx duqv zipv ziouv nyei waac gorngv
se lupv mbaa mben nyei buoz oix liepc naaiv norm zaangc tin hungh nyei biauv nyei gorn ndoqv
 ninh nyei buoz yaac oix zoux ziangx
 wuov zanc meih ziouc hiuv duqv nernh jiex nyei ziouv paaiv yie daaih lorz meih aqv
haaix dauh mangc piex faix fiuv sic nyei hnoi nyieqc
 ninh mbuo duqv buatc dingc zaqc nyei hlaang yiem se lupv mbaa mben nyei buoz ziouc a hneiv haic
wuov deix siec norm dang beiv ziouv  nyei siec norm m zing zaah mangc gormx lungh ndiev
yie aengx naaic wuov dauh fin mienh
yiem dang jaax ga hlen zaaix mbiaauc nyei naaiv deix i zungh ga lanv ndiangx maaih haaix nyungc eix leiz
yie aengx naaic nzunc ninh
naaiv deix i nquaav ga lanv ndiangx nyei nquaah se yiem dox cuotv youh wuov deix i diuh jiem guaengv ga hlen
 maaih haaix nyungc eix leiz
ninh gorngv mbuox yie
naaiv deix se haaix nyungc meih maiv hiuv fai
 yie gorngv
domh gorx aac
 yie maiv hiuv
ninh ziouc gorngv
naaiv deix i dauh se orn daaih fu sux lungh ndiev nyei ziouv
