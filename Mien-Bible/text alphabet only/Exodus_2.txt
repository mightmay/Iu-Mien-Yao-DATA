zoux gau
 maaih dauh lewi fingx nyei dorn longc dauh lewi fingx nyei sieqv zoux auv
ninh nyei auv ziouc maaih sin
 yungz duqv dauh dorn
 buatc ninh nyei dorn ziangh duqv nzueic haic
 ninh zorqv ninh nyei dorn bingx jienv dorh buo hlaax nyieqc
bingx gau
 ninh bingx maiv mbueiz aqv
 ziouc longc norm luoqc diqc normh zieqv daaih nyei ndaan
 zorqv i nyungc ndau ndiev nyei zung naic jienv
 hlorpv gu nguaaz dapv jienv ndaan gu nyuoz
 dorh mingh an wuov ndaaih hlen luoqc diqc lomc
gu nguaaz nyei dorc yiem go deix nyei
 souv jienv wuov mangc gaax naaiv dauh gu nguaaz hnangv haaix nor
faalo hungh nyei sieqv mingh wuov nai aa ndaaih nzaaux sin
 mbienz ninh wuov deix m sieqv bou yiem wuov ndaaih hlen saau a nziaauc
 hungh sieqv buatc wuov norm ndaan yiem wuov luoqc diqc lomc ziouc heuc ninh nyei nouh beiz mingh zorqv daaih
hungh sieqv koi mangc buatc dauh gu nguaaz dorn
 gu nguaaz yaac nyiemv aqv
 hungh sieqv korv lienh haic
 ninh gorngv
 naaiv hipv lu mienh nyei gu nguaaz niaa
gu nguaaz nyei dorc ziouc daaih naaic gaax hungh sieqv
meih oix yie mingh lorz dauh maaih nyorx bun gu nguaaz hopv nyei hipv lu m sieqv dorn daaih tengx meih dorh gu nguaaz nyei fai
hungh sieqv dau
oix nyei
 gunv mingh lorz maah
 wuov dauh sieqv ziouc mingh lorz gu nguaaz nyei maa daaih
faalo hungh nyei sieqv gorngv mbuox gu nguaaz nyei maa
tengx yie dorh naaiv dauh gu nguaaz oc
 yie bun gong zinh meih nyei
gu nguaaz nyei maa ziouc hlorpv gu nguaaz mingh dorh
 gu nguaaz hlo deix
 ninh nyei maa fungx mingh bun hungh sieqv ziouc benx hungh sieqv nyei dorn mi aqv
 hungh sieqv tengx naaiv dauh dorn cuotv mbuox heuc mose
 hungh sieqv gorngv
weic zuqc yie yiem wuom zorqv ninh cuotv daaih
mose hlo daaih aqv
 maaih hnoi nor
 ninh cuotv mingh mangc caux ninh juangc fingx nyei mienh
 buatc ninh mbuo zuqc mienh hoic zoux gong kouv haic
 ninh buatc dauh i yipv mienh mborqv dauh hipv lu mienh
 dongh caux ninh juangc fingx nyei mienh
mose ziouc mangc naaiv mangc wuov
 buatc maiv maaih mienh
 ninh ziouc zorqv wuov dauh i yipv mienh daix daic biopv jienv saa ziou ndui bingx jienv
da nyeic hnoi mose aengx cuotv mingh mangc buatc i dauh hipv lu mienh mborqv jaax
 ninh naaic gaax zoux dorngc wuov dauh
meih zoux haaix nyungc mborqv caux meih juangc fingx nyei hipv lu mienh
wuov dauh dau
haaix dauh orn meih daaih zoux yie mbuo nyei siemv zuiz jien gunv yie mbuo
 meih oix daix yie hnangv meih daix wuov dauh i yipv mienh norh
 mose ziouc gamh nziex haic
 yiem hnyouv hnamv
yie zoux nyei sic ndongc haaix zungv mienh hiuv mi aqv
faalo hungh haiz naaiv deix sic ninh oix daix mose
 mv baac mose biaux faalo
 mingh yiem mi ndien deic bung
 taux wuov ninh zueiz jienv wuom kuotv ga hlen
mi ndien deic bung maaih dauh sai mienh maaih siec dauh sieqv
 wuov deix siec muoz sieqv daaih cie wuom dox buangv zoh bun ninh mbuo nyei die nyei ba gi yungh guanh caux yungh guanh hopv
aengx maaih guanh mangc yungh nyei mienh daaih zunc naaiv deix siec muoz sieqv biaux
 mose ziouc jiez sin tengx naaiv deix sieqv yaac tengx ninh mbuo cie wuom bun ninh mbuo nyei yungh hopv
wuov deix sieqv nzuonx taux ninh mbuo nyei die
 le u en wuov
 ninh mbuo nyei die naaic gaax
ih hnoi meih mbuo fungc nzuonx ndongc naaic nziouv
ninh mbuo dau
maaih dauh i yipv mienh tengx yie mbuo biaux ndutv wuov deix mangc yungh nyei mienh
 ninh yaac tengx yie mbuo cie wuom bun yungh hopv
le u en naaic ninh nyei sieqv mbuo
ninh yiem haaix
 zoux haaix nyungc guangc jienv ninh yiem wuov
 oix zuqc mingh heuc ninh daaih nyanc hnaangx
mose buangv hnyouv caux wuov dauh mienh yiem mi ndien deic bung
 le u en ziouc bun dauh ninh nyei sieqv
 mbuox heuc sipc bo laa
 mose longc zoux auv
sipc bo laa yungz duqv dauh dorn
 mose gorngv
yie se ganh fingx mienh daaih yiem naaiv norm deic bung
 ninh ziouc tengx ninh nyei dorn cuotv mbuox heuc gesom
jiex liuz camv hnyangx
 i yipv deic bung nyei hungh diex guei seix mi aqv
 wuov deix i saa laa en mienh nzauh haic
 njunh jienv yiem
 laaix ninh mbuo zuqc zoux nouh kouv haic
 ninh mbuo nyiemv jienv heuc tin hungh tengx ninh mbuo
 tin hungh yaac haiz mi aqv
tin hungh haiz ninh mbuo njunh yaac jangx zuqc ninh caux apc laa ham
 i sakc caux yaakopv laengz jiex nyei ngaengc waac
tin hungh mangc i saa laa en mienh
 hiuv duqv ninh mbuo nyei kouv zingh yaac korv lienh nyei
