naaiv dauh dorn
 saa mu en
 yiem eli nyei nza hmien fu sux ziouv
  wuov jaax lungh ndiev maiv nangc maaih waac yiem ziouv daaih yaac maiv nangc maaih hinc yaangh nyei jauv
maaih muonz nor
 eli bueix jienv ninh ganh nyei dorngx
 ninh nyei m zing mbuov
 mangc maiv nangc zien
tin hungh nyei dang maiv gaengh daic
 saa mu en bueix jienv ziouv  nyei ndopv liuh gu nyuoz
 tin hungh nyei laengz ngaengc waac faang yiem wuov norm dorngx
ziouv  ziouc heuc
saa mu en aac
 saa mu en
 saa mu en dau
yie yiem naaiv
ninh ziouc tiux mingh taux eli wuov yaac gorngv
meih heuc yie
 yie yiem naaiv oc
 mv baac eli dau
yie maiv heuc meih
 gunv nzuonx mingh bueix aqv
 ninh ziouc nzuonx mingh bueix jienv
ziouv  aengx heuc
saa mu en aac
 saa mu en jiez sin daaih mingh eli wuov aengx gorngv
yie yiem naaiv weic zuqc meih heuc yie
 eli dau
yie nyei dorn aac
 yie maiv duqv heuc meih
 aengx nzuonx mingh bueix aqv
wuov zanc saa mu en maiv gaengh hiuv duqv ziouv
 ninh yaac maiv gaengh duqv zipv jiex ziouv  nyei waac
ziouv  aengx heuc saa mu en da faam nzunc
 saa mu en aengx jiez sin daaih mingh eli wuov yaac gorngv
yie yiem naaiv weic zuqc meih heuc yie
 eli ziouc mengh baeqc se ziouv heuc naaiv dauh dorn
eli ziouc gorngv mbuox saa mu en
gunv mingh bueix aqv
 se gorngv ninh aengx heuc meih
 meih oix zuqc gorngv
  ziouv aac
 gunv gorngv aqv
 yie
 meih nyei bou
 muangx jienv nyei
 saa mu en ziouc nzuonx mingh bueix ninh nyei dorngx
ziouv  daaih souv jienv wuov aengx hnangv zinh ndaangc wuov deix buo nzunc nor heuc
saa mu en aac
 saa mu en
 saa mu en dau
gunv gorngv aqv
 yie
 meih nyei bou
 muangx jienv nyei
ziouv  gorngv mbuox saa mu en
yie oix yiem i saa laa en mienh nyei mbu ndongx zoux yietc nyungc
 da faanh muangx haiz nyei mienh nyei i bung m normh zungv oix nqingx nzengc
taux wuov norm hnoi yie oix zoux ziangx bun dongh yie gorngv jiex eli nyei zeiv fun nyei yietc zungv waac yiem gorn taux setv mueiz
yie zungv mbuox jiex ninh
 yie oix yietc liuz dingc ninh nyei zeiv fun nyei zuiz weic zuqc ninh hiuv duqv ninh nyei dorn mbuo nyei zuiz
 ninh mbuo ki tin hungh
 eli yaac maiv baav ninh mbuo
weic naaiv yie houv waac bun eli nyei zeiv fun
 yie gorngv
  eli nyei zeiv fun zoux nyei zuiz yietc liuz maiv maaih haaix nyungc ziec nyei ga naaiv fai fongc horc nyei ga naaiv haih fiqv duqv ninh mbuo nyei zuiz
saa mu en aengx bueix taux lungh njang ziouc koi zaangc ziouv nyei biauv nyei gaengh
 saa mu en maiv gaamv gorngv wuov deix laauc yaangh nyei sic mbuox eli
eli ziouc heuc saa mu en
yie nyei dorn
 saa mu en
 aac
 saa mu en dau
yie yiem naaiv oc
eli naaic
ziouv gorngv haaix nyungc mbuox meih
 maiv dungx bingx yie
 se gorngv meih bingx haaix nyungc maiv gorngv mbuox yie
 dongh tin hungh gorngv mbuox meih nyei yietc zungv waac nor
 tov tin hungh zoux bun meih
 zungv hniev hniev nyei zoux
saa mu en ziouc gorngv nzengc yietc zungv waac mbuox eli
 yaac maiv bingx yietc nyungc
 eli gorngv
naaiv se ziouv aqv
 tov bun ninh zoux ziux ninh buatc horpc zuqc zoux nyei
saa mu en hlo jienv faaux
 ziouv yaac caux ninh yiem
 bun ninh gorngv nyei joux joux waac maiv bungx ndortv
yiem ndaan mingh taux mbe e qe mbaa
 i saa laa en nyei zuangx mienh hiuv duqv ziouv liepc saa mu en zoux ninh nyei douc waac mienh
ziouv  aengx yiem silo hinc cuotv weic zuqc ziouv  yiem silo zorqv ganh nyei waac bun saa mu en hiuv duqv ninh
