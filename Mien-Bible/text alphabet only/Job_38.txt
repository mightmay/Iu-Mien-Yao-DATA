wuov zanc ziouv yiem nziaaux zunc dau yopv nyei waac
 ninh gorngv
naaiv dongh haaix dauh longc maiv maaih wuonh zaang nyei waac bun yie nyei za eix muangh mingh
meih oix zuqc liuc leiz ziangx hnangv dauh jun zeiv mienh
 yie oix naaic meih
 meih yaac oix zuqc dau yie
yie liepc baamh gen nyei gorn ndoqv wuov zanc
 meih yiem haaix
 se gorngv meih hiuv
 mbuox yie maah
haaix dauh dingc ndau lomh haaix hlo
 daaix meih hiuv nyei saah
 haaix dauh baeng hlaang ndorqc
ndau nyei gorn ndoqv liepc yiem haaix nyungc gu nguaaic
 haaix dauh an baamh gen nyei gorqv gauh longc jienv jiex wuov norm la bieiv
wuov zanc lungh ndorm nyei hleix lomh nzoih baaux nzung
 zuangx fin mienh njien youh nyei heuc
koiv nyei wuom baetv cuotv hnangv gu nguaaz cuotv maa nyei ga sie wuov zanc
 haaix dauh guon gaengh dangv jienv koiv
se yie longc mbuonx buang jienv koiv
 yaac longc hmuangx hoz beu jienv ninh
yie dingc koiv nyei gapv jaaix
 an jienv gaengh caux gaengh sorn
yaac gorngv
  meih daaih taux naaiv hnangv
 maiv dungx jiex ndaangc
 meih henv haic nyei wuom laangc oix zuqc dingh njiec naaiv
yopv aac
 yiem meih nyei seix zeiv meih duqv hatc jiex lungh ndorm
 yaac bun lungh ndorm nziouv hiuv duqv ninh nyei dorngx
weic bun ninh haih ziux jomc lungh gorn
 yaac zunc orqv mienh cuotv ninh bingx nyei dorngx
ndau beih goiv yienc hnangv mborqv jienv yienx nyei ba naih nie
 maanc muotc hinc cuotv mengh nyei hnangv lui houx nor
orqv mienh nyei njang zuqc zorqv nqoi
 ziouc dangv jienv maiv bun ninh mbuo zoux doqc nyei sic
meih bieqc jiex taux koiv nyei nyuonh
 fai yangh jiex koiv ndoqv ndo jiex nyei dorngx fai
maaih haaix dauh bun meih hiuv duqv zuqc daic nyei gaengh
 yiemh gen hmuangx nyei dorngx nyei gaengh meih buatc jiex nyei fai
meih hiuv duqv ndau beih ndongc haaix jangv fai
 meih hiuv duqv naaiv deix yietc zungv nor
 gorngv mbuox yie maah
njang yiem nyei dorngx yangh haaix mingh
 hmuangx yiem nyei dorngx yiem haaix
meih haih dorh ninh mingh taux ninh nyei dorngx
 weic bun meih hiuv duqv mingh ninh nyei biauv wuov diuh jauv fai
meih za gengh hiuv nyei
 weic zuqc zeix baamh gen wuov zanc meih zungv cuotv seix daaih aqv
 meih yiem nyei hnoi nyieqc gengh camv haic
meih bieqc jiex sorng nyei lamz
 fai buatc jiex borqc nyei lamz fai
yie liouh jienv sorng caux borqc weic zeqc naanc nyei ziangh hoc
 weic mborqv jaax caux mborqv domh jaax nyei hnoi
mingh taux njang bun nqoi nyei dorngx yiem haaix
 fai mingh taux dong bung nyei nziaaux bun nzaanx buangv ndau beih nyei dorngx yiem haaix
haaix dauh weic domh mbiungc wetv wuom zuonx
 yaac koi jauv bun mba lingc douz
haaix dauh bun mbiungc duih njiec maiv maaih mienh yiem nyei ndau
 caux maiv maaih mienh yiem nyei deic bung huaang
haaix dauh bun ndau huaang ndau nqaai duqv wuom gaux weic yungz ndau cuotv miev maeng
mbiungc maaih die nyei fai
 fai haaix dauh yungz mbiungc suiv ndiepv
haaix dauh zoux sorng nyei maa
 lungh zaangc nyei mbiungc suiv gitv
 haaix dauh yungz daaih
wuom ngaengc mingh hnangv la bieiv
 koiv nyei wuom minc yaac gitv benx sorng
meih haih zorqv siec muoz sieqv hleix ndoh jienv
 fai jaiv nqoi faam cing hleix nyei hlaang fai
meih haih dorh hleix guanh ziux ninh mbuo nyei gueix
 fai dorh ba dauv hleix caux gan ninh nyei hleix fai
meih hiuv duqv lungh nyei leiz latc fai
 meih haih bun naaiv deix leiz latc gunv lungh ndiev fai
meih haih heuc mbuonx duih mbiungc njiec yiemx jienv meih fai
meih haih paaiv mba lingc njiec
 mba lingc ziouc mbuox meih
  yie mbuo yiem naaiv 
haaix dauh bun mienh nyei hnyouv maaih cong mengh
 yaac bun hnyouv maaih wuonh zaang
haaix dauh maaih cong mengh saauv mbuonx
 fai haaix dauh haih dox cuotv lungh nyei wuom ongx
bun nie mbung gitv benx ndunh
 nie ndunh yaac gitv jienv jaax
