yie duqv zipv ziouv  nyei waac gorngv
baamh mienh aah
 oix zuqc huin meih nyei hmien hungx jienv ye lu saa lem douc waac zunh gorngv singx dinc
 yaac oix zuqc douc waac gorngv i saa laa en deic bung
oix zuqc mbuox i saa laa en deic bung
  ziouv  hnangv naaiv gorngv
yie caux meih zoux win wangv aqv
 yie oix baeng yie nyei nzuqc ndaauv cuotv paiv
 yaac oix yiem meih mbu ndongx liemh kuv mienh caux orqv mienh pai guangc
weic zuqc yie oix yiem meih mbuo mbu ndongx
 liemh kuv mienh caux orqv mienh pai guangc
 yie nyei nzuqc ndaauv ziouc zuqc baeng cuotv paiv
 yiem naamh bung taux baqv bung daix yietc zungv baamh mienh
yietc zungv maanc mienh ziouc hiuv duqv yie
 ziouv
 baeng yie nyei nzuqc ndaauv cuotv paiv
 maiv duqv aengx tapv
baamh mienh aah
 meih oix zuqc tauv domh qiex
 oix zuqc yiem ninh mbuo nyei nza hmien tauv domh qiex hnangv mba nziu haih mbaaix
 nzauh duqv kouv haic
ninh mbuo haaix zanc naaic
  meih weic haaix diuc tauv domh qiex
  meih oix zuqc dau
  laaix wuov deix ciouv nyei fienx
 fienx taux nyei ziangh hoc
 mouz dauh mienh nyei mba nziu oix yuqc nzengc
 yietc zungv buoz yaac mau
 dauh dauh nyei hnyouv waaic nzengc
 norm norm cingh mborqc yaac mau
  mangc maah
 naaiv deix fienx oix taux
 yaac za gengh oix hnangv naaic cuotv daaih aqv
 ziouv tin hungh  hnangv naaiv gorngv
yie aengx duqv zipv ziouv  nyei waac gorngv
baamh mienh aah
 meih oix zuqc douc waac gorngv
  ziouv hnangv naaiv gorngv
maaih zung nzuqc ndaauv
 maaih zung nzioux laic
 nzaatv njang nyei nzuqc ndaauv
nzioux laic weic daix mienh
 nzaatv njang zaengh zaengh nyei hnangv mba lingc nor
yie mbuo haih orn lorqc nyei fai
 yie nyei dorn aah
 meih mangc piex yietc zungv donv nyei waac caux dingc zuiz nyei jauv
naaiv zung nzuqc ndaauv jiu bun mienh nzaatv njang
 weic haih nanv jienv
 nzuqc nzioux laic yaac nzaatv njang mi aqv
 weic jiu bun daix mienh nyei mienh nanv jienv
baamh mienh aah
 qaqv heuc
 qaqv nyiemv
 weic zuqc nzuqc ndaauv oix hoic yie nyei baeqc fingx
 se hoic i saa laa en zoux hlo nyei yietc zungv mienh
 ninh mbuo caux jienv yie nyei baeqc fingx zuqc jiu bun nzuqc ndaauv daix
 weic naaiv oix zuqc mbaix meih nyei camh zuih
zuqc seix nyei sic ndongc haaix zungv oix maaih
 se gorngv mangc piex biaav
 naaiv deix sic maiv zeiz oix cuotv nyei fai
 se ziouv tin hungh  hnangv naaiv gorngv
baamh mienh aah
 oix zuqc mbaix jienv buoz douc waac
 gunv bun nzuqc ndaauv hngaqv njiec i nzunc
 zungv hngaqv njiec buo nzunc
 se daix mienh nyei nzuqc ndaauv
 zungv oix daix mienh camv nyei
 yaac fengx huing gormx ninh mbuo
se weic bun ninh mbuo nyei mba nziu yuqc
 yaac maaih mienh camv ndiqv zuqc ndorpc
 yie bun daix mienh nyei nzuqc ndaauv yiem ninh mbuo nyei yietc zungv zingh gaengh
 naaiv zung nzuqc ndaauv hnangv mba lingc
 yaac nzaatv njang liuc leiz daix mienh
o nzuqc ndaauv aac
 hngaqv mingh mbiaauc bung aengx mbaih jienv hngaqv zaaix bung
 meih nyei nza hmien huin haaix bung
 oix zuqc hngaqv wuov bung
yie ganh yaac oix mbaix buoz
 oix bun yie nyei ga qiex fiu mingh
 yie
 ziouv
  gorngv naaiv deix waac
yie aengx duqv zipv ziouv  nyei waac gorngv
baamh mienh aah
 meih oix zuqc guetv i diuh jauv bun mbaa mbi lon nyei hungh dorh nzuqc ndaauv daaih
 naaiv deix i diuh jauv yiem yietc norm deic bung cuotv
 oix zuqc zoux norm jangx hoc an jienv bun cing bieqc zingh nyei jauv kuv
yietc diuh jauv oix zuqc zoux weic bun nzuqc ndaauv mingh taux ammon mienh nyei lapv mbaa zingh
 yietc diuh mingh yu ndaa caux weih wuonv nyei zingh
 ye lu saa lem
weic zuqc mbaa mbi lon nyei hungh souv jienv jauv caax
 i diuh jauv mbu ndongx
 mbouv guaax
 jouh cim
 naaic ninh nyei miuc fangx yaac zaah mangc saeng kuv nyei hlan
mbiaauc jieqv buoz nanv nyei cim bun cing ndortv zuqc ye lu saa lem
 weic bun liepc zong zingh nyei jaa sic
 weic nqoi nzuih heuc mienh daix
 weic nauc mborqv jaax nyei qiex mbui
 ziouc yiem wuov liepc zong zingh gaengh tong nyei ga naaiv
 yaac wetv nie ndui jienv
 aengx zoux laauh weih gormx
ye lu saa lem mienh haiz hnangv naaiv deix douc nyei waac se jaav nyei
 weic zuqc ninh mbuo caux mbaa mbi lon nyei hungh laengz jiex ngaengc waac
 mv baac naaiv deix douc nyei waac bun ninh mbuo jangx zuqc ninh mbuo zoux dorngc zuiz
 ziouc zuqc zorqv mingh
weic naaiv ziouv tin hungh hnangv naaiv gorngv
  meih mbuo baamz zuiz nqaengc nyei
 bun yie jangx meih mbuo zoux dorngc nyei zuiz
 hnangv naaic yiem meih mbuo zoux nyei yietc zungv sic meih mbuo nyei zuiz biux mengh cuotv daaih
 weic zuqc meih mbuo bun yie jangx
 meih mbuo ziouc zuqc zorqv mingh aqv
+ o i saa laa en maiv cing nzengc
 orqv haic nyei hungh aah
 meih zuqc dingc zuiz nqa haav laai wuov nzunc nyei hnoi nyieqc taux aqv
ziouv tin hungh gorngv
 zorqv ninh nyei m nqorngv beu caux hungh ningv muonx cuotv
 nyungc nyungc oix tiuv nzengc
 maiv hnangv zinh ndaangc aqv
 aiv nyei oix zuqc taaih hlang
 hlang nyei oix zuqc bun njiec aiv
baaic waaic aqv
 baaic waaic aqv
 yie oix zoux bun naaiv norm zingh zuqc baaic waaic
 mv baac zuov taux horpc zuqc duqv wuov dauh daaih taux
 yie ziouc jiu bun ninh
baamh mienh nyei dorn aah
 meih oix zuqc douc waac gorngv
  ziouv tin hungh hnangv naaiv gorngv taux ammon mienh caux ninh mbuo daanh nyei waac
maaih nzuqc ndaauv
 maaih nzuqc ndaauv
 baeng cuotv daaih nzaatv njang weic daix mienh
 naqv mienh
 yaac njapc njapc nyei hnangv mba lingc
mienh buatc hinc yaangh nyei jaav sic
 yaac gorngv zinh hoz waac benx gorngv baeqc nyei waac mbuox meih
 orqv mienh oix zuqc daix
 nzuqc ndaauv oix njiec meih nyei jaang
 meih nyei ziangh hoc taux
 se meih zuqc dingc zuiz nqa haav laai wuov nzunc
zorqv nzuqc ndaauv tapv jienv paiv maah
 yiem zeix meih daaih nyei dorngx
 se yiem meih nyei ong taaix nyei deic bung
 yie oix siemv meih
yie nyei ga qiex oix baetv cuotv bun meih
 nouz meih hnangv njopc douz
 yie oix zorqv meih jiu bun mienh doqc mienh daix
 se haih daix mienh
 mietc mienh liouc nyei mienh
meih ziouc benx zaangh buov douz
 meih nyei nziaamv oix zuqc liouc cuotv yiem meih nyei deic bung
 yiem naaiv mingh maiv maaih haaix dauh jangx duqv meih
 weic zuqc yie
 ziouv
  gorngv
