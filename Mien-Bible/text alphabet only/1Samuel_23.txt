maaih mienh mbuox ndaawitv
fi li saa die mienh mingh mborqv jienv ke i laa mungv
 yaac luv ninh mbuo mborqv mbiauh nyei ciangv
ndaawitv ziouc naaic ziouv
yie oix zuqc mingh mborqv fi li saa die mienh horpc fai maiv horpc
   ziouv  gorngv mbuox ndaawitv
gunv mingh mborqv fi li saa die mienh yaac njoux ke i laa mungv maah
mv baac ndaawitv nyei mienh gorngv mbuox ninh
yie mbuo yiem naaiv yu ndaa
 yie mbuo zungv haiz gamh nziex nyei
 se gorngv yie mbuo mingh ke i laa mungv mborqv fi li saa die mienh
 yie mbuo gauh fatv gamh nziex
ndaawitv aengx naaic nzunc ziouv
  ziouv  dau ninh
meih gunv mingh ke i laa
 weic zuqc yie oix zorqv fi li saa die mienh jiu bun yiem meih nyei buoz ndiev
ndaawitv caux ninh nyei mienh ziouc mingh ke i laa mborqv fi li saa die mienh
 caangv ninh mbuo nyei saeng kuv yaac daix fi li saa die mienh daic camv haic
 ninh yaac njoux ke i laa mungv nyei mienh
nqa haav aa hi me lekv nyei dorn
 aa mbi yaa taa
 biaux mingh ke i laa mungv lorz ndaawitv wuov zanc ninh dorh jienv efotv mingh
maaih mienh mbuox saulo
 ndaawitv mingh taux ke i laa mungv
 saulo ziouc gorngv
tin hungh zorqv ninh jiu bun yiem yie nyei buoz ndiev mi aqv
 weic zuqc ninh bieqc wuov norm mungv maaih gaengh maaih gaengh sorn
 ninh ziouc wuonx jienv ninh ganh aqv
saulo heuc ninh nyei yietc zungv baeng cuotv mingh mborqv jaax
 oix mingh ke i laa mungv weih jienv ndaawitv caux gan ninh nyei mienh
ndaawitv hiuv duqv saulo daav za eix hoic ninh
 ninh ziouc gorngv mbuox aa mbi yaa taa sai mienh
dorh efotv daaih naaiv maah
ndaawitv ziouc naaic
o ziouv i saa  laa en mienh nyei tin hungh aah
 yie
 meih nyei bou
 haiz gorngv saulo za gengh daav za eix daaih naaiv ke i laa yaac laaix yie
 ninh oix mietc nzengc naaiv norm mungv
ke i laa nyei baeqc fingx oix zorqv yie caux gan yie nyei mienh jiu bun yiem saulo nyei buoz ndiev nyei fai
 saulo za gengh oix daaih daix yie
 meih nyei bou
 hnangv yie haiz nor fai
 ziouv
  i saa laa en nyei tin hungh aah
 tov mbuox yie
 meih nyei bou
 maah
   ziouv  gorngv
ninh oix daaih nyei
ndaawitv aengx naaic
ke i laa nyei baeqc fingx oix zorqv yie caux gan yie nyei mienh jiu bun yiem saulo nyei buoz ndiev fai
   ziouv  dau
ninh mbuo oix zorqv meih mbuo jiu bun aqv
ndaawitv caux gan ninh nyei mienh
 leih maiv go luoqc baeqv dauh
 ziouc cuotv ke i laa mi aqv
 aengx mingh dongh ninh mbuo haih mingh duqv nyei dorngx
 maaih mienh mbuox saulo
 ndaawitv biaux cuotv wuov norm mungv mi aqv
 saulo ziouc maiv zunc aqv
ndaawitv mingh yiem wuov deic bung huaang wuonv nyei dorngx
 se yiem wuov sipc aa deic bung huaang nyei mbong aiv
 saulo hnoi hnoi zimh lorz ninh
 mv baac tin hungh maiv zorqv ninh jiu bun yiem saulo nyei buoz ndiev
ndaawitv hiuv duqv saulo cuotv daaih oix zorqv ninh nyei maengc
 wuov zanc ndaawitv yiem sipc aa deic bung huaang
 holetv wuov
saulo nyei dorn
 yo naa taan
 ziouc mingh holetv lorz ndaawitv
 yaac tengx ndaawitv kaux tin hungh henv jienv faaux
yo naa taan gorngv mbuox ndaawitv
maiv dungx gamh nziex oc
 yie nyei die
 saulo
 zungv maiv haih hoic meih
 meih oix duqv zoux hungh gunv i saa laa en mienh
 yie zoux da nyeic wuov dauh
 yie nyei die
 saulo
 yaac hiuv duqv nzengc naaiv deix sic aqv
ninh mbuo i dauh ziouc dorng jienv ziouv  laengz ngaengc waac
 ndaawitv corc yiem jienv wuov holetv
 yo naa taan nzuonx hungh dinc mi aqv
sipc aa mienh mingh gi mbe aa zingh lorz saulo mbuox ninh
ndaawitv bingx jienv yiem yie mbuo nyei deic bung
 holetv wuov
 se yiem haa ki laa mbong
 ye si mon deic nyei naamh bung maiv zeiz fai
o hungh diex aah
 gunv ziux meih ganh nyei hnyouv daaih
 yie mbuo laengz zorqv ninh jiu bun hungh diex
saulo dau
tov ziouv ceix fuqv bun meih mbuo
 weic zuqc meih mbuo korv lienh yie
tov meih mbuo longx longx nyei zaah mangc ninh bingx nyei norm norm dorngx
 yaac mangc gaax haaix dauh buatc ninh yiem naaic
 weic zuqc yie haiz mienh gorngv ninh guv guaix haic
hnangv naaic
 mingh samx mangc ninh bingx nyei norm norm dorngx
 dorh zien waac nzuonx daaih gorngv mbuox yie
 yie ziouc caux jienv meih mbuo mingh
 se gorngv ninh corc yiem yu ndaa deic nor
 yie ziouc yiem cin cin waanc waanc dauh yu ndaa mienh mbu ndongx lorz buatc ninh
wuov deix mienh ziouc mingh sipc aa mungv ndaangc saulo
 wuov zanc ndaawitv caux ninh nyei mienh yiem maa on deic bung huaang
 aa laa mbaa gu nyuoz
 ye si mon nyei naamh bung maengx
saulo caux ninh nyei mienh ziouc mingh lorz ndaawitv
 maaih mienh mingh gorngv mbuox ndaawitv
 ninh ziouc njiec taux norm la bieiv mbaengx maa on deic bung huaang gu nyuoz
 saulo haiz gorngv ndaawitv yiem maa on deic bung huaang
 ninh ziouc mingh wuov zunc ndaawitv
saulo gan yietc bung mbong mingh
 ndaawitv caux ninh nyei mienh ganh yiem bung mbong gaanv biaux jienv mingh oix biaux saulo
 weic zuqc saulo caux ninh nyei mienh zunc aav lamh zaaic
 oix zorqv ndaawitv caux ninh nyei mienh aqv
mv baac maaih dauh douc fienx mienh daaih gorngv mbuox saulo
hungh diex aah
 fi li saa die mienh dorh baeng daaih caangv deic bung aav loh
 tov hungh diex siepv siepv nyei nzuonx
saulo ziouc dingh
 maiv zunc ndaawitv
 ninh daaux nqaang nzuonx mingh caux fi li saa die mienh mborqv jaax
 weic naaiv mienh cuotv wuov norm dorngx nyei mbuox heuc
 selaa ham maa le kotv
ndaawitv ziouc yiem naaic cuotv mingh yiem en ge ndi weih wuonv nyei dorngx
