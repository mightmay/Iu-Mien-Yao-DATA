e faa im mienh ziouc gorngv gi nde on
 ninh mbuo gorngv
meih weic haaix diuc hnangv naaiv nor zoux bun yie mbuo
 meih cuotv mingh caux mi ndien mienh mborqv jaax wuov zanc
 meih weic haaix diuc maiv heuc yie mbuo caux jienv meih mingh mborqv
 ninh mbuo ziouc qaqv gorngv gi nde on
gi nde on dau ninh mbuo
yie zoux nyei fungc haih beiv duqv taux meih mbuo zoux nyei sic
 e faa im mienh nzauz zengc njiec nyei a ngunc biouv zungv gauh longx aa mbi ye se gaeqv daaih nyei yietc torngx a ngunc biouv maiv zeiz
tin hungh zorqv mi ndien mienh nyei bieiv zeiv
 olepv caux se epc
 jiu bun yiem meih mbuo nyei buoz ndiev
 yie zoux nyei sic fungc haih beiv duqv taux meih mbuo zoux nyei
 gi nde on hnangv naaiv nor gorngv liuz
 e faa im mienh nyei ga qiex cingx daaih fiu
gi nde on caux gan ninh wuov deix faam baeqv dauh baeng
 maiv gunv ninh mbuo mau haic
 ninh mbuo corc zunc jienv mi ndien mienh mingh ziouc jiex wuov ngaanc ziqc jor ndaen ndaaih mi aqv
gi nde on gorngv mbuox sukc kotv zingh nyei mienh
tov meih mbuo bun deix njuov gan yie daaih nyei baeng nyanc
 ninh mbuo kouv haic aqv
 yie corc zunc jienv mi ndien mienh nyei hungh diex
 ze mbaa caux sanx mun naa
mv baac sukc kotv zingh nyei jien gorngv
ze mbaa caux sanx mun naa zungv yiem jienv meih nyei buoz ndiev yie mbuo cingx daaih oix zuqc bun njuov meih nyei jun baeng fai
gi nde on ziouc gorngv
hnangv naaic
 ziouv zorqv ze mbaa caux sanx mun naa jiu bun yiem yie nyei buoz ndiev
 yie ziouc longc deic bung huaang nyei njimv cou njimv muonc daaih mborqv meih mbuo nyei sin
ninh yiem naaic faaux taux be nu en zingh yaac fih hnangv nyei gorngv mbuox be nu en mienh
 mv baac be nu en mienh dau hnangv sukc kotv mienh dau nor
ninh ziouc gorngv mbuox be nu en mienh
zuov yie baengh orn nyei nzuonx taux naaiv nyei ziangh hoc
 yie oix mborqv mbaang naaiv deix siouv zingh nyei laauh
wuov zanc ze mbaa caux sanx mun naa caux ninh mbuo nyei yietc waanc biaa cin dauh baeng yiem kaanko zingh
 ninh mbuo dong bung mienh zengc njiec nyei jun baeng maaih mbuoqc naaiv weic zuqc yietc sinx i waanc dauh nanv nzuqc ndaauv nyei jun baeng zuqc daix daic mi aqv
gi nde on gan jienv deic bung youh corng ndopv liuh wuov deix mienh nyei jauv mingh no mbaa caux yokv mbe haa zingh nyei dong bung maengx bieqc mingh mborqv mi ndien mienh nyei jun baeng guanh
 weic zuqc wuov deix baeng yaac maiv gorqc jaang
mi ndien mienh nyei i dauh hungh
 ze mbaa caux sanx mun naa
 biaux mv baac gi nde on zunc jienv mingh zorqv ninh mbuo
 zoux bun ninh mbuo nyei jun baeng lunc nzengc
yo aatc nyei dorn
 gi nde on
 mborqv liuz jaax ziouc yangh jiex heletv mbong wuov diuh jauv nzuonx
ninh zorqv duqv dauh sukc kotv zingh nyei houh saeng daaih zaah naaic ninh
 wuov dauh dorn ziouc fiev cietv ziepc cietv dauh sukc kotv mienh nyei jien nyei mbuox
 se wuov norm zingh nyei mienh gox
gi nde on ziouc daaih lorz sukc kotv zingh nyei mienh yaac gorngv
mangc ze mbaa caux sanx mun naa maah
 zinh ndaangc meih mbuo huotv yie gorngv
  ze mbaa caux sanx mun naa zungv yiem jienv meih nyei buoz ndiev yie mbuo cingx daaih oix zuqc bun njuov gan meih mau kouv nyei mienh fai
gi nde on ziouc zorqv wuov norm zingh nyei mienh gox daaih longc deic bung huaang nyei njimv cou njimv muonc mborqv weic njaaux sukc kotv zingh nyei mienh
ninh yaac caeqv guangc siouv be nu en zingh nyei laauh yaac daix wuov norm zingh nyei mienh
gi nde on naaic ze mbaa caux sanx mun naa
meih mbuo yiem taa mbo mbong daix wuov deix mienh nyei hmien mueic ziangh daaih hnangv haaix nor
 ninh mbuo dau
ninh mbuo ziangh daaih hnangv meih
 buatc ninh mbuo dauh dauh hnangv hungh dorn nor
gi nde on ziouc gorngv
wuov deix mienh zoux yie nyei cien muoz doic
 se yie nyei maa nyei dorn
 yie ziangv jienv ziangh jienv nyei ziouv
  se gorngv meih mbuo maiv daix ninh mbuo nor
 yie yaac maiv daix meih mbuo aqv
gi nde on ziouc heuc ninh nyei dorn la gauv
 ye te
daix ninh mbuo maah
 mv baac ninh nyei dorn maiv gaamv baeng nzuqc ndaauv cuotv
 ninh gamh nziex haic
 weic zuqc ninh nyei hnyangx jeiv corc lunx
ze mbaa caux sanx mun naa ziouc gorngv
meih ganh daix yie mbuo maah
 mienh hnangv haaix nor
 ninh nyei qaqv yaac hnangv wuov nor
 gi nde on ziouc daix ze mbaa caux sanx mun naa daic
 gi nde on yaac zorqv ninh mbuo nyei zorng lorh torh nyei jaang wuov deix ga naaiv mi aqv
i saa laa en mienh gorngv mbuox gi nde on
tov meih gunv yie mbuo
 meih caux meih nyei dorn caux meih nyei fun
 weic zuqc meih njoux yie mbuo biaux ndutv mi ndien mienh nyei buoz ndiev
gi nde on gorngv mbuox ninh mbuo
yie maiv gunv meih mbuo
 yie nyei dorn yaac maiv gunv meih mbuo
 ziouv ganh oix gunv meih mbuo
gi nde on aengx gorngv mbuox ninh mbuo
yie maaih yietc nyungc yie oix tov meih mbuo
 tov meih mbuo gorqv mienh zorqv dongh meih mbuo caangv daaih nyei m normh hiun bun yie
ninh mbuo nyei win wangv dangh jiem m normh hiun weic zuqc ninh mbuo benx i saa maa en mienh
ninh mbuo dau gi nde on
yie mbuo a hneiv bun meih
 ninh mbuo ziouc zorqv deix domh lui taan jienv ndau
 gorqv mienh ziouc zorqv gorqv mienh caangv daaih nyei jiem m normh hiun an jienv wuov deix lui gu nyuoz
gi nde on tov daaih nyei jiem m normh hiun maaih hniev daauh leih maiv go ziepc nyeic joih jiem
 cuotv liuz naaiv aengx maaih mi ndien hungh zorng sin nyei siou setv
 caux dangh jaang nyei ga naaiv caux lui ndaauv luoqc
 liemh zorng lorh torh nyei jaang nyei limc
gi nde on ziouc longc naaiv deix jiem zoux efotv an jienv ninh ganh nyei buonv zingh
 o faa laa
 i saa laa en nyei zuangx mienh ziouc maaih hieh hnyouv
 mingh wuov baaix
 naaiv norm efotv ziouc hnangv diuh hlaang hlopv gi nde on caux ninh nyei zeiv fun
hnangv naaic mi ndien mienh suei i saa laa en mienh
 yietc liuz cau m nqorngv maiv jiez aqv
 yiem gi nde on nyei seix zeiv
 deic bung taaix baengh feix ziepc hnyangx
yo aatc nyei dorn
 yelupv mbaa an
 nzuonx mingh yiem ninh ganh nyei biauv
gi nde on maaih cietv ziepc dauh cien dorn
 weic zuqc ninh maaih auv camv
gi nde on nyei jaav zeih auv yiem sekem zingh yaac yungz duqv dauh dorn bun ninh
 gi nde on tengx cuotv mbuox heuc aa mbi me lekv
yo aatc nyei dorn
 gi nde on
 hnyangx jeiv gox guei seix mi aqv
 zangx jienv aa mbi ye se mienh nyei mungv
 o faa laa
 gi nde on nyei die
 yo aatc nyei zouv
gi nde on guei seix liuz
 nqa haav i saa laa en mienh aengx maaih hieh hnyouv mingh baaix mbaa an zienh
 ninh mbuo zaangc mbaa an mbelitv zoux ninh mbuo nyei zienh
i saa laa en mienh maiv jangx ziouv
 ninh mbuo nyei tin hungh
 dongh njoux ninh mbuo biaux ndutv weih gormx ninh mbuo wuov deix yietc zungv win wangv nyei buoz ndiev
ninh mbuo yaac bungx ndortv
 maiv maaih en zingh winh bun yelupv mbaa an
 se gi nde on
 nyei hmuangv doic
 weic gi nde on tengx i saa laa en mienh zoux nyei yietc zungv kuv sic
