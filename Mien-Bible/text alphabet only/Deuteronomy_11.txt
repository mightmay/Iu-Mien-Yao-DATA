oix zuqc hnamv ziouv
  meih mbuo nyei tin hungh
 zanc zanc ei jienv ninh hatc nyei waac
 ninh nyei leiz latc caux lingc caux diuh diuh leiz
meih mbuo ih hnoi oix zuqc jangx jienv ziouv
  meih mbuo nyei tin hungh
 hnangv haaix nor mborqv njaaux meih mbuo
 yie maiv zeiz caux meih mbuo nyei fu jueiv gorngv weic zuqc ninh mbuo maiv hiuv yaac maiv duqv buatc ziouv ndongc haaix hlo
 ndongc haaix henv
 ndongc haaix maaih qaqv
meih mbuo oix zuqc jangx jienv ziouv yiem i yipv deic bung zoux nyei jangx hoc
 dongh ninh zoux bun i yipv hungh
 faalo
 caux ninh nyei deic bung nyei yietc zungv sic
oix zuqc jangx taux ninh hnangv haaix nor zoux bun i yipv nyei baeng caux ninh mbuo nyei maaz caux mborqv jaax nyei maaz cie
 dongh ninh mbuo zunc meih mbuo wuov zanc
 ziouv bun koiv siqv nyei wuom yiemx
 mietc nzengc ninh mbuo
oix zuqc jangx jienv yiem deic bung huaang ninh hnangv haaix nor tengx meih mbuo cingx duqv taux naaiv norm dorngx
yaac oix zuqc jangx jienv ninh hnangv haaix nor zoux bun lu mben nyei fun
 e li apc nyei dorn
 ndaataan caux aa mbi lam
 yiem i saa laa en nyei zuangx mienh mbu ndongx ndau nqoi hnangv morngx nqoi nzuih
 naqv ninh mbuo caux ninh mbuo nyei biauv zong mienh
 liemh ndopv liuh caux yietc zungv maaih maengc nyei ga naaiv
se meih mbuo ganh nyei m zing duqv buatc jienv ziouv  zoux nyei naaiv deix yietc zungv hlo haic nyei sic
weic naaiv meih mbuo oix zuqc gan nzengc yie ih hnoi jiu bun meih mbuo nyei yietc zungv leiz weic bun meih mbuo henv
 bieqc mingh caangv dongh ih zanc meih mbuo oix jiex mingh zipv benx meih mbuo nyei buonc wuov norm deic bung
yaac bun meih mbuo yiem ziouv  houv bun meih mbuo nyei ong taaix caux ninh mbuo nyei zeiv fun nyei deic bung ziangh duqv siouc nyuonh ndaauv
 se yietc norm ndau touv longx nyei deic bung
meih mbuo oix bieqc mingh nzipc nyei deic bung se maiv hnangv meih mbuo cuotv daaih nyei i yipv deic bung
 yiem i yipv meih mbuo zuangx ga naaiv nyim yaac oix zuqc longc zaux ndamc cie yienh cie wuom yungz lai hnangv yungz lai huingx nor
mv baac meih mbuo oix jiex mingh duqv bieqc wuov norm deic bung maaih mbong
 maaih horngz
 yaac maaih mbiungc wuom yungz
se ziouv
  meih mbuo nyei tin hungh
 ziux goux nyei deic bung
 ziouv
  meih mbuo nyei tin hungh
 nyei m zing zanc zanc mangc jienv yiem hnyangx daauh taux hnyangx mueiz
se gorngv meih mbuo ei jienv yie ih hnoi jiu bun meih mbuo nyei leiz
 se hnamv ziouv
 meih mbuo nyei tin hungh yaac longc nzengc hnyouv
 longc nzengc za eix fu sux ninh
ninh ziouc ziux ziangh hoc bun lungh duih mbiungc yungz meih mbuo nyei ndau
 bun ciou gen mbiungc caux cun gen mbiungc weic bun meih mbuo duqv siou laangh ziqc
 siang a ngunc diuv caux ga lanv youh
meih mbuo ganh duqv nyanc beuv
 ninh yaac bun miev cuotv weic meih mbuo nyei saeng kuv nyanc
oix zuqc faix fim
 maiv dungx zuqc nduov leih ziouv
  mingh fu sux ganh dauh zienh
se gorngv hnangv naaic
 ziouv  ziouc qiex jiez haic meih mbuo
 bun lungh haanz
 maiv duih mbiungc
 ndau yaac maiv cuotv gaeng zuangx
 maiv lauh meih mbuo zuqc mietc
 maiv duqv yiem ziouv  oix jiu bun meih mbuo wuov norm longx haic nyei deic bung
meih mbuo oix zuqc zorqv yie naaiv deix waac zaangh jienv hnyouv
 fapv jienv meih mbuo nyei mba nziu
 aengx zorqv naaiv deix waac kou jienv buoz yaac nyatv jienv biorngh zoux jangx hoc
oix zuqc njaaux meih mbuo nyei fu jueiv hiuv duqv naaiv deix waac
 maiv gunv yiem biauv fai yiem jauv zaangc
 bueix njiec fai jiez sin
 zungv oix zuqc buih jienv yiem
yaac oix zuqc fiev jienv meih mbuo nyei biauv nyei gaengh zouc caux meih mbuo nyei laatc gaengh
weic bun meih mbuo caux meih mbuo nyei zeiv fun nyei hnoi nyieqc yiem ziouv  houv jienv laengz bun meih mbuo nyei ong taaix nyei deic bung ziouc duqv nyutc zeiv ndaauv ndongc lungh yiem ndau beih gu nguaaic lauh
se gorngv meih mbuo longx longx nyei gan yie jiu bun meih mbuo naaiv deix yietc zungv leiz
 se meih mbuo hnamv ziouv
  meih mbuo nyei tin hungh
 yangh ninh nyei doz leiz yaac kaux wuonv ninh
ziouv  ziouc yiem meih mbuo nyei wuov ndaangc maengx zunc cuotv wuov deix fingx fingx mienh
 meih mbuo yaac caangv duqv gauh hlo gauh henv meih mbuo wuov deix fingx nyei deic bung
da faanh meih mbuo nyei zaux caaiv taux haaix
 wuov norm dorngx ziouc benx meih mbuo nyei nzengc aqv
 meih mbuo nyei gapv jaaix yiem naamh bung nyei deic bung huaang mingh baqv bung taux le mbaa norn geh
 aengx yiem dong bung yu fe ditc ndaaih mingh taux fai bung nyei me ndi de le nien koiv
maiv maaih haaix dauh noic duqv meih mbuo
 ziouv
  meih mbuo nyei tin hungh
 ziux ninh laengz nyei waac oix bun meih mbuo caaiv duqv taux nyei dorngx nyei mienh gamh nziex haic
 mbuoqc horngh meih mbuo
mangc maah
 ih hnoi yie dorh buang nyei waac caux zioux nyei waac bun meih mbuo hnamv mangc gaax
se gorngv meih mbuo ei jienv ziouv
 meih mbuo nyei tin hungh
 nyei leiz latc
 meih mbuo ziouc duqv ziux wuov deix buang nyei waac
se gorngv meih mbuo maiv ei ziouv
  meih mbuo nyei tin hungh
 nyei leiz latc
 guangc jienv yie ih hnoi hatc meih mbuo nyei leiz
 mingh zaangc ganh dauh zienh
 dongh meih mbuo maiv hiuv nyei zienh
 meih mbuo ziouc zuqc siouc naaiv deix zioux nyei waac
ziouv
  meih mbuo nyei tin hungh
 dorh meih mbuo bieqc oix benx meih mbuo nyei buonc wuov norm deic bung wuov zanc
 oix zuqc yiem ge li sim mbong zunh wuov deix buang nyei waac
 yaac yiem e mbaan mbong zunh wuov deix zioux nyei waac
meih mbuo hiuv duqv naaiv deix i norm mbong yiem wuov ngaanc ziqc jor ndaen ndaaih
 mingh fai bung
 mba hnoi ndortv maengx nyei jauv
 yiem kaa naa an mienh nyei aa laa mbaa deic
 gin gaan doix ngaanc
 nitv mo le nyei domh mba ong zuei ndiangx lomc
meih mbuo oix zuqc jiex jor ndaen ndaaih bieqc mingh caangv ziouv
  meih mbuo nyei tin hungh
 jiu bun meih mbuo weic benx meih mbuo nyei buonc deic bung
 meih mbuo duqv daaih aengx yiem jienv nyei ziangh hoc
oix zuqc mbungh jienv ei jienv yie ih hnoi yiem meih mbuo nyei nza hmien jiu bun meih mbuo nyei yietc zungv leiz latc caux leiz
