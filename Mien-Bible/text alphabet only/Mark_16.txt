jiex liuz dingh gong hnoi
 makv ndaa laa mungv nyei maa li yaa
 caux yaagorpc nyei maa
 maa li yaa
 aengx caux saa lo me mingh maaiz youh ndaang
 oix dorh mingh hietv yesu nyei sei
wuov norm leiz baaix nyei da yietv hnoi lungh ndorm nziouv nyei
 mba hnoi cuotv daaih aqv
 ninh mbuo mingh wuov zouv
gan jauv mingh wuov zanc
 laanh naaic laanh
haaix dauh haih tengx mbuo tui nqoi mbaeqc zouv gaengh wuov kuaaiv domh la bieiv
weic zuqc wuov kuaaiv la bieiv hlo haic
 ninh mbuo cau hmien mangc
 buatc wuov kuaaiv la bieiv zungv tui nqoi mi aqv
bieqc zouv mingh
 ninh mbuo buatc dauh m jangc dorn lunx nyei
 zuqv jienv lui ndaauv baeqc nyei
 zueiz jienv mbiaauc maengx ziouc haeqv ninh mbuo hnyouv huaang nzengc
wuov dauh gorngv
maiv dungx gamh nziex
 meih mbuo lorz naa saa letv mungv nyei yesu
 dongh zuqc ding ziepc nzaangc jaax wuov dauh
 ninh maiv yiem naaiv
 ninh nangh daaih aqv
 mangc gaax
 naaiv se ninh mbuo an ninh wuov norm dorngx
meih mbuo oix zuqc mingh mbuox ninh nyei sai gorx
 liemh bide mbuox
  yesu oix mingh gaa li li ndaangc meih mbuo
 taux wuov meih mbuo ziouc buatc ninh hnangv zinh ndaangc ninh mbuox jiex meih mbuo wuov nor
wuov deix m sieqv dorn cuotv zouv huaang huaang zaang zaang nyei biaux
 gamh nziex haic
 sin zinx nzengc
 ninh mbuo yaac maiv gorngv haaix nyungc mbuox haaix dauh
 weic zuqc ninh mbuo gamh nziex haic
wuov norm leiz baaix nyei da yietv hnoi
 wuov ndorm nziouv nyei
 yesu nangh daaih ziouc hinc bun makv ndaa laa mungv wuov dauh maa li yaa buatc ndaangc
 dongh naaiv dauh maa li yaa zinh ndaangc yesu zunc siec dauh mienv cuotv ninh nyei sin
maa li yaa mingh mbuox zinh ndaangc caux yesu yiem wuov deix mienh
 ninh mbuo corc nzauh haic
 yiem wuov nyiemv
ninh mbuo haiz maa li yaa gorngv yesu nangh daaih aqv
 ninh yaac duqv buatc liuz aqv
 mv baac ninh mbuo maiv sienx
naaiv deix sic jiex liuz
 maaih i dauh sai gorx mingh wuov naah
 gan jienv jauv mingh wuov zanc
 yesu hinc bun ninh mbuo buatc
 mv baac maiv hnangv ninh zinh ndaangc hinc cuotv bun maa li yaa buatc nor
naaiv deix i dauh nzuonx mingh mbuox wuov deix sai gorx
 mv baac wuov deix sai gorx maiv sienx
nqa haav wuov nzunc
 wuov deix ziepc yietv dauh sai gorx nyanc jienv hnaangx wuov zanc
 yesu hinc bun ninh mbuo buatc
 ninh gorngv ninh mbuo
 weic zuqc ninh mbuo hnyouv ngaengc
 maiv sienx ninh nangh daaih duqv buatc ninh wuov deix mienh nyei waac
yesu mbuox ninh mbuo
meih mbuo oix zuqc mingh gormx lungh ndiev zunh kuv fienx mbuox maanc mienh
haaix dauh sienx yaac jiex wuom nyei leiz
 wuov dauh ziouc duqv njoux aqv
 haaix dauh maiv sienx
 wuov dauh zuqc dingc zuiz
sienx nyei mienh yaac maaih tin hungh nyei qaqv haih zoux duqv naaiv deix mbuoqc horngh nyei sic
 ninh mbuo dengv yie nyei mbuox haih zunc mienv cuotv
 yaac haih gorngv ganh nyungc waac
se gorngv ninh mbuo nanv naang doqc fai hopv ndie laengc
 yaac maiv hoic ninh mbuo
 ninh mbuo oix dorh buoz maan baengc mienh nyei sin
 baengc ziouc longx mi aqv
ziouv yesu caux ninh mbuo gorngv liuz waac
 tin hungh dorh ninh faaux lungh mi aqv
 ninh ziouc zueiz jienv tin hungh nyei mbiaauc maengx
sai gorx mbuo cuotv mingh taux norm norm dorngx zunh doz
 ziouv yaac caux ninh mbuo juangc gong zoux
 bun ninh mbuo maaih qaqv zoux mbuoqc horngh nyei sic bun cing ninh mbuo zunh nyei doz za gengh zien nyei
