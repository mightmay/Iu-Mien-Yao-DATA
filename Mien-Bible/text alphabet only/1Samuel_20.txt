ndaawitv yiem laamaa zingh
 naayotv wuov biaux mingh lorz yo naa taan
 ndaawitv gorngv
yie zoux haaix nyungc fai
 yie dorngc haaix nyungc zuiz
 yie zoux haaix nyungc dorngc meih nyei die ninh cingx daaih oix zorqv yie nyei maengc
yo naa taan dau ninh
zungv maiv maaih
 meih maiv zuqc daic lorqc
 yie nyei die zoux haaix nyungc maiv gunv sic hlo fai faix
 maiv maaih yietc nyungc ninh maiv bun yie hiuv
 yie nyei die fungc bingx naaiv deix sic maiv mbuox yie
 daaix maiv zeiz hnangv naaic saah
mv baac ndaawitv aengx houv waac gorngv
meih nyei die za gengh hiuv duqv yie horpc meih nyei hnyouv haic
 ninh yiem hnyouv hnamv
  maiv dungx bun yo naa taan hiuv duqv naaiv deix sic
 nziex ninh hnyouv mun haic
  yie ziangv jienv ziangh jienv nyei ziouv  caux meih ganh nyei maengc zien zien nyei gorngv
 yie leih zuqc daic nyei jauv yietc mbiec hnangv
yo naa taan ziouc gorngv mbuox ndaawitv
meih hnangv haaix nor mbuox yie
 yie ziouc weic meih hnangv wuov nor zoux
ndaawitv ziouc mbuox yo naa taan
njang hnoi se saeng yietv hnoi
 yie oix zuqc caux hungh diex juangc dieh nyanc hnaangx
 mv baac tov bun yie mingh bingx jienv wuov lomc huaang taux saeng faam wuov hnoi lungh maanz hmuangx
se gorngv meih nyei die buatc yie maiv yiem naaic dieh nor
 tov meih tengx mbuox hungh diex
  ndaawitv tov yie bun ninh gaanv nzuonx ninh ganh nyei buonv mungv
 mbetc le hem mungv
 weic zuqc yiem wuov ninh nyei biauv zong mienh fongc horc hnyangx hnyangx ziec nyei ga naaiv
se gorngv hungh diex gorngv
  longx aqv
  yie
 meih nyei bou
 ziouc yiem longx
 mv baac se gorngv ninh qiex jiez nor
 meih ziouc hiuv duqv ninh ndongc haaix zungv oix hoic yie
weic naaiv tov meih zoux longx bun yie
 meih nyei bou
 weic zuqc meih caux yie dorng jienv ziouv   laengz jiez ngaengc waac mi aqv
 mv baac se gorngv yie zoux dorngc zuiz nor
 tov meih ganh daix yie
 weic haaix diuc dorh yie mingh bun meih nyei die daix
yo naa taan ziouc gorngv
maiv dungx bun maaih naaiv deix sic cuotv
 se gorngv yie hiuv duqv yie nyei die jiez hnyouv hoic meih
 yie fungc maiv gorngv mbuox meih
ndaawitv ziouc gorngv mbuox yo naa taan
se gorngv meih nyei die gorngv ciouv bun meih nor
 haaix dauh haih mbuox yie
yo naa taan dau ndaawitv
daaih maah
 mbuo mingh wuov lomc huaang
 ninh mbuo i dauh ziouc mingh lomc huaang aqv
yo naa taan gorngv mbuox ndaawitv
tov ziouv
  i saa laa en nyei tin hungh
 tengx zoux zorng zengx
 njang hnoi leih maiv go naaiv norm ziangh hoc
 fai taux da faam hnoi
 yie oix seix yie nyei die nyei hnyouv
 se gorngv maaih hnyouv zoux longx bun ndaawitv nor
 yie ziouc paaiv mienh mingh mbuox meih
mv baac se gorngv yie nyei die maaih hnyouv oix hoic meih nyei maengc
 yie yaac maiv bun meih hiuv
 maiv tengx meih baengh orn nyei biaux ndutv nor
 tov ziouv hniev hniev nyei dingc yie
 yo naa taan
 nyei zuiz
 tov ziouv  caux meih yiem
 hnangv zinh ndaangc caux yie nyei die yiem nor
se gorngv yie corc maaih maengc ziangh jienv
 tov meih hnangv ziouv  ziepc zuoqv nyei zoux longx bun yie maiv zuqc daic
ziouv  mietc nzengc yiem ndau beih meih nyei yietc zungv win wangv wuov zanc
 tov meih yietc liuz ziepc zuoqv nyei zoux longx bun yie nyei zeiv fun
yo naa taan ziouc caux ndaawitv
 liemh weic ninh nyei zeiv fun
 laengz jiez ngaengc waac
 yaac gorngv 
tov ziouv  jaauv win bun ndaawitv nyei yietc zungv win wangv
yo naa taan hnamv ndaawitv ziouc bun ndaawitv aengx laengz nzunc waac
 weic zuqc ninh hnamv ndaawitv
 ndongc hnamv ganh nyei maengc
yo naa taan aengx gorngv mbuox ndaawitv
njang hnoi se saeng yietv hnoi
 mienh ziouc buatc meih maiv yiem weic zuqc meih nyei eiv kungx
hnaang hnoi oix zuqc siepv siepv nyei njiec mingh taux meih zinh ndaangc bingx nyei dorngx
 yiem esen nyei la bieiv ga hlen zuov jienv
yie oix hungx jienv wuov norm la bieiv ga hlen buonv buo nzitv forng hnangv buonv mbaeqc nor
buonv liuz
 yie ziouc paaiv dauh dorn mingh yaac mbuox ninh
  mingh nzauz forng daaih maah
  se gorngv yie mbuox wuov dauh dorn
  mangc maah
 forng yiem naaiv bung
 nzauz daaih maah
  gunv daaih aqv
 weic zuqc yie ziangv jienv ziangh jienv nyei ziouv  laengz meih haih yiem duqv longx
 maiv maaih haaix nyungc sic
se gorngv yie mbuox wuov dauh dorn
  mangc maah
 forng yiem meih nyei wuov ndaangc maengx
  nor
 meih oix zuqc mingh aqv
 weic zuqc ziouv  paaiv meih mingh
hnangv naaic yie caux meih gorngv naaiv deix jauv louc
 tov ziouv  yiem yie mbuo mbu ndongx yietc liuz zoux zorng zengx
ndaawitv ziouc mingh bingx wuov lomc huaang
 taux saeng yietv hnoi
 hungh diex ziouc zueiz jienv dieh nyanc hnaangx
hungh diex zueiz jienv ninh yietc gau zueiz nyei dorngx nitv jienv njongc
 yo naa taan doix hmien zueiz
 apc ne zueiz saulo nyei ga hlen
 mv baac ndaawitv nyei dorngx kungx kungx wuov
wuov hnoi saulo maiv gorngv haaix nyungc weic zuqc ninh yiem hnyouv hnamv
nziex ndaawitv buangh zuqc sic
 daaix ninh maaih uix
 ninh ndongc haaix zungv maiv cing nzengc
mv baac da nyeic hnoi
 se saeng nyeic wuov hnoi
 ndaawitv nyei dorngx corc kungx nyei
 saulo ziouc naaic ninh nyei dorn
 yo naa taan
jetc si nyei dorn a hnoi caux ih hnoi weic haaix diuc maiv daaih nyanc hnaangx
yo naa taan dau saulo
ndaawitv qaqv tov yie bun ninh nzuonx mbetc le hem
ninh gorngv
  tov bun yie mingh
 weic zuqc yie nyei biauv zong mienh yiem wuov norm mungv fongc horc ziec
 yie nyei gorx mbuo heuc yie oix zuqc mingh
 se gorngv meih buatc horpc nor
 tov bun yie nzuonx mingh mangc yie nyei gorx mbuo
  weic naaiv ninh cingx daaih maiv duqv daaih caux hungh diex juangc dieh nyanc hnaangx
saulo ziouc qiex jiez
 haic yo naa taan
 saulo gorngv
meih naaic dauh mbienv hnyouv
 guv guaix m sieqv dorn nyei fu jueiv aah
 yie fungc maiv hiuv duqv meih ginv jetc si nyei dorn zoux bun meih ganh zuqc nyaiv
 bun meih ganh nyei maa zuqc baaic hmien
da faanh jetc si nyei dorn corc maaih maengc ziangh naaiv norm lungh ndiev nor
 meih ganh fai meih nyei guoqv maiv haih liepc duqv wuonv aqv
 ih zanc paaiv mienh mingh dorh ninh daaih yie naaiv
 ninh ndongc haaix zungv oix zuqc daic aqv
yo naa taan ziouc dau ninh nyei die
 saulo
ninh weic haaix diuc oix zuqc daix daic
 ninh zoux haaix nyungc
saulo ziouc biu ninh nyei cang mingh oix nzopv yo naa taan
 yo naa taan ziouc hiuv duqv ninh nyei die za gengh jiez hnyouv oix daix ndaawitv aqv
yo naa taan za gengh qiex jiez haic
 ziouc jiez sin daaih njiec dieh mi aqv
 saeng nyeic wuov hnoi maiv nyanc hnaangx aqv
 weic zuqc ninh nzauh haic ndaawitv
 yaac weic zuqc ninh nyei die ndongc naaic baaic ndaawitv nyei hmien
da nyeic ndorm
 yo naa taan cuotv mingh wuov lomc huaang
 ziux ninh caux ndaawitv dunx ziangx doic
 aengx maaih dauh dorn faix caux jienv ninh mingh
yo naa taan mbuox wuov dauh dorn
tiux mingh nzauz yie buonv mingh nyei forng oc
 wuov dauh dorn tiux mingh wuov zanc
 yo naa taan ziouc buonv nzitv forng mingh ndortv wuov dauh dorn nyei wuov ndaangc maengx
wuov dauh dorn mingh taux yo naa taan nyei forng ndortv nyei dorngx
 yo naa taan heuc jienv gorngv
forng maiv zeiz yiem meih nyei wuov ndaangc fai
yo naa taan aengx heuc jienv mbuox wuov dauh dorn
gaanv siepv siepv nyei mingh
 maiv dungx ngaih
 wuov dauh dorn ziouc nzauz forng daaih
 nzuonx ninh nyei ziouv wuov
mv baac wuov dauh dorn maiv hiuv duqv naaiv deix jauv louc
 kungx yo naa taan caux ndaawitv ganh hiuv hnangv
yo naa taan ziouc zorqv juang zinx caux forng bun wuov dauh dorn
 heuc ninh
nzuonx aqv
 dorh naaiv deix ga naaiv nzuonx wuov zingh aqv
wuov dauh dorn yietv mingh liuz
 ndaawitv ziouc yiem wuov norm la bieiv nyei naamh bung cuotv daaih yaac puoqv njiec hmien taux ndau baaix yo naa taan buo baaix
 ninh mbuo i dauh ziouc zom jaax yaac nyiemv mv baac ndaawitv nyiemv gauh camv
yo naa taan gorngv mbuox ndaawitv
gunv baengh orn nyei mingh aqv
 weic zuqc mbuo i dauh ziangv jienv ziouv  nyei mbuox laengz ngaengc waac gorngv
  tov ziouv  yiem meih caux yie mbu ndongx
 yaac yiem meih nyei zeiv fun caux yie nyei zeiv fun mbu ndongx
 yietc liuz zoux zorng zengx
 ndaawitv ziouc mingh mi aqv
 yo naa taan yaac nzuonx wuov zingh aqv
