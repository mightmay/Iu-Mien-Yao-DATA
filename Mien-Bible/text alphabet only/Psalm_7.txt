o ziouv
  yie nyei tin hungh aac
 meih se yie ndaauh kaux nyei dorngx
 tov njoux yie biaux ndutv zunc yie nyei mienh
 tov njoux yie cuotv daaih
nziex ninh mbuo hnangv sienh nor betv yie
 tor yie mingh yaac maiv maaih haaix dauh njoux
o ziouv
  yie nyei tin hungh aac
 se gorngv yie hnangv naaiv zoux
 se gorngv yie nyei buoz zoux dorngc haaix nyungc
se gorngv yie zoux waaic bun caux yie horpc nyei mienh
 fai luv yie nyei win wangv yaac maiv maaih gorn baengx
tov bun win wangv zunc zaaic yie
 zorqv yie nyei maengc caaiv njiec ndau
 bun yie nyei sin sei yiem nie mbung
  selaa
o ziouv aac
 tov meih qiex jiez jienv jiez daaih
 mborqv yie nyei ciouv haic nyei win wangv
 o yie nyei tin hungh aah
 tov tengx yie
 se meih ganh dingc ziangx siemv zuiz
tov bun maanc fingx gapv zunv weih gormx meih
 tov meih yiem gu nguaaic gunv ninh mbuo
ziouv  siemv maanc fingx
 o ziouv aac
 tov ziux yie zoux horpc nyei caux yie hnyouv zingx nyei siemv yie
meih se zoux horpc nyei tin hungh
 meih zaah mienh nyei hnyouv caux eix
 tov bun zoux orqv nyei mienh nyei jauv dangx
 yaac liepc kuv mienh wuonv
tin hungh se yie nyei torngv baaih beu jienv yie
 ninh njoux hnyouv zaqc nyei mienh
tin hungh se baengh fim nyei siemv zuiz jien
 tin hungh yaac hnoi hnoi dingc orqv mienh nyei zuiz
se gorngv haaix dauh maiv goiv hnyouv
 tin hungh oix nzioux laic ninh nyei nzuqc ndaauv
 yaac liuc leiz ziangx juang zinx
ninh mbenc ziangx daix mienh nyei wuoqc ginc
 liuc leiz ninh maaih douz nyei forng cang
orqv mienh kungx hnamv cuotv orqv sic
 maaih orqv nyei sic yiem hnyouv beiv mienh maaih gu nguaaz
 yungz cuotv daaih benx gorngv baeqc nduov mienh nyei sic hnangv
ninh wetv ziangx kuotv
 wetv ndo nyei
 ninh ganh yaac ndortv njiec ninh ganh wetv nyei kuotv
ninh zoux nyei waaic sic daaux nzuonx daaih hoic ninh ganh
 ninh zoux doqc nyei sic kungx ndortv zuqc ninh ganh hnangv
yie oix dor ziec ziouv weic zuqc ninh baengh fim nyei
 yie oix baaux nzung ceng ziouv
 yiem hlang jiex wuov dauh
 nyei mengh
