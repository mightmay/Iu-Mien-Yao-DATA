ziouv  gorngv mbuox mose
paaiv deix mienh mingh zaah kaa naa an deic bung
 dongh yie oix ceix bun i saa laa en mienh nyei deic bung
 ziux ong taaix liepc daaih nyei fingx
 oix zuqc yietc fingx paaiv dauh wuov fingx nyei bieiv zeiv
mose ziux ziouv  nyei waac paaiv ninh mbuo cuotv baalaan deic bung huaang
 ninh mbuo yietc zungv zoux i saa laa en mienh nyei bieiv zeiv
naaiv se ninh mbuo nyei mbuox
 lu mben fingx sakc ge nyei dorn
 sam mu waa
si me on fingx holi nyei dorn
 saafatv
yu ndaa fingx ye fun ne nyei dorn
 kaalepv
itc saax kaa fingx yosepv nyei dorn
 i gaan
e faa im fingx nun nyei dorn
 ho se yaa
mben yaa min fingx laafu nyei dorn
 banti
se mbu lun fingx so ndi nyei dorn
 gatc ndien
maa natv se fingx susi nyei dorn
 gatc ndi
ndaan fingx ge man li nyei dorn
 am mi en
aa se fingx mi kaa en nyei dorn
 setu
napv taa li fingx wopv si nyei dorn
 naa mbi
gaatc fingx maaki nyei dorn
 ge u en
naaiv se mose paaiv mingh zaah deic bung wuov deix mienh nyei mbuox
mose tiuv nun nyei dorn
 ho se yaa
 nyei mbuox benx yo su waa
mose ziouc paaiv ninh mbuo mingh zaah kaa naa an deic bung
 mbuox ninh mbuo
oix zuqc yangh baqv bung mingh bieqc negepc
 gan mbong aiv nyei dorngx mingh
zaah mangc gaax
 wuov norm deic bung hnangv haaix nor
 mangc gaax
 yiem naaic nyei mienh henv fai maiv henv
 camv fai zoqc
mangc gaax
 ninh mbuo yiem nyei dorngx yaauc fai maiv yaauc
 ninh mbuo yiem nyei zingh hnangv haaix nor
 maaih zingh laatc fai maiv maaih
mangc gaax
 wuov deix ndau hnangv haaix nor
 jaic fai junc
 maaih ndiangx fai maiv maaih
 yaac oix zuqc zoux daamv hlo nyei
 dorh deix wuov norm deic bung nyei biouv nzuonx
wuov zanc doix zuqc daauh torngx a ngunc biouv zuoqc
wuov deix mienh ziouc yangh baqv bung maengx
 yiem sin deic bung huaang naamh bung
 zaah toux taux le hopc
 nitv bieqc haamatv zingh wuov diuh jauv
ninh mbuo yangh negepc
 mingh taux he mbo lon
 dongh aanaakv nyei zeiv fun
 aa hi maan
 sesai caux tanmai yiem nyei dorngx
he mbo lon zingh liepc ndaangc yiem i yipv deic bung nyei so an zingh siec hnyangx
taux etc ko horngz
 ninh mbuo hngaqv diuh a ngunc hmei nyei nquaah
 maaih yietc joih biouv
 i dauh mienh longc ndiangx cunx jienv ndaam
 ninh mbuo aengx gaeqv deix ziqc liouh biouv caux ngongh nyorx biouv dorh nzuonx
wuov norm dorngx ninh mbuo cuotv mbuox heuc etc ko
 weic zuqc i saa laa en mienh yiem naaic hngaqv wuov joih a ngunc biouv
jiex liuz feix ziepc hnoi
 zaah deic bung nyei mienh ziouc nzuonx daaih
nzuonx taux mose caux aalon caux i saa laa en nyei zuangx mienh yiem baalaan deic bung huaang
 kaa ndetc wuov
 ninh mbuo gorngv nzengc ninh mbuo zaah deic bung nyei jauv louc bun zuangx mienh muangx
 yaac bun ninh mbuo mangc ninh mbuo gaeqv daaih nyei biouv
ninh mbuo hnangv naaiv nor gorngv mbuox mose
yie mbuo mingh taux meih paaiv yie mbuo mingh nyei deic bung
 ndau touv za gengh
 longx haic
 nyiemz haic
 naaiv se wuov norm deic bung nyei biouv
mv baac yiem naaic nyei mienh henv haic
 ninh mbuo nyei zingh hlo haic
 maaih zingh laatc weih jienv
 yiem naaic yie mbuo zungv duqv buatc aanaakv nyei zeiv fun
aa maa lekv mienh yiem negepc
 hitv tai mienh
 ye mbutc mienh caux aa mo lai mienh yiem mbong zaangc
 kaa naa an mienh yiem nitv koiv yaac yiem jor ndaen ndaaih hlen
kaalepv heuc yiem mose nyei nza hmien nyei zuangx mienh sekv nzengc ziouc gorngv
mbuo horpc zuqc ih zanc mingh caangv wuov norm deic bung aqv
 mbuo za gengh haih mborqv duqv hingh ninh mbuo nyei
mv baac caux ninh mingh zaah deic bung nyei mienh gorngv
mbuo maiv maaih banh zeic mborqv wuov deix mienh weic zuqc ninh mbuo gauh henv mbuo
ninh mbuo ziouc gorngv doqc ninh mbuo zaah liuz wuov norm deic bung nyei jauv louc
 bun naaiv deix waac sing buangv i saa laa en nyei zuangx mienh
 ninh mbuo gorngv
yie mbuo zaah wuov norm deic bung haih nyanc mienh nyei
 yiem naaic nyei zuangx mienh yaac hlo haic
 hlang haic
yiem naaic yie mbuo duqv buatc nefin mienh
aanaakv mienh se nefin mienh nyei zeiv fun
 mangc mbuo ganh nor
 se lomh jopv nyeic hnangv
 ei ninh mbuo nyei m zing mangc mbuo
 daaix buatc mbuo lomh jopv nyeic fih hnangv nyei
