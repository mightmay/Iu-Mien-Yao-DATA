ziouv  gorngv mbuox yo su waa
maiv dungx gamh nziex
 yaac maiv dungx hnyouv huaang
 gunv dorh yietc zungv baeng caux jienv meih faaux ai zingh mingh aqv
 mangc maah
 yie zungv zorqv ai zingh nyei hungh caux ninh nyei baeqc fingx
 ninh nyei zingh caux ninh nyei deic bung jiu bun meih
meih oix zuqc zoux bun ai zingh caux wuov norm zingh nyei hungh hnangv meih zoux bun ye li ko zingh caux zingh nyei hungh diex nor
 mv baac meih mbuo caangv duqv daaih nyei ga naaiv caux saeng kuv meih mbuo ganh gunv longc aqv
 meih mbuo liuc leiz mborqv jaax oix zuqc bingx jienv zingh nqa haav maengx zuov
yo su waa caux yietc zungv mborqv jaax nyei baeng ziouc mingh ai zingh
 ninh ginv duqv buo waanc dauh mborqv jaax henv nyei baeng
 bun ninh mbuo lungh muonz zanc cuotv jauv mingh
yo su waa paaiv ninh mbuo
mangc maah
 meih mbuo mingh bingx jienv zingh nqa haav maengx
 maiv dungx leih zingh go cung
 dauh dauh mienh oix zuqc mbenc ziangx zuov jienv
yie ganh aengx caux yie yiem nyei yietc zungv baeqc fingx ziouc hungx jienv zingh mingh
 wuov zanc zingh nyei mienh ziouc cuotv daaih caux yie mbuo mborqv jaax hnangv zinh ndaangc wuov nzunc nor
 yie mbuo ziouc tuix cuotv daaux nqaang biaux ninh mbuo
ninh mbuo ziouc cuotv daaih zunc yie mbuo taux yie mbuo nduov ninh mbuo leih zingh go
 weic zuqc ninh mbuo oix gorngv
  naaiv deix zuangx mienh aengx biaux mbuo hnangv zinh ndaangc wuov nzunc nor
  hnangv naaic yie mbuo ziouc biaux jienv ninh mbuo mingh
meih mbuo yiem bingx jienv nyei dorngx cuotv daaih caangv wuov norm zingh
 weic zuqc ziouv
  meih mbuo nyei tin hungh zungv zorqv naaiv norm zingh jiu bun yiem meih mbuo nyei buoz ndiev
meih mbuo caangv duqv zingh daaih wuov zanc
 oix zuqc longc douz buov zingh ei ziouv  nyei waac zoux
 naaiv se yie paaiv meih mbuo mi aqv
yo su waa ziouc heuc ninh mbuo mingh aqv
 ninh mbuo ziouc mingh ninh mbuo oix zuqc bingx jienv zuov nyei dorngx
 yiem mbetc en zingh caux ai zingh nyei mbu ndongx
 ai zingh nyei fai bung maengx
 mv baac wuov muonz yo su waa caux baeqc fingx yiem wuov ciangv
lungh ndorm nziouv nyei yo  su waa jiez sin daaih ziouc dimv ninh nyei baeng
 ninh caux i saa laa en mienh nyei bieiv zeiv mingh ndaangc dorh baeng faaux ai zingh
yo su waa dorh jienv caux ninh mingh wuov deix baeng hungx jienv ai zingh mingh taux fatv deix
 yiem zingh nyei nza hmien maengx
 ziouc liepc ciangv yiem zingh nyei baqv bung
 maaih norm horngz nqaeqv jienv ninh mbuo caux ai zingh mbu ndongx
yo su waa aengx dorh leih maiv go biaa cin dauh baeng
 bun ninh mbuo mingh bingx jienv mbetc en caux ai zingh mbu ndongx
 yiem ai zingh nyei fai bung maengx
ninh mbuo ziouc bun baeng yiem paaiv ziangx nyei dorngx
 dongh camv jiex wuov deix baeng yiem zingh nyei baqv bung
 aengx maaih bingx jienv zingh nyei fai bung wuov deix baeng
 dongh naaic muonz yo su waa yiem wuov horngz
ai zingh nyei hungh diex buatc hnangv naaic
 ninh lungh ndorm nziouv nyei gaanv jienv dorh zingh nyei yietc zungv baeng siepv siepv nyei cuotv mingh taux aa laa mbaa horngz aengx yiem zinh ndaangc mborqv jaax nyei dorngx caux i saa laa en mienh mborqv jaax
 mv baac ninh maiv hiuv duqv maaih baeng bingx jienv zingh nqa haav maengx daaih mborqv ninh mbuo
yo su waa caux i saa laa en mienh nyei zuangx baeng ziouc duqv eix zoux hnangv zuqc suei nor
 biaux ai zingh nyei mienh yaac hungx jienv deic bung huaang mingh
zingh gu nyuoz nyei yietc zungv m jangc dorn ziouc heuc nzoih cuotv daaih zunc i saa laa en mienh
 ninh mbuo zunc yo su waa wuov zanc
 ninh mbuo gunv zunc gunv leih zingh go
ai zingh caux mbetc en zingh maiv zengc yietc dauh m jangc dorn maiv cuotv mingh zunc i saa laa en mienh
 ninh mbuo koi nqoi zingh
 guangc jienv mingh
 zunc i saa laa en mienh
ziouv  gorngv mbuox yo su waa
sung yiem meih nyei buoz wuov diuh cang cuotv hungx mingh ai zingh
 weic zuqc yie oix zorqv wuov norm zingh jiu bun meih
 yo su waa ziouc sung yiem ninh nyei buoz wuov diuh cang cuotv hungx jienv ai zingh
yo su waa yietv sung ninh nyei buoz
 bingx jienv wuov deix baeng ziouc cuotv daaih baeng zaqc tiux bieqc zingh
 caangv duqv wuov norm zingh mi aqv
 ninh mbuo ziouc siepv siepv nyei buov ai zingh
ai zingh nyei mienh huin nzuonx mangc
 buatc douz sioux cutv cutv nyei yiem zingh faaux gu nguaaic lungh
 ninh mbuo ziouc lorz maiv duqv jauv biaux mingh naaiv bung fai wuov bung
 weic zuqc dongh biaux mingh deic bung huaang wuov deix i saa laa en mienh daaux nqaang daaih caux zunc ninh mbuo wuov deix mborqv jaax
yo su waa caux i saa laa en nyei zuangx mienh buatc bingx jienv wuov deix baeng caangv duqv zingh mi aqv
 yaac buatc douz sioux yiem zingh faaux
 ninh mbuo ziouc daaux sin daaih daix ai zingh nyei mienh
dongh bingx jienv caangv zingh wuov deix baeng yaac cuotv zingh daaih caux ai zingh nyei mienh mborqv jaax
 ai zingh nyei mienh ziouc zuqc yiem i bung i saa laa en baeng mbu ndongx
 naaiv bung yaac maaih
 wuov bung yaac maaih
 i saa laa en baeng daix ninh mbuo
 maiv maaih yietc dauh biaux duqv ndutv fai cuotv singx maengc
mv baac ai zingh nyei hungh ninh mbuo zorqv nangh dorh mingh bun yo su waa
i saa laa en baeng yiem lomc huaang caux deic bung huaang daix nzengc zunc ninh mbuo wuov deix ai zingh nyei m jangc dorn
 maiv zengc yietc dauh maiv zuqc nzuqc ndaauv daix
 nqa haav i saa laa en mienh aengx nzuonx ai zingh mingh longc nzuqc ndaauv daix nzengc zingh gu nyuoz nyei mienh
dongh wuov hnoi zuqc daix daic nyei mienh
 liemh m jangc
 m sieqv
 maaih yietc waanc i cin dauh
 se ai zingh nyei yietc zungv mienh
weic zuqc yo su waa nyei buoz nanv jienv cang sung jienv
 ninh maiv hluotv nzuonx
 zuov taux ninh daix nzengc ai zingh nyei yietc zungv mienh
mv baac i saa laa en mienh zorqv wuov norm zingh nyei saeng kuv caux caangv duqv daaih nyei ga naaiv benx ninh mbuo ganh nyei buonc
 ziux ziouv paaiv yo su waa nyei waac
hnangv naaic
 yo su waa ziouc buov qui ai zingh
 zoux bun wuov norm zingh benx zingh huaang
 yietc liuz ndui jienv taux ih jaax hnoi
ninh zorqv ai zingh nyei hungh diex ndiux jienv ndiangx taux hmuangx
 mba hnoi muotv nyei ziangh hoc
 yo su waa paaiv baeng mingh zorqv hungh nyei sei yiem ndiangx njiec daaih dorh mingh guangc jienv zingh gaengh ndaangc
 ninh mbuo yaac zorqv la bieiv ndui ndapv jienv sei benx yietc domh ndui
 naaiv ndui la bieiv corc yiem taux ih jaax hnoi
yo su waa yiem e mbaan mbong ceix norm ziec dorngh weic ziouv
  i saa laa en mienh nyei tin hungh
ziux ziouv nyei bou
 mose
 paaiv ziangx i saa laa en mienh nyei waac
 ninh mbuo ceix daaih ziux mose nyei leiz latc sou fiev jienv se
ceix ziec dorngh oix zuqc longc maiv zorc jiex nyei la bieiv
 se maiv longc hlieqv jaa sic zuqc fai ndingh jiex nyei la bieiv
 ceix ziangx
 ninh mbuo zorqv buov ziec nyei ga naaiv caux ziec weic jiu tong nyei ga naaiv fongc horc ziec bun ziouv
yo su waa yiem wuov dorng jienv i saa laa en mienh zorqv mose fiev nyei leiz latc fiev jienv la bieiv
i saa laa en nyei zuangx mienh
 maiv gunv buonv deic mienh fai yiem ninh mbuo mbu ndongx nyei ganh fingx mienh
 caux mienh gox
 caux zoux hlo nyei jien
 caux siemv zuiz jien
 souv jienv ziouv  nyei laengz ngaengc waac faang i bung ga hlen
 yiem gaeng laengz ngaengc waac faang nyei lewi sai mienh nyei nza hmien
 i saa laa en mienh yietc buonc souv jienv ge li sim mbong nza hmien maengx
 yietc buonc souv e mbaan mbong nza hmien maengx
 hnangv ziouv  nyei bou
 mose
 zinh ndaangc paaiv ziangx ninh mbuo weic buang waac bun i saa laa en mienh
nqa haav yo su waa doqc leiz latc nyei yietc zungv waac
 liemh buang nyei waac caux zioux nyei waac
 ziux fiev jienv leiz latc sou
mose hatc nyei yietc zungv waac maiv maaih yietc joux yo su waa maiv dorng jienv doqc bun yietc zunv gapv zunv nyei i saa laa en mienh
 liemh m sieqv dorn caux fu jueiv aengx caux yiem ninh mbuo mbu ndongx nyei ganh fingx mienh muangx
