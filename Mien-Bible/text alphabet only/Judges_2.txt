ziouv nyei fin mienh yiem gin gaan mingh taux mbokim
 ninh gorngv mbuox i saa laa en mienh
yie dorh meih mbuo yiem i yipv cuotv daaih
 yaac dorh meih mbuo bieqc dongh yie caux meih mbuo nyei ong taaix houv jienv laengz nyei deic bung
 yie gorngv
  yie zungv maiv guangc dongh yie caux meih mbuo liepc jiex nyei ngaengc waac
meih mbuo maiv dungx caux naaiv norm deic bung nyei mienh liepc ngaengc waac
 meih mbuo yaac oix zuqc caeqv guangc ninh mbuo nyei ziec dorngh
  mv baac meih mbuo maiv muangx yie hatc nyei waac
 meih mbuo weic haaix diuc hnangv naaiv nor zoux
weic naaiv
 yie maiv zunc ninh mbuo yiem meih mbuo nyei wuov ndaangc maengx cuotv
 yie liouh ninh mbuo zoux meih mbuo nyei win wangv hoic meih mbuo
 ninh mbuo nyei zienh yaac oix benx koux hlopv meih mbuo
ziouv nyei fin mienh gorngv naaiv deix waac mbuox liuz i saa laa en nyei zuangx mienh
 baeqc fingx ziouc mbiouh mbiouh nyei nyiemv
ninh mbuo yaac cuotv wuov norm dorngx nyei mbuox heuc mbokim
 ninh mbuo yiem wuov zorqv ga naaiv fongc horc ziec bun ziouv
yo su waa heuc i saa laa en baeqc fingx bun nzaanx liuz
 gorqv mienh ziouc mingh yiem jienv gorqv mienh nzaeng daaih benx ganh nzipc nyei buonc ndau
yiem yo su waa nyei seix zeiv baeqc fingx fu sux ziouv
 ziangh gauh lauh yo su waa wuov deix mienh gox
 dongh duqv buatc ziouv weic i saa laa en mienh zoux hlo haic nyei sic wuov deix
 corc yiem nyei ziangh hoc
 baeqc fingx fu sux ziouv
ziouv  nyei bou
 nun nyei dorn
 yo su waa
 duqv yietc baeqv lengh ziepc hnyangx wuov zanc
 ninh guei seix mi aqv
i saa laa en mienh dorh ninh mingh zangx jienv ninh ganh nzipc nyei buonc ndau
 timnaatv heletv zingh
 e faa im nyei mbong aiv dorngx
 se yiem gaa atc mbong nyei baqv bung maengx
naaiv doic mienh guei seix nzengc mi aqv
 nqa haav aengx maaih doic mienh cuotv daaih
 ninh mbuo maiv hiuv duqv ziouv
 yaac maiv hiuv duqv ninh weic i saa laa en zoux nyei sic
hoz daaih ziux ziouv mangc
 i saa laa en mienh zoux waaic sic fu sux mbaa an zienh
ninh mbuo guangc ziouv
  ninh mbuo nyei ong taaix nyei tin hungh
 dongh dorh ninh mbuo yiem i yipv cuotv daaih wuov dauh
 ninh mbuo mingh gan nyiec nyei zienh
 dongh yiem weih gormx ninh mbuo wuov deix mienh nyei zienh
 ninh mbuo yaac baaix wuov deix zienh ziouc cuoqv ziouv qiex jiez haic
ninh mbuo guangc ziouv
  mingh fu sux mbaa an zienh caux atc taa lotv zienh
weic naaiv ziouv  nouz haic i saa laa en mienh
 ninh ziouc zorqv ninh mbuo jiu bun yiem luv mienh wuov deix mienh nyei buoz ndiev
 zuqc ninh mbuo luv
 ninh aengx zorqv ninh mbuo jiu bun yiem weih gormx wuov deix win wangv nyei buoz ndiev
 ninh mbuo ziouc maiv haih noic maiv duqv naaiv deix win wangv
ninh mbuo haaix zanc cuotv mingh mborqv jaax
 ziouv  nyei buoz zatv jienv bun ninh mbuo zuqc ciouv
 hnangv ziouv caux ninh mbuo gorngv nyei waac yaac hnangv ziouv houv jienv gorngv mbuox ninh mbuo nor
 ninh mbuo za gengh zuqc kouv aqv
ziouv liepc domh jien daaih weic njoux ninh mbuo biaux ndutv luv ninh mbuo wuov deix mienh nyei buoz ndiev
mv baac i saa laa en mienh maiv kangv muangx ninh mbuo nyei domh jien nyei waac
 ninh mbuo maaih hieh hnyouv mingh zaangc
 mingh baaix nyiec nyei zienh
 ninh mbuo siepv siepv nyei leih nqoi ninh mbuo nyei ong taaix yangh nyei jauv
 ninh mbuo maiv hnangv ninh mbuo nyei ong taaix muangx ziouv  nyei waac
ziouv haaix zanc weic ninh mbuo liepc domh jien
 ninh yaac caux domh jien yiem
 da faanh domh jien corc ziangh jienv nyei ziangh hoc
 ziouv njoux ninh mbuo biaux ndutv win wangv nyei buoz ndiev
 weic zuqc ninh mbuo zuqc zeix
 siouc kouv
 njunh nyei qiex
 bun ziouv  korv lienh ninh mbuo
mv baac domh jien guei seix liuz
 baeqc fingx aengx daaux nqaang mingh zoux waaic sic zungv gauh camv jiex ninh mbuo nyei ong taaix
 ninh mbuo mingh gan yaac fu sux
 baaix nyiec nyei zienh
 ninh mbuo maiv guangc ninh mbuo zoux jiex orqv sic fai hnyouv ngaengc nyei jauv
hnangv naaic ziouv  qiex jiez haic i saa laa en mienh
 ninh gorngv
naaiv fingx mienh ngaengc jienv yie caux ninh mbuo nyei ong taaix laengz nyei ngaengc waac
 yaac maiv muangx yie nyei waac
weic naaiv
 yo su waa guei seix nyei ziangh hoc zengc njiec nyei fingx yie zungv maiv zunc cuotv ninh mbuo nyei wuov ndaangc maengx
weic zuqc yie oix longc wuov deix fingx seix i saa laa en mienh
 mangc gaax ninh mbuo ei jienv ziouv  nyei jauv yangh yaac gan jienv mingh hnangv ninh mbuo nyei ong taaix yangh nyei fai
hnangv naaic ziouv  liouh njiec naaiv deix fingx fingx mienh yiem naaiv norm deic bung
 maiv siepv siepv nyei zunc ninh mbuo cuotv
 yaac maiv jiu bun yiem yo su waa nyei buoz ndiev
