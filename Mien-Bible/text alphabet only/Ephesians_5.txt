weic zuqc meih mbuo zoux tin hungh hnamv haic nyei naamh nyouz oix zuqc zuotc ninh nyei nyungc zoux
meih mbuo zoux nyungc nyungc sic oix zuqc hnamv mienh hnangv giduc hnamv mbuo
 weic mbuo siev maengc
 hnangv zorqv ndaang nyei ga naaiv fongc horc ziec bun tin hungh nor
meih mbuo zoux tin hungh nyei mienh ziouc yiem meih mbuo mbu ndongx maiv dungx zoux
 liemh maiv dungx gorngv taux buangh liouh nyei sic
 fai maiv cing nzengc nyei sic
 fai mauv ga naaiv nyei sic
meih mbuo yaac maiv horpc zuqc kuanv tien gorngv waac zaanc
 fai waac cou fai haaix nyungc pa li pa laaix nyei waac
 horpc zuqc gorngv waac laengz zingh tin hungh gauh longx
meih mbuo oix zuqc hiuv dingc
 haaix dauh zoux buangh liouh nyei sic
 fai zoux maiv cing nzengc nyei sic
 fai mauv ga naaiv
weic zuqc mauv ga naaiv se dorngx baaix miuc fangx
 wuov dauh zungv maiv maaih buonc yiem giduc caux tin hungh nyei guoqv
maiv dungx bun haaix dauh longc kungx waac nduov meih mbuo
 se laaix naaiv nyungc sic tin hungh nouz haic
 maiv muangx ninh nyei waac wuov deix mienh
weic naaiv
 maiv dungx caux naaiv nyungc mienh zoux doic
zinh ndaangc meih mbuo yiem hmuangx mv baac ih zanc meih mbuo sienx ziouv meih mbuo ziouc yiem njang gu nyuoz
 hnangv naaic
 meih mbuo oix zuqc zoux puix yiem njang nyei mienh
weic zuqc yiem njang cuotv nyei se nyungc nyungc longx nyei
 horpc nyei
 caux zien nyei sic hnangv
meih mbuo oix zuqc samx mangc gaax haih zoux haaix nyungc weic bun ziouv a hneiv
maiv dungx caux yiem hmuangx nyei mienh zoux ninh mbuo maiv lamh longc nyei sic
 daaux nzuonx oix zuqc bun naaiv deix sic cuotv yaangh daaih
weic zuqc liemh gorngv taux ninh mbuo bingx jienv zoux nyei sic zungv nyaiv haic aqv
njang ziux jienv haaix nyungc
 wuov nyungc ziouc buatc duqv zien
weic zuqc njang ziux haaix nyungc
 wuov nyungc ziouc njang aqv
 weic naaiv maaih joux waac gorngv
m njormh nyei mienh aah
 nyie daaih maah
 daic mingh nyei mienh nangh daaih maah
 giduc ziouc ziux jienv njang meih
hnangv naaic
 meih mbuo yiem seix zaangc oix zuqc faix fim meih mbuo hnangv haaix nor yiem
 maiv dungx hnangv mienh hngongx mienh
 oix zuqc hnangv cong mengh nyei mienh wuov nor
oix zuqc longc duqv horpc ziangh hoc
 weic zuqc ih zanc nyei nyutc zeiv se orqv haic
maiv dungx zoux mienh hngongx mienh
 oix zuqc mengh baeqc ziouv nyei za eix hnangv haaix nor
maiv dungx hopv diuv nquin
 diuv se bun mienh zoux waaic sic
 daaux nzuonx oix zuqc bun singx lingh yiem buangv hnyouv
oix zuqc longc singx nzung
 ceng tin hungh nyei nzung
 caux singx lingh bun mienh benx cuotv nyei nzung
 laanh caux laanh gorngv
 yaac oix zuqc longc hnyouv baaux nzung ceng ziouv
yaac oix zuqc dengv mbuo ziouv yesu giduc nyei mbuox zanc zanc weic maanc sic laengz zingh zaangc diex tin hungh
meih mbuo oix zuqc laanh mbuoqc laanh weic zuqc meih mbuo lomh nzoih taaih giduc
meih mbuo zoux auv nyei mienh aah
 meih mbuo oix zuqc mbuoqc ganh nyei nqox hnangv meih mbuo mbuoqc ziouv yesu wuov nor
weic zuqc nqox zoux auv nyei m nqorngv hnangv giduc zoux jiu baang nyei m nqorngv wuov nor
 jiu baang zoux giduc nyei sin
 giduc yaac zoux jiu baang nyei njoux ziouv
jiu baang hnangv haaix nor mbuoqc giduc
 auv yaac oix zuqc hnangv wuov nor yiem maanc sic mbuoqc ninh nyei nqox
zoux nqox nyei mienh aah
 oix zuqc hnamv ganh nyei auv hnangv giduc hnamv jiu baang
 yaac weic jiu baang siev ninh nyei maengc
weic bun jiu baang cing nzengc daaih
 ninh longc wuom yaac longc ninh nyei doz nzaaux jiu baang
weic zorqv jiu baang fungx bun ninh ganh
 benx njang laangc nyei jiu baang
 maiv laih hlopv
 maiv nyauc
 maiv waaic fangx
 mv baac cing nzengc nyei
 maiv lamh daanh dorngx nyei jiu baang
fih hnangv nyei
 nqox oix zuqc hnamv ganh nyei auv hnangv hnamv ganh nyei sin nor
 haaix dauh hnamv ganh nyei auv ziouc hnamv ninh ganh aqv
maiv maaih haaix dauh nzorng ganh nyei sin
 zungv uix longx yaac goux jienv hnangv giduc goux jiu baang wuov nor
weic zuqc mbuo dauh dauh zoux giduc nyei sin nyei yietc nyungc
hnangv ging sou fiev jienv gorngv naaiv joux waac
weic naaiv m jangc dorn dorng jaa
 leih ninh nyei diex maac
 caux jienv ninh nyei auv benx yietc dauh mi aqv
yiem naaiv deix waac gu nyuoz maaih diuh hlo haic nyei zien leiz ih zanc mbiaangx yaangh cuotv daaih aqv
 ei yie ganh mengh baeqc nor
 naaiv deix waac gorngv zuqc giduc caux jiu baang
mv baac naaiv deix waac yaac gorngv zuqc meih mbuo
 meih mbuo dauh dauh zoux nqox nyei mienh oix zuqc hnamv ganh nyei auv hnangv hnamv ganh nor
 auv yaac oix zuqc taaih ganh nyei nqox
