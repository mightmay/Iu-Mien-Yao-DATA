ziouv hnangv naaiv gorngv
meih mingh maaiz nanv nie zaangc nyei yietc norm nie ha louh aengx dorh deix baeqc fingx nyei mienh gox caux deix gox nyei sai mienh
mingh taux mben hinnom horngz yiem nie mor huv nyei gaengh doix ngaanc
 yiem wuov zunh yie mbuox meih naaiv deix waac
oix zuqc gorngv
  yu ndaa nyei hungh caux yiem ye lu saa lem nyei baeqc fingx aah
 oix zuqc muangx ziouv nyei waac
 nernh jiex nyei ziouv
 i saa laa en nyei tin hungh
 hnangv naaiv gorngv
yie oix bun ciouv haic nyei zeqc naanc taux naaiv norm dorngx
 da faanh muangx haiz naaiv deix sic nyei mienh
 m normh ziouc nqingx nzengc
weic zuqc baeqc fingx guangc yie
 ninh mbuo yiem naaiv norm dorngx buov hung gengx nyiec nyei zienh
 dongh ninh mbuo ganh caux ninh mbuo nyei ong taaix caux yu ndaa nyei hungh maiv haiz jiex nyei zienh
 ziouc bun naaiv norm dorngx maaih uix
 ninh mbuo yaac bun maiv zoux dorngc nyei mienh nyei nziaamv buangv nzengc naaiv norm dorngx
ninh aengx weic mbaa an zienh zoux hlang nyei dorngx
 weic zorqv ninh mbuo nyei fu jueiv zoux fongc horc buov ziec nyei ga naaiv bun mbaa an zienh
 yaac maiv zeiz yie paaiv fai heuc ninh mbuo zoux
 yie liemh maiv hnamv taux
ziouv gorngv
  weic naaiv
 hnoi nyieqc oix taux
 naaiv norm dorngx maiv heuc tofetv fai mben hinnom horngz
 zungv oix heuc daix daic nyei horngz
+ yiem naaiv norm dorngx yie oix bun yu ndaa mienh caux ye lu saa lem mienh daav nyei za eix ndortv mi aqv
 yie oix bun ninh mbuo nyei mienh yiem win wangv nyei nza hmien zuqc nzuqc ndaauv daix
 yaac bun zuqc yiem hoic ninh mbuo nyei maengc wuov deix nyei buoz ndiev
 yie oix zorqv ninh mbuo nyei sei benx ndaamv lungh nyei norqc caux ga ndiev ndau nyei hieh zoih nyei nyanc hopv
yie oix bun naaiv norm zingh benx gamh nziex nyei dorngx yaac benx mienh huotv nyei ga naaiv
 laaix naaiv norm zingh zuqc nyei yietc zungv zeqc naanc
 da faanh jiex jauv nyei mienh gengh
 gamh nziex haic yaac huotv
win wangv caux oix hoic maengc wuov deix weih jienv zingh
 bun ninh mbuo zuqc kouv nyei ziangh hoc
 yie oix bun gorqv mienh nyanc gorqv mienh nyei dorn sieqv nyei orv caux ninh mbuo nyei juangc laangz mienh nyei orv
meih oix zuqc dorng jienv caux meih mingh wuov deix mienh mborqv wuov norm nie ha louh huv
yaac gorngv mbuox ninh mbuo
  nernh jiex nyei ziouv  hnangv naaiv gorngv
hnangv yie mborqv nanv nie zaangc nyei nie ha louh huv
 yie oix mborqv naaiv deix mienh caux naaiv norm zingh huv nzengc
 yietc liuz maiv haih aengx zorc
 mienh oix zuqc yiem tofetv biopv sei
 weic zuqc maiv maaih ganh norm dorngx biopv
ziouv gorngv
yie oix hnangv naaiv zoux bun naaiv norm dorngx caux yiem naaiv norm dorngx nyei mienh
 bun naaiv norm zingh hnangv tofetv
ye lu saa lem nyei biauv caux yu ndaa nyei zuangx hungh yietc zungv hungh dinc
 se da faanh yiem haaix norm biauv nyei biauv ngorh maaih mienh buov hung bun lungh zaangc nyei nyungc nyungc hleix
 fai ciev ziec bun nyiec nyei zienh
 zungv zuqc maaih uix hnangv tofetv nor
ye le mi ziouc yiem tofetv
 dongh ziouv  paaiv ninh mingh douc waac nyei dorngx nzuonx
 ninh yaac souv jienv zaangc ziouv nyei biauv laatc gu nyuoz gorngv mbuox zuangx baeqc fingx
nernh jiex nyei ziouv
  i saa laa en nyei tin hungh
 hnangv naaiv gorngv
  mangc maah
 yie oix bun naaiv norm zingh caux weih gormx nyei yietc zungv fiuv laangz zuqc ziux yie gorngv nyei yietc zungv zeqc naanc
 weic zuqc ninh mbuo hnyouv ngaengc
 maiv kangv muangx yie nyei waac
