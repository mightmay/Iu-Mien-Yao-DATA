ziouv nyei singx lingh bouh yie faaux
 dorh yie mingh taux zaangc ziouv nyei biauv nyei dong bung gaengh
 se huin mingh dong bung wuov dauh gaengh
 bieqc gaengh wuov norm dorngx maaih nyic ziepc hmz laanh mienh
 yie buatc yiem ninh mbuo mbu ndongx maaih baeqc fingx nyei bieiv zeiv
 se atc su nyei dorn
 yaa aa san yaa
 caux mbe nai yaa nyei dorn
 be laa ti yaa
ziouv gorngv mbuox yie
baamh mienh aah
 naaiv deix mienh se yiem naaiv norm zingh daav orqv nyei za eix yaac caangh laangh zoux waaic sic
ninh mbuo gorngv
  gomv biauv nyei ziangh hoc maiv gaengh taux fatv
 naaiv norm zingh beiv norm caeng
 yie mbuo beiv caeng gu nyuoz nyei orv
baamh mienh aah
 meih oix zuqc douc waac gorngv ninh mbuo
 gunv douc waac aqv
ziouv  nyei singx lingh njiec daaih yiem yie yaac gorngv mbuox yie
meih oix zuqc gorngv
  ziouv hnangv naaiv gorngv
 i saa laa en nyei zeiv fun aah
 meih mbuo hnangv naaic hnamv
 mv baac yie hiuv duqv maaih haaix nyungc yiem meih mbuo nyei hnyouv
meih mbuo yiem naaiv norm zingh daix mienh ndongc naaic camv yaac guangc zuqc daix daic nyei mienh nyei sei buangv jaai horngc
weic naaiv ziouv tin hungh  hnangv naaiv nor gorngv
  meih mbuo daix daic guangc zingh gu nyuoz nyei mienh se benx orv
 naaiv norm zingh benx caeng
 mv baac yie oix bun meih mbuo yiem naaic gu nyuoz zuqc dorh cuotv mingh
meih mbuo gamh nziex nzuqc ndaauv
 yie ziouc bun meih mbuo zuqc nzuqc ndaauv daix
  naaiv se ziouv tin hungh  gorngv nyei waac
yie oix yiem naaiv norm zingh gu nyuoz dorh meih mbuo cuotv daaih jiu bun ganh fingx mienh yaac siemv dingc meih mbuo nyei zuiz
meih mbuo ziouc zuqc nzuqc ndaauv daix
 yie zungv oix yiem i saa laa en nyei gapv jaaix dingc meih mbuo nyei zuiz
 meih mbuo ziouc hiuv duqv yie se ziouv
naaiv norm zingh se maiv zeiz meih mbuo nyei caeng
 meih mbuo yaac maiv zeiz naaiv norm caeng nyei orv
 yie oix yiem i saa laa en nyei gapv jaaix dingc meih mbuo nyei zuiz
meih mbuo ziouc hiuv duqv yie se ziouv
  weic zuqc meih mbuo maiv ei jienv yie nyei leiz latc yaac maiv ei yie nyei leiz
 meih mbuo gan weih gormx wuov deix guoqv nyei baeqc fingx nyei leiz
doix yie douc jienv waac nyei ziangh hoc
 mbe nai yaa nyei dorn
 baa laa ti yaa daic mi aqv
 yie ziouc mbaapv njiec ndau heuc qiex hlo nyei
ziouv tin hungh  aah
 kouv aqv
 meih za gengh oix mietc nzengc zengc njiec nyei i saa laa en mienh fai
yie aengx duqv zipv ziouv  nyei waac gorngv
baamh mienh aah
 meih nyei gorx youz
 meih nyei cien ceqv
 meih nyei yietc zungv zuqc guaatv mingh nyei juangc fingx i saa laa en mienh
 se ye lu saa lem nyei mienh
 gorngv
  ninh mbuo leih ziouv go
 naaiv deix ndau ceix bun yie mbuo benx yie mbuo nyei buonc aqv
weic naaiv meih oix zuqc gorngv mbuox ninh mbuo
  ziouv tin hungh  hnangv naaiv gorngv
 maiv gunv yie zorqv i saa laa en mienh suiv mingh go nyei guoqv nyei mienh mbu ndongx
 yaac maiv gunv yie bun ninh mbuo nzaanx mingh maanc guoqv mbu ndongx
 yie yaac oix yiem ninh mbuo mingh yiem nyei guoqv zoux caamx ninh mbuo nyei singx dinc
weic naaiv oix zuqc gorngv
  ziouv tin hungh  hnangv naaiv gorngv
yie oix yiem maanc fingx mbu ndongx siou zunv meih mbuo
 yaac yiem meih mbuo zuqc mingh yiem nzaanx nyei guoqv dorh meih mbuo gapv zunv daaih
 aengx zorqv i saa laa en deic bung jiu bun meih mbuo
ninh mbuo duqv nzuonx daaih yiem jienv wuov zanc
 ninh mbuo ziouc zorqv yietc zungv gamh nziev nyei
 youx nyei orqv sic guangc nzengc
yie oix bun ninh mbuo maaih nduqc diuc hnyouv yaac bun ninh mbuo maaih siang lingh wuonh
 yie oix zorqv nqoi hnangv la bieiv ngaengc nyei hnyouv aengx bun mau nyei
 muangx waac nyei hnyouv
weic bun ninh mbuo gan yie nyei leiz latc yaac ei yie nyei leiz zoux
 ninh mbuo ziouc zoux yie nyei baeqc fingx
 yie yaac oix zoux ninh mbuo nyei tin hungh
mv baac kungx maaih hnyouv gan ninh mbuo gamh nziev haic
 youx haic nyei wuov deix ga naaiv
 ziux ninh mbuo zoux nyei yie oix winh bun ninh mbuo
 naaiv se ziouv tin hungh  gorngv nyei waac
wuov deix ke lu mbim yang nqoi ndaatv
 wuov deix yienh yaac yiem ninh mbuo nyei ga hlen
 i saa laa en nyei tin hungh nyei njang laangc yaac yiem ninh mbuo gu nguaaic
ziouv nyei njang laangc yiem zingh mbu ndongx faaux
 dingh jienv zingh nyei dong bung maengx wuov norm mbong gu nguaaic
singx lingh dorh yie faaux
 yiem laauc yaangh nyei sic gu nyuoz
 tin hungh nyei singx lingh dorh yie mingh mbaa mbi lon
 taux zuqc guaatv mingh nyei mienh wuov
 yie buatc liuz nyei laauc yaangh sic ziouc mitc mi aqv
yie ziouc zorqv ziouv bun yie buatc nyei yietc zungv sic gorngv mbuox zuqc guaatv mingh nyei mienh muangx
