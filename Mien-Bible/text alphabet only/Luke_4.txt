yesu mingh jor ndaen ndaaih nzuonx
 singx lingh yiem buangv ninh nyei hnyouv
 singx lingh yaac dorh ninh mingh yiem deic bung huaang
feix ziepc hnoi
 zuqc mienv nyei hungh seix
 naaiv deix hnoi gu nyuoz
 yesu maiv nyanc haaix nyungc
 naaiv deix hnoi nyieqc jiex liuz
 ninh hnyouv sie aqv
mienv nyei hungh ziouc gorngv mbuox ninh
se gorngv meih zoux tin hungh nyei dorn nor
 heuc naaiv norm la bieiv benx njuov daaih maah
yesu dau
ging sou fiev jienv gorngv
  mienh maiv zeiz kungx kaux nyanc hopv yungz maengc hnangv
mienv nyei hungh aengx dorh ninh faaux norm dorngx hlang nyei
 ziouc zorqv baamh gen nyei maanc guoqv hinc cuotv njapc dangh bun ninh mangc
yaac gorngv
naaiv yietc zungv nyei lingc caux naaiv deix norm norm guoqv nyei zinh zoih yie jiu bun meih
 weic zuqc naaiv deix yietc zungv se jiu bun yie mi aqv
 yie oix bun haaix dauh se sueih yie bun aqv
se gorngv meih baaix yie
 naaiv deix yietc zungv ziouc benx meih nyei nzengc
yesu aengx dau ninh
ging sou fiev jienv gorngv
  oix zuqc baaix ziouv
 meih nyei tin hungh
 kungx oix zuqc zaangc ninh nduqc dauh hnangv
mienv nyei hungh aengx dorh yesu mingh ye lu saa lem zingh
 zaangc tin hungh nyei biauv wuov
 bun ninh yiem hlang jiex wuov norm dorngx
 gorngv mbuox ninh
se gorngv meih benx tin hungh nyei dorn nor
 yiem naaiv biu njiec gaax
weic zuqc ging sou fiev jienv gorngv
  tin hungh oix paaiv ninh nyei fin mienh beu jienv
 goux jienv meih
  yaac gorngv
ninh mbuo ziouc longc buoz bouh jienv meih
 maiv bun meih nyei zaux zong zuqc la bieiv
yesu dau
ging sou gorngv
  maiv dungx seix ziouv
 meih nyei tin hungh
mienv nyei hungh longc nyungc nyungc za eix seix liuz
 ziouc mingh mi aqv
 zuov jienv lorz qangx daaih seix
yesu aengx nzuonx gaa li li saengv
 maaih singx lingh nyei qaqv caux ninh yiem
 ninh nyei jauv louc sing buangv wuov norm deic bung
ninh yiem ninh mbuo nyei norm norm wuic dorngh njaaux mienh
 zuangx mienh yaac ceng ninh
yesu aengx nzuonx naa saa letv
 dongh ninh yiem wuov hlo daaih wuov norm mungv
 taux dingh gong hnoi ninh hnangv yietc gau nor
 mingh wuic dorngh
 ninh ziouc souv jiez daaih doqc ging sou
maaih dauh zorqv njunc wuov dauh douc waac mienh
 i saa yaa
 nyei sou cunv bun yesu
 ninh ziouc koi daaih lorz buatc fiev jienv naaiv deix waac
ziouv nyei singx lingh caux yie yiem
 weic zuqc ninh ginv yie daaih zunh kuv fienx mbuox mienh jomc mienh
 ninh paaiv yie daaih zunh mbuox zuqc wuonx nyei mienh ninh mbuo oix duqv bungx cuotv
 yaac zunh mbuox m zing maengh nyei mienh
 ninh mbuo haih mangc duqv buatc
 yaac bun zuqc mienh zoux doqc hoic wuov deix duqv bungx nqoi
aengx zunh gorngv ziouv ceix en nyei hnyangx taux aqv
yesu doqc liuz ziouc njunc jienv sou jiu bun goux wuic dorngh nyei mienh siou ziouc zueiz njiec
 yietc zuangx wuic dorngh nyei mienh nih nungx nuqv nyei mangc jienv yesu
ninh ziouc gorngv mengh mbuox ninh mbuo
meih mbuo haiz liuz naaiv douc ging sou nyei waac
 ih hnoi cuotv daaih doix diuc nzengc
zuangx mienh haiz horpc hnyouv haic ninh
 yaac mbuoqc horngh ninh nyei waac ndongc naaic kuh muangx
 ninh mbuo naaic gaax
naaiv yosepv nyei dorn maiv zeiz
yesu gorngv mbuox ninh mbuo
yie hiuv duqv meih mbuo ndongc haaix oix gorngv naaiv diuh waac beiv bun yie
  ndie sai aah
 oix zuqc zorc meih ganh maah
  yaac oix mbuox yie
  yie mbuo haiz meih yiem kaa be naa um mungv zoux nyei sic
 ih zanc meih yiem naaiv meih nyei buonv mungv zoux gaax maah
yesu aengx mbuox ninh mbuo
douc waac mienh yiem ganh nyei buonv mungv maiv maaih haaix dauh a hneiv zipv
yie mbuox meih mbuo
 yiem e li yaa nyei lungh ndiev lungh haanz buo hnyangx bienx
 buangh zuqc domh huaang domh ngorc wuov zanc
 i saa laa en deic bung maaih auv guaav camv nyei
tin hungh yaac maiv paaiv e li yaa mingh lorz yiem i saa laa en deic bung nyei haaix dauh
 kungx paaiv ninh mingh lorz yiem sai ndorn deic
 saax le fatv mungv wuov dauh hnangv
douc waac mienh
 e li saa
 nyei lungh ndiev maaih butv gomh huv baengc nyei mienh camv nyei
 mv baac maiv maaih haaix dauh noic duqv ninh ganh nyei baengc longx
 kungx maaih wuov dauh silie mienh
 naa aa maan
 nduqc dauh duqv baengc longx hnangv
yiem wuic dorngh nyei zuangx mienh haiz yesu hnangv naaiv nor gorngv
 ninh mbuo qiex jiez
 haic
ziouc jiez sin nzengc daaih
 tor yesu cuotv ziqc mungv
 wuov norm mungv yiem mbong gu nguaaic
 ninh mbuo ziouc tor jienv mingh taux kamx mbaang daauh
 oix fongv ninh ndortv
mv baac yesu yangh zuangx mienh mbu ndongx
 mingh mi aqv
yesu njiec taux gaa li li saengv
 kaa be naa um mungv
 dingh gong hnoi ninh yiem wuov njaaux mienh
zuangx mienh mbuoqc horngh ninh njaaux nyei waac
 weic zuqc ninh nyei waac maaih hatc maaz
yiem wuov wuic dorngh maaih laanh mienh maaih hieh guaiv mienv yiem ninh nyei sin
 ninh nauc nauc nyei gorngv
naa saa letv mungv nyei yesu aah
 meih maaih haaix nyungc guen zuqc yie mbuo
 meih daaih naaiv oix mietc yie mbuo
 meih haaix dauh yie hiuv nyei
 meih se tin hungh nyei cing nzengc mienh wuov dauh
yesu hatc wuov dauh mienv
maiv dungx ko lo
 cuotv naaiv dauh mienh nyei sin daaih maah
 mienv ziouc muoqv wuov dauh mienh king nquekc njiec zuangx mienh nyei nza hmien
 ziang naaic cuotv mi aqv
 yaac maiv zoux haaix nyungc hoic wuov laanh mienh
zuangx mienh mbuoqc horngh haic
 laanh mbuox laanh
naaic haaix nyungc waac ni
 ninh maaih lingc maaih hatc maaz hatc hieh guaiv mienv cuotv
 mienv ziouc cuotv mi aqv
yesu zoux nyei jauv louc ziouc sing buangv wuov norm deic bung
yesu cuotv wuic dorngh aengx mingh simon nyei biauv
 simon nyei maa diev butv baengc
 sin hluqv jorm nyei
 ninh mbuo ziouc tov yesu tengx
yesu ziouc mingh souv jienv ninh nyei ga hlen hatc sin jorm baengc tuix
 baengc ziouc tuix mi aqv
 bide nyei maa diev liemh zeih jiez sin daaih fu sux yesu mbuo
mba hnoi muotv nyei ziangh hoc
 haaix dauh maaih gorx youz butv haaix nyungc baengc ziouc dorh daaih lorz yesu
 yesu maan jienv dauh dauh
 zorc yietc zungv nyei baengc longx nzengc
mienv yiem mienh camv nyei sin cuotv nih nungx nauc nyei heuc jienv gorngv
meih se tin hungh nyei dorn
 mv baac yesu hatc mienv
 maiv bun ninh mbuo gorngv waac
 weic zuqc ninh mbuo hiuv duqv ninh se giduc
lungh njang yesu cuotv ziqc mungv mingh lengh nyei dorngx
 zuangx mienh cuotv mingh lorz
 lorz buatc
 ninh mbuo oix liouh ninh yiem wuov
 maiv bun ninh leih nqoi ninh mbuo
yesu mbuox ninh mbuo
tin hungh paaiv yie
 yie ziouc oix zuqc mingh wuov deix ganh norm mungv zunh tin hungh zoux ziouv gunv mienh nyei kuv fienx
 tin hungh paaiv yie daaih se weic hnangv naaiv nor zoux
yesu ziouc mingh gormx yu ndie deic nyei wuic dorngh zunh doz
