ziouv  gorngv mbuox mose
zuqc i kuaaiv la bieiv benv hnangv zinh ndaangc wuov deix i kuaaiv
 yie aengx fiev jienv waac hnangv zinh ndaangc meih mborqv huv wuov deix nyei waac nor
njang hnoi ndorm mbenc ziangx ziouc faaux sinaai mbong
 yiem wuov mbong ningv gu nguaaic buangh yie
maiv dungx bun haaix dauh gan meih daaih
 mbong nyei haaix norm dorngx yaac maiv dungx bun haaix dauh yiem
 liemh maiv dungx bun yungh guanh
 ba gi yungh guanh
 ngongh guanh
 yiem mbong juoqv nyanc miev
mose ziouc zuqc ziangx i kuaaiv la bieiv hnangv zinh ndaangc wuov deix i kuaaiv nor
 da nyeic ndorm nziouv nyei ninh ziux ziouv nyei waac dorh jienv faaux sinaai mbong
ziouv  yiem dorv mbuonx njiec daaih caux mose souv jienv wuov
 gorngv cuotv ninh nyei mbuox
 dongh ziouv wuov norm mbuox
ziouv  jiex mose nyei nza hmien aengx gorngv
ziouv
   ziouv
  korv lienh mienh
 ceix en bun mienh nyei tin hungh
 yie maiv qiex jiez siepv
 za gengh hnamv haic mienh
 yaac ziepc zuoqv nyei
yie ziepc zuoqv nyei hnamv mienh taux cin cin doic mienh
 yie guangc zoux waaic zoux orqv caux baamz zuiz nyei sic
 mv baac yie maiv bun maaih zuiz nyei mienh maiv zuqc dingc zuiz
 zungv bun die zuqc dingc nyei zuiz linh jienv njiec taux buo biei doic zeiv fun
mose liemh zeih gueic njiec ndau baaix
ninh gorngv
o ziouv aac
 se gorngv ziux meih buatc
 yie za gengh horpc meih nyei hnyouv nor
 tov ziouv caux jienv yie mbuo mingh
 maiv gunv naaiv deix mienh hnyouv ngaengc
 tov meih guangc yie mbuo zoux dorngc nyei zuiz
 zipv yie mbuo zoux meih nyei baeqc fingx
ziouv gorngv mbuox mose
yie liepc ngaengc waac
 oix yiem meih nyei baeqc fingx
 i saa laa en mienh
 nyei nza hmien
 zoux mbuoqc horngh nyei sic
 se yiem naaiv lungh ndiev maanc fingx mienh maiv maaih haaix dauh buatc jiex nyei sic
 yiem meih mbuo mbu ndongx nyei fingx fingx mienh oix buatc yie
 ziouv
  weic meih mbuo zoux mbuoqc horngh
 gamh nziex haic nyei domh sic
oix zuqc ei jienv yie ih hnoi hatc meih naaiv deix waac zoux
 yie ziouc zunc aa mo lai mienh
 kaa naa an mienh
 hitv tai mienh
 be litv si mienh
 hiwai mienh
 ye mbutc mienh yiem meih mbuo nyei wuov ndaangc maengx tuix cuotv
oix zuqc faix fim
 maiv dungx caux meih mbuo oix mingh wuov norm deic bung nyei mienh liepc ngaengc waac
 nziex haih hnangv zaeng hlaang hlopv meih mbuo nor
oix zuqc caeqv ninh mbuo nyei ziec dorngh
 mborqv muonc ninh mbuo zaangc zienh nyei la bieiv dongc
 yaac goix ninh mbuo nyei aa se laa zienh nyeiz nyei fangx
maiv dungx zaangc ganh dauh zienh
 weic zuqc yie
 ziouv
  dongh maaih mbuox heuc nzaeng  wuov dauh tin hungh
 nzaeng jienv meih mbuo
meih mbuo maiv dungx caux wuov norm deic bung nyei mienh liepc ngaengc waac weic zuqc ninh mbuo hnangv maaih hieh hnyouv nyei mienh nor
 zaangc ninh mbuo nyei zienh yaac dorh ga naaiv mingh ziec
 nziex ninh mbuo haih cingv meih mbuo mingh caux jienv nyanc ninh mbuo ziec zienh nyei ga naaiv
nziex meih mbuo mingh lorz ninh mbuo nyei sieqv daaih zoux meih mbuo nyei dorn nyei auv
 ninh mbuo nyei sieqv yaac hnangv maaih hieh hnyouv nyei mienh
 mingh zaangc ninh mbuo nyei zienh ziouc yuoqc meih mbuo nyei dorn fih hnangv nyei maaih hieh hnyouv mingh zaangc ninh mbuo nyei zienh
maiv dungx dox haaix nyungc miuc fangx daaih weic ganh zaangc
oix zuqc jiex maiv an bingv nyei njuov nyei zipv
 siec hnoi gu nyuoz meih mbuo oix zuqc nyanc maiv an bingv nyei njuov
 hnangv yie hatc jiex meih mbuo wuov nor
 aa mbipc hlaax
 meih mbuo oix zuqc jiex naaiv norm zipv weic zuqc wuov norm hlaax meih mbuo cuotv i yipv deic bung
maiv gunv ngongh guanh
 yungh guanh
 ba gi yungh guanh
 da faanh saeng kuv nyei daauh toi dorn
 gouv wuov deix
 benx yie nyei buonc
daauh toi lorh dorn oix zuqc longc ba gi yungh dorn zuoqc
 maiv zuoqc nor
 oix zuqc mborqv ninh nyei jaang nauv
 yaac oix zuqc zuoqc meih mbuo nyei daauh dauh dorn la gauv
maiv dungx bun haaix dauh kungx buoz baeqc zaux daaih lorz yie
longc juqv hnoi zoux gong
 mv baac siec hnoi wuov hnoi oix zuqc hitv kuonx
 maiv gunv laih lingh fai siou gaeng zuangx nyei ziangh hoc
 oix zuqc hitv kuonx
meih mbuo jiez gorn gaatv mbiauh witv nyei ziangh hoc oix zuqc jiex siou siang mbiauh nyei zipv
 taux hnyangx dueiv siou setv mueiz wuov deix gaeng zuangx yaac oix zuqc jiex siou gaeng zuangx nyei zipv
meih mbuo nyei yietc zungv m jangc dorn yietc hnyangx oix zuqc daaih zaangc buo nzunc yie
 ziouv tin hungh
 i saa laa en mienh nyei tin hungh
yie oix zunc fingx fingx mienh yiem meih mbuo nyei wuov ndaangc maengx cuotv mingh
 bun meih mbuo nyei deic jaaix jangv cuotv
 meih mbuo yietc hnyangx mingh zaangc ziouv
 meih mbuo nyei tin hungh buo nzunc
 maiv maaih haaix dauh nzaeng meih mbuo nyei ndau aqv
haaix zanc longc saeng kuv nyei nziaamv ziec yie
 cin maanc maiv dungx longc an bingv nyei njuov caux jienv fongc horc
 jiex siex maengc zipv longc ziec nyei saeng kuv maiv dungx liouh taux lungh ndorm
yiem ndeic cuotv gauh longx jiex nyei cun gaeng oix zuqc dorh mingh ziouv
 meih mbuo nyei tin hungh
 nyei biauv
maiv dungx longc yungh maa nyei nyorx zouv yungh dorn
ziouv  gorngv mbuox mose
zorqv naaiv deix waac fiev jienv weic zuqc yie caux meih mbuo caux i saa laa en mienh ziux naaiv deix waac liepc jiez ngaengc waac
mose caux ziouv  yiem wuov feix ziepc hnoi feix ziepc muonz
 ninh maiv nyanc hnaangx yaac maiv hopv wuom
 ninh zorqv naaiv deix ngaengc waac
 se ziepc diuh leiz latc
 fiev jienv i kuaaiv la bieiv benv
mose yiem sinaai mbong bouh jienv fiev laengz ngaengc waac wuov deix i kuaaiv la bieiv benv njiec
 ninh maiv hiuv duqv ninh caux ziouv gorngv liuz waac
 ninh nyei hmien aengv cuotv njang
aalon caux i saa laa en nyei zuangx mienh buatc mose nyei hmien aengv cuotv njang
 ninh mbuo gamh nziex maiv mingh fatv
mv baac mose heuc ninh mbuo
 aalon caux i saa laa en mienh nyei zuangx bieiv zeiv ziouc daaih taux ninh wuov
 mose ziouc caux ninh mbuo gorngv waac
nqa haav i saa laa en nyei zuangx mienh daaih fatv deix
 mose ziouc zorqv yiem sinaai mbong
 ziouv  gorngv mbuox ninh wuov deix yietc zungv leiz latc mbuox ninh mbuo
mose caux ninh mbuo gorngv liuz waac
 ninh zorqv kuaaiv ndie buang jienv hmien
mv baac mose haaix zanc bieqc wuic buangh nyei ndopv liuh yiem ziouv  nyei nza hmien
 caux ziouv  gorngv waac
 ninh zorqv nqoi buang hmien wuov kuaaiv ndie
 zuov taux ninh cuotv daaih
 ninh cuotv daaih gorngv ziouv  hatc nyei waac bun i saa laa en mienh muangx wuov zanc
i saa laa en mienh buatc ninh nyei hmien aengv cuotv njang
 gorngv liuz waac
 mose aengx zorqv ndie buang jienv hmien
 zuov taux bieqc mingh caux ziouv  gorngv waac cingx zorqv nqoi
