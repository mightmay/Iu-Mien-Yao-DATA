mbuo sienx kaux tin hungh ziouc duqv caux tin hungh horpc hnyouv
 hnangv naaic
 mbuo nyei ziouv yesu giduc bun mbuo duqv caux tin hungh maaih baengh orn
weic zuqc mbuo sienx kaux giduc ninh ziouc bun mbuo hiuv tin hungh nyei en
 dongh mbuo ih zanc duqv nyei en
 mbuo a hneiv haic weic zuqc hiuv dingc mbuo oix duqv buonc tin hungh nyei njang laangc
maiv daan naaiv hnangv
 maiv gunv mbuo maaih naanc zingh
 mbuo orn lorqc haic weic zuqc mbuo hiuv duqv naanc zingh bun mbuo maaih noic diev duqv
mbuo maaih noic diev
 tin hungh ziouc buatc horpc hnyouv
 mbuo cingx daaih maaih lamh hnamv
hnangv naaic maaih lamh hnamv maiv haih bun mbuo piatv
 weic zuqc tin hungh ceix singx lingh bun mbuo yaac longc singx lingh bun mbuo hiuv duqv tin hungh ndongc haaix hnamv mbuo
dongh mbuo maiv maaih qaqv tengx duqv mbuo ganh wuov zanc
 giduc ei tin hungh dingc daaih nyei ziangh hoc weic zuiz mienh daic
weic gan leiz latc muonc nyei mienh daic se aqc nyei
 weic kuv mienh daic nziex haih maaih dauh baav gaamv daic mv bei
mv baac tin hungh bun cing ninh ndongc haaix hnamv mbuo
 dongh mbuo corc zoux zuiz mienh nyei ziangh hoc giduc weic mbuo daic
ih zanc mbuo kaux giduc nyei nziaamv ziouc duqv caux tin hungh horpc hnyouv
 hnangv naaic
 giduc yietc zei oix njoux mbuo
 maiv bun tin hungh nouz
mbuo corc zoux tin hungh nyei win wangv wuov zanc
 tin hungh nyei dorn daic mingh bun mbuo caux tin hungh horpc hnyouv
 ih zanc mbuo caux tin hungh horpc hnyouv
 ninh nyei dorn nangh daaih ziangh jienv ziouc yietc zei oix njoux mbuo
maiv daan mbuoqc naaiv
 mbuo a hneiv weic zuqc tin hungh longc mbuo nyei ziouv yesu giduc bun mbuo caux ninh horpc hnyouv
laaix nduqc laanh mienh baamz zuiz
 zuiz bieqc baamh gen
 zuiz yaac zoux bun mienh zuqc daic
 weic naaiv zuqc daic nyei qaqv linh jienv mingh bun maanc mienh zuqc daic weic zuqc dauh dauh mienh baamz zuiz
tin hungh maiv gaengh bun leiz latc mienh wuov zanc
 zuiz yiem baamh gen ndaangc aqv
 mv baac yiem haaix maiv maaih leiz latc
 yiem wuov maiv funx maaih zuiz
hnangv haaix yaac baac
 yiem aa ndam nyei lungh ndiev taux mose nyei lungh ndiev
 zuqc daic nyei qaqv gunv jienv maanc mienh
 liemh maiv baamz zuiz hnangv aa ndam baamz nyei zuiz wuov deix yaac zuqc daic nyei qaqv gunv jienv
 aa ndam zoux nqa haav oix daaih wuov laanh nyei nyungc zeiv mv baac ninh mbuo i laanh maiv fih hnangv
weic zuqc tin hungh baeqc baeqc bun nyei zingh nyeic caux aa ndam baamz nyei zuiz maiv fih hnangv
 laaix yietc laanh mienh baamz zuiz
 mienh camv nyei zuqc daic
 mv baac tin hungh nyei en caux ninh baeqc baeqc bun nyei zingh nyeic gauh hlo jiex
 dongh ninh longc yietc laanh mienh
 yesu giduc
 nyei en
 bun mienh camv duqv nyei zingh nyeic
tin hungh ceix bun nyei zingh nyeic caux yietc laanh mienh baamz nyei zuiz maiv fih hnangv
 yietc laanh mienh baamz yietc nzunc zuiz ziouc zuqc dingc jienv zuiz aqv
 mienh camv baamz zuiz mv baac weic tin hungh ceix bun nyei zingh nyeic ninh mbuo duqv caux tin hungh horpc hnyouv
laaix yietc laanh mienh baamz nyei zuiz
 zuqc daic nyei qaqv ziouc gunv jienv maanc mienh
 mv baac yesu giduc
 nduqc laanh mienh
 zoux nyei sic hlo duqv ndongc haaix camv
 weic zuqc dauh dauh mienh duqv zipv tin hungh nyei hungh en ziouc duqv caux tin hungh horpc hnyouv yaac duqv kaux yietc dauh mienh
 yesu giduc
 yiem seix zaangc duqv gunv
hnangv naaic
 laaix nduqc laanh mienh baamz nzunc zuiz
 zuangx mienh zuqc dingc zuiz
 fih hnangv nyei
 nduqc laanh mienh zoux nzunc kuv sic ziouc bun yietc zungv mienh benx bungx nqoi nyei mienh
 duqv ziangh jienv
nduqc laanh mienh maiv muangx tin hungh nyei waac
 zuangx mienh ziouc benx zuiz mienh nzengc
 fih hnangv nyei
 nduqc laanh mienh muangx tin hungh nyei waac
 zuangx mienh ziouc duqv caux tin hungh horpc hnyouv
tin hungh bun leiz latc yiem naaiv lungh ndiev zoux bun zuiz jaa camv jienv faaux
 mv baac zuiz yiem haaix cuotv camv
 tin hungh nyei en yietc zei camv jienv faaux
hnangv naaic
 zuiz gunv jienv bun mienh zuqc daic
 tin hungh nyei en yaac fih hnangv nyei gunv jienv bun mienh duqv caux tin hungh horpc hnyouv
 yaac bun mbuo kaux mbuo nyei ziouv yesu giduc duqv yietc liuz nyei maengc
