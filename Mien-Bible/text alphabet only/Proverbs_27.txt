maiv dungx bungx waac maux gorngv njang hnoi nyei sic
 weic zuqc meih maiv hiuv duqv yietc hnoi yietc hnoi oix maaih haaix nyungc sic cuotv
bun ganh dauh ceng meih
 maiv zeiz longc meih ganh nyei nzuih
 bun nyiec nyei mienh ceng meih
 maiv zeiz ganh nyei nzuih ceng
la bieiv se hniev
 saa ziou yaac maaih hniev daauh
 mv baac mienh hngongx mienh cuoqv mienh zungv gauh hniev naaiv deix i nyungc
mienh nouz se ciouv
 mienh qiex jiez haih baaic waaic
 mv baac mienh mueic jieqv
 haaix dauh haih ngaengc duqv jienv
dorng jienv mienh gorngv hemx
 se gauh longx maiv bun mienh hiuv duqv meih hnamv ninh
loz gaeng doic bun meih zuqc mun se ziepc zuoqv nyei zoux
 mv baac win wangv zom hmien jiex ndaangc zien nyei jauv
nyanc beuv nyei mienh ziouc youx mueiz dorngh
 mv baac hnyouv sie nyei mienh
 liemh im nyei ga naaiv yaac gaam nyei
mienh leih nqoi ganh nyei biauv
 se hnangv norm norqc leih nqoi ninh nyei lauz
youh ndaang caux wuom ndaang bun hnyouv a hneiv
 loz gaeng doic longc hnyouv kuinx bun hnyouv orn lorqc
meih maiv dungx guangc meih nyei loz gaeng doic caux meih nyei die nyei loz gaeng doic
 zuqc zeqc naanc nyei hnoi yaac maiv dungx mingh meih nyei muoz doic nyei biauv
 yiem fatv nyei juangc laangz mienh se gauh longx yiem go nyei muoz doic
yie nyei dorn aac
 meih oix zuqc zoux cong mengh mienh
 yaac bun yie nyei hnyouv njien youh
 haaix dauh daanh yie
 yie ziouc maaih waac dau
mienh guai mienh buatc haih maaih sic cuotv ziouc simv nqoi
 mv baac maiv hiuv haaix nyungc nyei mienh hungx jienv mingh ziouc zuqc kouv aqv
se gorngv mienh beu ga nyiec nyei mienh
 oix zuqc zorqv laengz beu nyei mienh nyei lui daaih dorngx
 se gorngv ninh beu ganh fingx mienh
 zungv oix zuqc zorqv ninh nyei lui dorngx jienv
haaix dauh jiez sin nziouv
 qiex hlo nyei heuc jienv buang waac bun juangc laangz mienh
 daaux nzuonx mienh funx benx zioux nyei waac
zanc zanc nzaeng jaax nyei m sieqv dorn
 se hnangv duih mbiungc nyei hnoi maaih mbiungc zanc zanc ndiepv njiec
 maiv dingh
dangv jienv ninh se hnangv dangv jienv nziaaux
 fai longc mbiaauc jieqv buoz nanv youh
hnangv hlieqv nzioux hlieqv laic daaih
 laanh caux laanh yaac hnangv wuov nor
haaix dauh goux ngongh nyorx ndiangx ziouc duqv nyanc ndiangx nyei biouv
 haaix dauh goux ninh nyei ziouv
 wuov dauh ziouc duqv mienh taaih
mangc wuom buatc ganh nyei hmien
 mienh nyei hnyouv fih hnangv nyei bun cing mienh hnangv haaix nor
yiemh gen caux zuqc mietc nyei mienh yiem nyei dorngx
 yietc liuz maiv buangv
 mienh nyei m zing buatc oix duqv nyei
 yietc liuz yaac maiv gaux
nyaanh korqv se weic sinx nyaanh
 louh se weic sinx jiem
 ceng nyei waac yaac haih seix duqv cuotv mienh
maiv gunv zorqv mienh hngongx mienh caux zong muonc nyei mbiauh dapv jienv da komv aengx longc da juih zong
 mienh hngongx mienh m daaih hnangv naaic hngongx aqv
meih oix zuqc hiuv duqv meih nyei ba gi yungh guanh hnangv haaix nor
 yaac mangc longx meih nyei ngongh guanh
weic zuqc zinh zoih maiv haih yietc liuz maaih
 hungh ningv yaac haih yiem taux maanc gouv maanc doic fai
gaatv miev nqaai mingh
 miev lunx aengx cuotv daaih
 mbong zaangc nyei lai miev yaac siou nzengc
wuov zanc meih ziouc duqv ba gi yungh dorn nyei biei weic zoux meih nyei lui houx
 yungh yaac benx lingh deic nyei jaax zinh
maaih yungh nyorx gaux zoux meih nyei nyanc hopv
 yaac gaux meih nyei yietc biauv mienh
 liemh meih nyei m sieqv bou
