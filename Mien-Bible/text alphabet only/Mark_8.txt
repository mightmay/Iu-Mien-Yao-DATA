yiem wuov deix hnoi mienh camv haic aengx gapv zunv
 zoux gau
 ninh mbuo maiv maaih haaix nyungc nyanc aqv
 yesu ziouc heuc ninh nyei sai gorx mbuo daaih yaac mbuox ninh mbuo
yie korv lienh haic naaiv deix mienh
 ninh mbuo daaih caux yie yiem duqv buo hnoi aqv
 ih zanc yaac maiv maaih haaix nyungc nyanc
se gorngv yie bun ninh mbuo hnyouv sie jienv nzuonx biauv
 nzauh heix taux ndaamv jauv mau haic
 haih king mv bei
 maaih deix yaac yiem go nyei daaih
ninh nyei sai gorx mbuo dau
yiem naaiv deic bung huaang
 haaix dauh haih lorz duqv ga naaiv gaux bun ndongc naaic camv nyei mienh nyanc
yesu naaic ninh mbuo
meih mbuo maaih mbu ziex norm njuov
 ninh mbuo dau
maaih siec norm
yesu ziouc heuc zuangx mienh zueiz jienv wuov ndau
 ninh zorqv wuov deix siec norm njuov daaih laengz zingh liuz tin hungh
 aengx maeqv nqoi cunv bun sai gorx dorh mingh bun nqoi zuangx mienh
 sai gorx mbuo ziouc dorh mingh bun nqoi zuangx mienh aqv
ninh mbuo aengx maaih i ziex dauh mbiauz dorn
 yesu ziouc weic naaiv deix mbiauz laengz zingh liuz tin hungh
 ziouc mbuox sai gorx mbuo bun nqoi zuangx mienh
zuangx mienh nyanc beuv nzengc
 sai gorx mbuo ziouc mingh siou nyanc zengc wuov deix daaih dapv buangv siec norm ndaan
nyanc nyei mienh leih maiv go biei cin laanh
 yesu heuc zuangx mienh bun nzaanx liuz
ziouc caux ninh nyei sai gorx liemh zeih bieqc nzangv mingh ndaan maa nu taa deic
maaih deix faa li si mienh daaih lorz yesu
 ziouc jiez gorn caux yesu nzaeng
 ninh mbuo oix seix ninh cingx daaih tov ninh bun norm yiem tin dorngh daaih nyei jangx hoc
yesu tauv jienv domh qiex gorngv
naaiv doic mienh weic haaix diuc tov norm jangx hoc
 yie gorngv zien mbuox meih mbuo
 yie maiv bun jangx hoc meih mbuo ih jaax nyei mienh mangc
yesu ziouc leih nqoi ninh mbuo mi aqv
 aengx bieqc nzangv nzaeng jienv mingh wuov ngaanc ziqc koiv dorn
sai gorx mbuo la kuqv maiv dorh njuov mingh
 ninh mbuo yiem wuov nzangv kungx maaih nduqc norm njuov hnangv
yesu mbuox ninh mbuo
oix zuqc faix fim
 mbungh jienv faa li si mienh nyei bingv caux helotv hungh nyei bingv
sai gorx mbuo
 laanh caux laanh gorngv
sai diex hnangv naaiv nor gorngv weic zuqc mbuo maiv maaih njuov mv bei
yesu hiuv duqv ninh mbuo hnangv haaix nor gorngv
 ninh ziouc naaic ninh mbuo
meih mbuo weic haaix diuc caangh laangh gorngv maiv maaih njuov
 meih mbuo corc maiv mengh baeqc
 maiv bieqc hnyouv fai
 meih mbuo za gengh ndongc naaic hngongx
meih mbuo maaih m zing yaac mangc maiv buatc
 maaih m normh yaac muangx maiv haiz
 meih mbuo maiv jangx fai
yie maeqv nqoi biaa norm njuov bun biaa cin laanh mienh nyanc wuov zanc
 meih mbuo siou nyanc zengc nyei
 duqv mbu ziex ndaan buangv
 ninh mbuo dau
duqv ziepc nyeic ndaan
yesu aengx naaic
yie maeqv nqoi siec norm njuov bun biei cin laanh mienh nyanc wuov nzunc
 meih mbuo siou nyanc zengc wuov deix duqv mbu ziex ndaan
 ninh mbuo dau
duqv siec ndaan
yesu aengx naaic
hnangv naaic
 meih mbuo corc maiv gaengh mengh baeqc fai
yesu mbuo daaih taux mbetc sai ndaa laangz
 maaih deix mienh ken dauh m zing maengh nyei mienh daaih lorz yesu
 tov yesu maan ninh
yesu ken jienv wuov dauh m zing maengh nyei mienh cuotv ga nyiec ziqc laangz ziouc tuiv wuom nzuih zaah jienv ninh nyei m zing
 yaac longc buoz maan jienv naaic ninh
meih mangc duqv buatc deix haaix nyungc fai
wuov dauh mienh cau hmien daaih mangc yaac gorngv
yie buatc mienh mv baac buatc ninh mbuo hnangv ndiangx nor
 yangh mingh yangh daaih
yesu aengx maan nzunc ninh nyei m zing
 ninh ziouc qaqv mangc
 naaiv nzunc ziouc mangc duqv buatc aqv
 haaix nyungc yaac buatc duqv zien
yesu heuc ninh nzuonx biauv aengx hatc ninh
maiv dungx aengx bieqc laangz aqv oc
jiex mingh
 yesu caux ninh nyei sai gorx mbuo mingh si saa li yaa fi lipv poi zingh nyei fiuv laangz
 gan jauv mingh wuov zanc
 yesu naaic sai gorx mbuo
mienh gorngv yie dongh haaix dauh
ninh mbuo dau
maaih deix gorngv meih dongh tengx mienh jiex wuom nyei leiz wuov dauh yo han
 maaih deix gorngv
 e li yaa
 aengx maaih deix gorngv
 benx dauh douc waac mienh
yesu aengx naaic ninh mbuo
meih mbuo ni
 meih mbuo gorngv yie dongh haaix dauh
 bide dau
meih dongh giduc wuov dauh
yesu ziouc hatc ninh mbuo
cin maanc maiv dungx mbuox mienh yie dongh haaix dauh
yiem naaic daaih yesu jiez gorn njaaux ninh nyei sai gorx mbuo
 baamh mienh nyei dorn
 oix zuqc siouc camv nyungc kouv
 mienh gox caux sai mienh bieiv caux njaaux leiz nyei fin saeng oix nqemh yie
 yie yaac oix zuqc mienh daix daic mv baac da faam hnoi yie aengx nangh daaih
ninh gorngv naaiv deix sic mengh nyei
 bide ziouc ken yesu mingh pien deix kuinx ninh
mv baac yesu huin nzuonx mangc jienv sai gorx mbuo
 yaac gorngv bide
saadaan aah
 biaux nqoi maah
 meih hnamv nyei sic se maiv zeiz hnangv tin hungh hnamv
 se hnangv baamh mienh hnamv cuotv nyei sic hnangv
yesu ziouc heuc zuangx mienh caux ninh nyei sai gorx mbuo daaih zunv yaac mbuox ninh mbuo
haaix dauh oix gan yie mingh oix zuqc siev jienv ninh ganh
 ndaam jienv ninh nyei ziepc nzaangc jaax
 gan yie mingh
haaix dauh kungx hnamv njoux ninh ganh nyei maengc hnangv
 wuov dauh nyei maengc ziouc zuqc guangc
 mv baac haaix dauh weic yie yaac weic kuv fienx guangc ninh nyei maengc
 wuov dauh ziouc njoux duqv ninh nyei maengc
haaix dauh duqv nzengc lungh ndiev nyei ga naaiv mv baac zuqc guangc ninh nyei maengc
 wuov dauh duqv haaix nyungc maaih lamh longc
ninh maaih haaix nyungc haih tiuv duqv ninh nyei maengc nzuonx
yiem naaiv doic orqv haic
 hieh hnyouv nyei mienh
 se gorngv haaix dauh nyaiv yie yaac nyaiv yie njaaux nyei waac
 yie
 baamh mienh nyei dorn
 yiem yie nyei die nyei njang laangc
 yaac caux cing nzengc nyei fin mienh daaih wuov zanc
 ziouc nyaiv wuov dauh aqv
