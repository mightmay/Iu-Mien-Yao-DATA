baamh mienh aah
 meih oix zuqc zorqv norm nie zun an jienv meih nyei nza hmien waaz jienv ye lu saa lem zingh nyei fangx
oix zuqc weih jienv naaiv norm zingh
 zoux laatc weih gormx
 wetv nie ndui jienv
 liepc ciangv nitv jienv
 yaac liepc zong zingh laatc nyei jaa sic weih gormx mborqv zingh
zorqv hlieqv benv liepc daaih an jienv meih caux zingh mbu ndongx zoux benx hlieqv laatc
 yaac huin meih nyei hmien mingh zingh wuov bung
 zingh ziouc zuqc weih
 oix zuqc weih jienv wuonv nyei
 naaiv oix zoux jangx hoc bun i saa laa en nyei zeiv fun mangc
meih oix zuqc nza hlengx bueix zaaix maengx bung
 yie ziouc zorqv i saa laa en nyei zeiv fun zuqc dingc nyei zuiz bun meih ndaam
 ziux meih nza hlengx bueix nyei hnoi nyieqc
 meih oix zuqc ndaam ninh mbuo zuqc dingc nyei zuiz
yie weic meih dingc ziangx hnoi nyei soux mouc se faam baeqv juov ziepc hnoi
 doix ninh mbuo zuqc dingc zuiz nyei hnyangx soux
 meih ziouc oix zuqc hnangv naaic ndaam dorng i saa laa en nyei zeiv fun nyei zuiz
naaiv deix hnoi nyieqc buangv
 meih oix zuqc aengx bueix da nyeic nzunc
 mv baac nza hlengx bueix mbiaauc bung weic ndaam yu ndaa zeiv fun nyei zuiz
 yie dingc ziangx bun meih bueix feix ziepc hnoi
 yietc hnoi div yietc hnyangx
meih oix zuqc huin hmien mingh dongh weih jienv nyei ye lu saa lem zingh yaac oix zuqc sung cuotv maiv maaih lui mueiz nyei buoz douc waac gorngv wuov norm zingh
yie oix longc hlaang ndoh jienv meih
 bun meih maiv haih mbienv sin taux meih weih gormx zingh nyei hnoi nyieqc buangv
meih oix zuqc zorqv mbiauh witv caux mbiauh mbaali
 dopc caux dopc siqv
 m zai caux da caanv  zorpc jienv
 dapv yietc norm jaa dorngx longc zoux njuov weic ganh nyanc
 yiem meih nza hlengx bueix wuov deix faam baeqv juov ziepc hnoi oix zuqc nyanc naaiv deix njuov
meih nyanc nyei oix zuqc nziang
 yietc hnoi nyanc luoqc lungz
  oix zuqc ziux dingc daaih nyei ziangh hoc nyanc
meih hopv nyei wuom yaac oix zuqc hlaau
 yietc hnoi hopv i yienv bienx wuom
  yaac oix zuqc ziux ziangh hoc hopv
oix zuqc nyanc hnangv nyanc mbaali njuov nor
 yaac dorng jienv zuangx mienh longc mienh nyei nqaiv buov douz ziqv
ziouv gorngv
i saa laa en mienh oix zuqc yiem dongh yie oix zunc ninh mbuo mingh nyei norm norm guoqv mbu ndongx hnangv naaiv nyanc maaih uix nyei ga naaiv
yie ziouc gorngv
 ziouv tin hungh aah
 yie maiv zoux bun yie ganh maaih uix jiex
 yiem yie lunx nyei ziangh hoc taux ih zanc yie maiv nyanc jiex ninh ganh daic nyei ga naaiv fai zuqc hieh zoih ngaatc betv daic nyei ga naaiv
 yaac maiv maaih haaix nyungc gamh nziev nyei orv bieqc jiex yie nyei nzuih
ninh ziouc gorngv mbuox yie
wuov nyungc
 yie bun meih longc ngongh nqaiv div mienh nqaiv ziqv meih nyei njuov
ninh aengx gorngv mbuox yie
baamh mienh aah
 yie oix bun yiem ye lu saa lem nyei nyanc hopv dangx
 ninh mbuo oix zuqc nyanc nziang daaih nyei njuov yaac nzauh jienv nyanc
 ninh mbuo oix zuqc hlaau wuom daaih hopv yaac gamh nziex jienv nyei hopv
yie hnangv naaiv zoux weic oix bun ninh mbuo nyei laangh ziqc caux wuom dangx
 laanh ziouc gamh nziex jienv nyei mangc laanh
 yaac gunv zoux gunv jaic jienv njiec laaix ninh mbuo ganh nyei zuiz
