ndaawitv hungh hnyangx jeiv hlang
 za gengh gox haic aqv
 maiv gunv bun ninh homc suangx camv
 ninh maiv haih siouv
ninh nyei zuangx jien ziouc gorngv mbuox ninh
hungh diex aac
 bun yie mbuo tengx meih lorz dauh maiv bueix jiex dorn nyei sieqv dorn yaang daaih fu sux goux hungh diex
 ninh haih bueix hungh diex nyei sin hlen tengx yie mbuo nyei ziouv
 yie mbuo nyei hungh
 siouv
ninh mbuo ziouc mingh gormx i saa laa en deic bung lorz sieqv nzueic ziouc lorz duqv dauh sunem mienh nyei sieqv
 mbuox heuc aa mbi qaakv
 dorh daaih bun hungh diex
naaiv dauh sieqv za gengh nzueic haic
 ninh fu sux goux hungh diex mv baac hungh diex maiv caux ninh
hakv gitc zoux aa ndo ni yaa nyei maa
 aa ndo ni yaa taaih ninh ganh zoux hlo ziouc gorngv
yie zungv oix duqv zoux hungh
 ninh ziouc liuc leiz mborqv jaax cie caux maaz yaac maaih hmz ziepc dauh mienh tiux mingh ndaangc
ninh nyei die maiv gorngv jiex yietc nzunc ninh
 naaic gaax ninh
meih fungc zoux naaiv zoux wuov
 aa ndo ni yaa ziangh duqv nzueic haic
 ninh yaac zoux apc saa lom nyei youz
ninh caux se lu yaa nyei dorn
 yo aapc
 caux aa mbi yaa taa sai mienh caangh laangh
 wuov deix i dauh ziouc ei jienv ninh
 tengx ninh
mv baac saax ndokc sai mienh caux ye ho yaa ndaa nyei dorn
 mbe nai yaa
 caux douc waac mienh
 naatan
 caux si me i caux le i
 caux ndaawitv henv haic nyei baeng maiv tengx aa ndo ni yaa wuov bung
aa ndo ni yaa yiem so he letv nyei la bieiv zorng nitv en logen longc ba gi yungh
 ngongh caux ngongh dorn junc ziec
 ninh yaac cingv hungh diex nyei dorn mbuo
 se ninh nyei yietc zungv youz mbuo
 caux yiem yu ndaa zoux hungh nyei jien wuov deix yietc zungv
mv baac ninh maiv cingv douc waac mienh
 naatan
 fai mbe nai yaa
 fai henv haic nyei baeng
 fai ninh nyei youz
 saa lo morn
naatan ziouc gorngv mbuox saa lo morn nyei maa
 mbatc qe mbaa
meih maiv haiz fai
 hakv gitc nyei dorn
 aa ndo ni yaa
 benx hungh mi aqv
 mbuo nyei ziouv
 ndaawitv
 zungv maiv hiuv
weic naaiv
 tov bun yie tengx meih caangh laangh hnangv haaix nor haih njoux meih ganh caux meih nyei dorn
 saa lo morn
 nyei maengc
meih oix zuqc bieqc mingh lorz ndaawitv hungh
 gorngv mbuox ninh
  yie nyei ziouv
 hungh diex aah
 meih houv waac bun yie
 meih nyei m sieqv bou
 gorngv
yie nyei dorn
 saa lo morn
 zungv oix duqv nzipc meih zoux hungh
 zueiz meih nyei weic
 maiv zeiz
 wuov nyungc
 aa ndo ni yaa weic haaix diuc duqv zoux hungh mi aqv
meih caux hungh diex corc gorngv jienv waac wuov zanc
 yie ziouc bieqc mingh tengx meih dongh joux waac gorngv
mbatc qe mbaa ziouc bieqc hungh diex nyei gen buangh hungh diex
 hungh diex gox haic aqv
 maaih sunem mienh nyei sieqv
 aa mbi qaakv
 yiem wuov goux ninh
mbatc qe mbaa guei njiec baaix hungh diex
 hungh diex ziouc naaic ninh
meih oix longc haaix nyungc
mbatc qe mbaa gorngv mbuox ninh
yie nyei ziouv aac
 meih ziangv jienv ziouv
 meih nyei tin hungh
 laengz waac bun yie
 meih laengz
  meih nyei dorn
 saa lo morn
 oix duqv nzipc jienv meih zoux hungh zueiz jienv meih nyei weic
mv baac ih zanc aa ndo ni yaa duqv zoux hungh mi aqv
 yie nyei ziouv
 hungh diex
 yaac maiv hiuv
ninh longc ngongh caux ngongh dorn junc caux ba gi yungh camv nyei ziec yaac cingv hungh diex nyei yietc zungv dorn caux aa mbi yaa taa sai mienh caux domh baeng bieiv
 yo aapc
 mv baac ninh maiv cingv meih nyei bou
 saa lo morn
yie nyei ziouv
 hungh diex aac
 ih zanc i saa laa en zuangx mienh nyei m zing mangc jienv meih
 oix meih mbuox ninh mbuo haaix dauh duqv nzipc jienv yie nyei ziouv
 hungh diex
 zoux hungh zueiz weic
maiv zei aeqv
 yie nyei ziouv
 hungh diex
 guei seix mi aqv
 nqa haav yie caux yie nyei dorn
 saa lo morn
 zuqc funx benx zuiz mienh mi aqv
mbatc qe mbaa caux hungh diex corc gorngv jienv waac wuov zanc
 douc waac mienh
 naatan
 daaih taux aqv
maaih mienh mbuox hungh diex
douc waac mienh
 naatan
 daaih taux
 naatan ziouc yiem hungh diex nyei nza hmien puoqv njiec taux ndau
naatan gorngv
yie nyei ziouv
 hungh diex aac
 meih za gengh gorngv aa ndo ni yaa duqv nzipc zoux hungh
 duqv zueiz meih nyei weic fai
ih hnoi ninh mingh longc ngongh caux ngongh dorn junc caux ba gi yungh camv nyei ziec
 ninh yaac cingv hungh diex nyei yietc zungv dorn caux yietc zungv domh baeng bieiv caux aa mbi yaa taa sai mienh
 ih zanc ninh mbuo caux ninh yiem wuov nyanc
 yiem wuov hopv yaac gorngv
  aa ndo ni yaa hungh aah
 ziangh duqv maanc fuix aav loh
mv baac yie
 meih nyei bou
 caux saax ndokc sai mienh caux ye ho yaa ndaa nyei dorn
 mbe nai yaa
 caux meih nyei bou
 saa lo morn
 ninh maiv cingv
naaiv deix sic cuotv se yie nyei ziouv
 hungh diex
 hnangv naaiv nor zoux yaac maiv mbuox meih nyei bou mbuo haaix dauh duqv nzipc zoux hungh
 zueiz yie nyei ziouv
 hungh diex nyei weic fai
ndaawitv hungh gorngv
heuc mbatc qe mbaa daaih
 mbatc qe mbaa ziouc bieqc daaih souv jienv hungh diex nyei nza hmien
hungh diex ziouc laengz waac gorngv
ziouv
  dongh tengx yie leih ndutv nyungc nyungc kouv naanc wuov dauh
 za gengh ziangh jienv
ndongc naaiv zien
 yie ih hnoi oix ziux yie ziangv jienv ziouv
  i saa laa en mienh nyei tin hungh
 houv bun meih wuov deix waac zoux
 meih nyei dorn
 saa lo morn
 duqv nzipc yie zoux hungh yaac duqv zueiz jienv yie nyei weic
mbatc qe mbaa ziouc puoqv njiec hmien taux ndau baaix hungh diex yaac gorngv
tov bun yie nyei ziouv
 ndaawitv hungh
 ziangh duqv maanc fuix
ndaawitv hungh gorngv
heuc saax ndokc sai mienh caux douc waac mienh
 naatan
 caux ye ho yaa ndaa nyei dorn
 mbe nai yaa
 bieqc daaih
 ninh mbuo ziouc daaih yiem hungh diex nyei nza hmien
hungh diex gorngv mbuox ninh mbuo
dorh meih mbuo nyei ziouv nyei bou caux jienv meih mbuo mingh yaac bun yie nyei dorn
 saa lo morn
 geh jienv yie ganh nyei lorh fungx ninh mingh taux gi hon wuom zingv
yiem wuov bun saax ndokc sai mienh caux douc waac mienh
 naatan
 dox youh orn ninh zoux i saa laa en mienh nyei hungh
 oix zuqc biomv jorng yaac heuc jienv gorngv
  tov bun saa lo morn hungh ziangh duqv maanc fuix
nqa haav oix zuqc gan jienv ninh faaux daaih
 ninh ziouc zueiz jienv yie nyei weic div yie zoux hungh
 yie yaac paaiv ninh gunv i saa laa en caux yu ndaa
ye ho yaa ndaa nyei dorn
 mbe nai yaa
 dau hungh diex
aamen
 tov ziouv
  yie mbuo nyei ziouv
 hungh diex
 nyei tin hungh
 yaac dingc hnangv naaic
zinh ndaangc ziouv  hnangv haaix nor caux yie nyei ziouv
 hungh diex
 yiem
 tov ziouv yaac hnangv wuov nor caux saa lo morn yiem
 yaac bun ninh nyei hungh hoc gauh hlo yie nyei ziouv
 ndaawitv hungh
saax ndokc sai mienh caux douc waac mienh
 naatan
 caux ye ho yaa ndaa nyei dorn
 mbe nai yaa
 caux ke le ti mienh
 caux peletv mienh
 ziouc bun saa lo morn geh jienv ndaawitv hungh nyei lorh aengx fungx ninh mingh taux gi hon wuom zingv
yiem wuov saax ndokc sai mienh ziouc zorqv yiem zaangc tin hungh nyei ndopv liuh dapv jienv orn mienh nyei youh wuov norm jorng daaih
 longc youh orn saa lo morn
 ninh mbuo yaac biomv jorng
 zuangx baeqc fingx heuc jienv gorngv
tov bun saa lo morn hungh ziangh duqv maanc fuix
zuangx baeqc fingx yaac gan jienv ninh nzuonx
 biomv jienv hlauv ndongh nux
 za gengh
 njien njien youh youh nyei heuc
 qiex zungv ndanc ndau dongz
aa ndo ni yaa aengx caux ninh yiem nyei zuangx kaeqv mienh coqv hoqc nyanc baac houc ninh wuov donx hnaangx wuov zanc
 ninh mbuo haiz wuov deix qiex mbui
 yo aapc haiz jorng nyei qiex mbui ninh ziouc naaic gaax
yiem wuov zingh gu nyuoz nyei qiex ndongc naaic mbui maaih haaix nyungc eix leiz
ninh mbuo corc gorngv jienv waac wuov zanc
 maaih aa mbi yaa taa sai mienh nyei dorn
 yo naa taan
 daaih taux
 aa ndo ni yaa gorngv
bieqc maah
 meih zoux kuv mienh
 daaix meih yaac dorh kuv fienx daaih
yo naa taan dau
maiv zeiz sic aqv loh
 mbuo nyei ziouv
 ndaawitv hungh
 liepc saa lo morn zoux hungh mi aqv
hungh diex paaiv saax ndokc sai mienh caux douc waac mienh
 naatan
 caux ye ho yaa ndaa nyei dorn
 mbe nai yaa caux ke le ti mienh caux peletv mienh gan ninh mingh
 ninh mbuo yaac bun ninh geh jienv hungh diex nyei lorh
saax ndokc sai mienh caux douc waac mienh
 naatan
 yiem gi hon wuom zingv longc youh orn ninh zoux hungh
 ninh mbuo yiem naaic njien njien youh youh nyei nzuonx
 qiex ziouc aengv buangv yietc norm zingh
 naaiv se meih mbuo muangx haiz nyei qiex
saa lo morn zungv zueiz jienv hungh weic aqv
maiv daan mbuoqc naaiv
 hungh nyei jien yaac daaih buang waac bun mbuo nyei ziouv
 ndaawitv hungh
 ninh mbuo gorngv
  tov meih nyei tin hungh bun saa lo morn nyei mengh gauh hlo meih nyei
 yaac bun ninh nyei hungh hoc gauh hlo meih nyei
  hungh diex ziouc yiem ninh nyei coux ndoqv njiec baaix
aengx gorngv
  ceng ziouv
  i saa laa en mienh nyei tin hungh
 weic zuqc ninh ih hnoi bun yie nyei m zing duqv buatc nzipc yie wuov dauh zueiz yie nyei weic
aa ndo ni yaa nyei zuangx kaeqv haiz liuz naaiv deix waac
 ninh mbuo hnyouv waaic nzengc
 ziang naaic jiez sin biaux nzaanx nzengc mi aqv
aa ndo ni yaa gamh nziex saa lo morn ziouc mingh nanv jienv ziec dorngh nyei jorng
maaih mienh mbuox saa lo morn
aa ndo ni yaa gamh nziex saa lo morn hungh ziouc nanv jienv ziec dorngh nyei jorng
 ninh gorngv
  tov saa lo morn hungh ih hnoi houv waac ninh maiv longc nzuqc ndaauv daix yie
 ninh nyei bou
saa lo morn gorngv
se gorngv buatc ninh zoux kuv mienh
 yietc diuh ninh nyei mba biei maiv zuqc ndortv njiec ndau
 mv baac se gorngv buatc ninh zoux orqv sic
 ninh zungv oix zuqc daic
saa lo morn hungh ziouc paaiv mienh mingh wuov ziec dorngh dorh ninh daaih
 aa ndo ni yaa ziouc daaih puoqv njiec saa lo morn hungh nyei nza hmien
 saa lo morn gorngv
nzuonx meih ganh nyei biauv aqv
