cong mengh nyei dorn muangx ninh nyei die njaaux nyei waac
 mv baac huotv mienh nyei mienh maiv muangx mienh gorngv hemx ninh
weic mienh longx mienh gorngv nyei waac ninh duqv longx nyei jauv
 mv baac oix hoic mienh nyei mienh kungx maaih hnyouv oix zoux doqc
haaix dauh goux ninh nyei nzuih duqv goux ganh nyei maengc
 mv baac haaix dauh la guaih gorngv
 maiv hnamv ndaangc
 zungv oix zuqc baaic aqv
mienh lueic mienh cei yaac maiv duqv haaix nyungc
 mv baac mienh jienh mienh ziux ninh oix nyei duqv daaih buangv hnyouv
kuv mienh nzorng haic gorngv baeqc nyei waac
 mv baac orqv mienh zoux duqv nyaiv
 gamh nziev haic
hnyouv zingx nyei mienh maaih zoux horpc nyei jauv beu jienv
 mv baac zuiz bun orqv mienh zuqc baaic
maaih dauh zoux hnangv butv zoih mv baac maiv maaih haaix nyungc
 maaih dauh zoux hnangv jomc
 mv baac maaih zinh zoih camv
mienh nyei zinh zoih haih zuoqc ninh nyei maengc
 mv baac mienh jomc mienh maiv haiz mienh gorngv haeqv nyei waac
kuv mienh hnangv njang haic nyei njang
 mv baac orqv mienh hnangv oix zuqc biomv daic nyei dang
zoux maux nyei jauv kungx zoux cuotv nzaeng jaax nyei sic
 mv baac muangx kuinx nyei waac wuov deix maaih cong mengh
hungh hec duqv nyaanh siepv ziouc zitc jienv njiec
 mv baac yietc nzunc siou deix
 yietc nzunc siou deix
 ziouc maaih camv jienv faaux
maaih lamh hnamv oix duqv nyei
 yaac maiv gaengh duqv
 ziouc bun mienh hnyouv nzauh kouv
 mv baac duqv daaih ziux hnyouv hnamv oix duqv nyei
 se hnangv diuh ziangh maengc nyei ndiangx
haaix dauh mangc piex njaaux nyei waac ziouc hoic ninh ganh zuqc mietc
 mv baac haaix dauh taaih leiz latc
 wuov dauh ziouc duqv zingh nyeic
cong mengh mienh njaaux nyei waac se ziangh maengc nyei wuom zingv
 bun mienh simv nqoi zuqc daic nyei koux
mienh hnamv duqv tong
 hnamv duqv longx
 ziouc duqv mienh taaih
 mv baac maiv ziepc zuoqv nyei mienh nyei jauv se mingh zuqc baaic
mienh guai mienh longc ninh nyei wuonh zaang zoux nyungc nyungc
 mv baac mienh hngongx mienh ceng ninh ganh hngongx nyei jauv
waaic nyei douc fienx mienh hoic mienh zuqc kouv
 mv baac ziepc zuoqv nyei gong zoh hnangv ndie zorc mienh longx
maiv longc mienh njaaux nyei waac wuov dauh zuqc benx mienh jomc mienh yaac zuqc nyaiv
 mv baac haaix dauh muangx mienh gorngv njaaux nyei waac duqv mienh taaih
za gengh duqv daaih ziux hnamv oix duqv nyei
 haiz za gengh
 longx haic
 mv baac weic mienh hngongx mienh
 simv nqoi orqv sic se youx haic nyei sic
haaix dauh caux cong mengh mienh juangc jauv yangh ziouc benx cong mengh mienh
 mv baac caux mienh hngongx mienh zoux doic zungv oix zuqc kouv aqv
zeqc naanc zunc jienv zuiz mienh mingh mv baac kuv mienh duqv longx weic zoux ninh mbuo nyei zingh nyeic
mienh longx mienh liouh nzipc nyei buonc bun ninh nyei zeiv fun
 mv baac zuiz mienh nyei zinh zoih siou daaih bun kuv mienh
mienh jomc mienh nyei ndeic duqv gaeng zuangx camv
 mv baac laaix maiv baengh fim nyei jauv zuqc guaatv mingh mi aqv
haaix dauh nyienz jienv maiv longc biaav mborqv njaaux
 wuov dauh maiv hnamv ninh nyei dorn
 mv baac haaix dauh hnamv dorn se jienh mborqv njaaux
kuv mienh duqv nyanc beuv
 mv baac orqv mienh nyei ga sie ngorc jienv yiem
