nqa haav maiv nangc lauh
 maaih mienh mbuox yosepv
meih nyei die maiv longx
 yosepv ziouc dorh jienv ninh nyei i dauh dorn
 maa natv se caux e faa im
 mingh mangc ninh nyei die
mienh mbuox yaakopv
meih nyei dorn
 yosepv
 daaih mangc meih aqv
 yaakopv ziouc caengx jiez sin daaih zueiz jienv wuov coux
yaakopv gorngv mbuox yosepv
nernh jiex nyei tin hungh yiem kaa naa an deic bung
 lutv deic
 hinc cuotv daaih buang waac die
ninh gorngv
  yie oix bun meih maaih dorn jueiv fun faqv camv
 hiaangx daaih zoux camv fingx mienh
 yie yaac oix zorqv naaiv norm deic bung jiu bun meih nyei hoz doic zeiv fun yietc liuz nzipc
yaakopv aengx gorngv
yosepv aac
 dongh yie maiv gaengh daaih
 meih yiem naaiv i yipv deic bung duqv wuov deix i dauh dorn
 e faa im caux maa natv se
 oix zuqc funx benx yie nyei buonc dorn hnangv lu mben caux si me on nor
nqa haav meih aengx duqv fu jueiv nor
 ziouc funx benx meih ganh nyei buonc
 ninh mbuo nzipc nyei buonc se gan ninh mbuo nyei gorx nyei mbuox nzipc hnangv
yie yiem batc ndaan aalam nzuonx wuov zanc
 yiem kaa naa an deic bung leih e faa laa taa mungv maiv nangc go
 meih nyei maa
 laasen
 guei seix
 bun yie nzauh haic
 yie zangx ninh mingh e faa laa taa mungv wuov diuh jauv nyei ga hlen
e faa laa taa aengx maaih norm mbuox heuc mbetc le hem
i saa laa en buatc yosepv nyei dorn mbuo
 ninh naaic gaax
naaiv haaix dauh
yosepv mbuox ninh nyei die
naaiv se tin hungh bun yie yiem naaiv duqv daaih nyei dorn
 i saa laa en gorngv
dorh daaih yie naaiv weic bun yie buang waac ninh mbuo
i saa laa en nyei hnyangx jeiv gox haic
 m zing mbuov
 mangc maiv nangc zien
 yosepv ziouc dorh ninh nyei dorn mingh taux ninh nyei die wuov
 ninh nyei die qam jienv zom
i saa laa en gorngv mbuox yosepv
yie hnamv daaih yietc liuz maiv duqv buatc meih
 mv baac tin hungh bun yie liemh meih nyei dorn duqv buatc
yosepv hlorpv ninh nyei dorn njiec i saa laa en nyei camh zuih yaac yiem ninh nyei nza hmien puoqv njiec taux ndau
yosepv ken jienv ninh nyei i dauh dorn
 mbiaauc jieqv buoz ken e faa im mingh yiem i saa laa en nyei zaaix bung
 zaaix jieqv buoz ken maa natv se mingh yiem i saa laa en nyei mbiaauc bung
mv baac i saa laa en jiuv jienv buoz
 mbiaauc jieqv maan jienv e faa im nyei m nqorngv maiv gunv ninh zoux dorn faix
 zaaix jieqv aengx maan jienv maa natv se nyei m nqorngv maiv gunv maa natv se zoux dorn hlo
ninh ziouc buang waac yosepv aqv
 ninh gorngv
tov yie nyei ong
 apc laa ham
 caux yie nyei die
 i sakc
 buoqc zaangc nyei tin hungh ceix fuqv naaiv deix i dauh dorn
 tov yietc seix dorh yie taux ih hnoi nyei tin hungh ceix fuqv bun ninh mbuo
tov njoux yie leih ndutv yietc zungv haih hoic yie nyei zeqc naanc wuov dauh fin mienh ceix fuqv bun naaiv deix i dauh dorn
 tov bun naaiv deix i dauh dorn nzipc yie nyei mbuox caux yie nyei ong
 apc laa ham
 caux yie nyei die
 i sakc
 nyei mbuox
 tov bun ninh mbuo yiem naaiv lungh ndiev hiaangx jiez daaih camv
yosepv buatc ninh nyei die hnangv naaiv nor zorqv mbiaauc jieqv buoz maan jienv e faa im nyei m nqorngv
 ninh maiv horpc hnyouv
 ninh ziouc zorqv ninh die nyei buoz yiem e faa im nyei m nqorngv waan nqoi
 oix bun ninh maan maa natv se nyei m nqorngv
ninh gorngv mbuox ninh nyei die
die aah
 maiv zeiz hnangv naaiv lorqc
 dorn hlo dongh naaiv dauh
 oix zuqc longc meih nyei mbiaauc jieqv buoz maan naaiv dauh nyei m nqorngv
mv baac ninh nyei die maiv kangv
 ninh gorngv
dorn aah
 yie hiuv nyei
 maa natv se nyei zeiv fun yaac oix benx yietc fingx
 ninh yaac duqv zoux hlo
 mv baac ninh nyei youz oix duqv zoux gauh hlo
 youz nyei zeiv fun oix benx camv fingx hlo nyei
wuov hnoi yaakopv buang waac ninh mbuo
 ninh gorngv
i saa laa en mienh oix dorh meih nyei mbuox mingh buang waac
 ninh mbuo oix gorngv
  tov tin hungh bun meih hnangv e faa im caux maa natv se nor
 i saa laa en ziouc hnangv naaiv nor bun e faa im duqv zoux gauh hlo maa natv se
buang liuz waac
 i saa laa en gorngv mbuox yosepv
yie guei seix nyei ziangh hoc aav lamh taux aqv
 mv baac tin hungh zungv caux meih mbuo yiem
 yaac oix dorh meih mbuo nzuonx meih mbuo nyei ong taaix nyei deic bung
yie zorqv dongh yie longc nzuqc ndaauv caux juang zinx caangv duqv aa mo lai mienh nyei wuov norm zorng jiu bun meih
 maiv zeiz bun meih nyei gorx mbuo
