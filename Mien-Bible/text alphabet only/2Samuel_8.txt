hoz daaih ndaawitv mingh mborqv hingh fi li saa die mienh
 zorqv ninh mbuo yiem ninh nyei buoz ndiev
 ninh yaac caangv duqv fi li saa die mienh nyei metekv ammaa mungv
ndaawitv yaac mborqv hingh mo apc mienh
 ninh aapv ninh mbuo bueix ga ndiev ndau mbaih jienv ziouc longc hlaang ndorqc
 buo gouv nyei i gouv daix guangc
 liouh yietc gouv duqv maengc cuotv
 mo apc mienh ziouc yiem ninh nyei buoz ndiev yaac oix zuqc cuotv nzou bun ninh
ndaawitv aengx mingh mborqv so mbaa nyei hungh
 le hopc nyei dorn
 haa ndatc e se
 doix haa ndatc e se cuotv mingh weic aengx oix liepc wuonv ninh nyei guoqv yiem yu fe ditc ndaaih hlen nyei dorngx
ndaawitv caangv duqv ninh nyei geh maaz baeng yietc cin cietv baeqv dauh caux yangh ndau nyei baeng i waanc dauh
 ninh hngaqv tor mborqv jaax maaz cie nyei maaz nyei domh luangc jaan dangx
 kungx liouh mborqv jaax cie nyei yietc baeqv dauh maaz hnangv
ndaa matv gatc nyei silie mienh cuotv daaih tengx so mbaa nyei hungh
 haa ndatc e se
 wuov zanc
 ndaawitv daix ninh mbuo nyei baeng i waanc i cin dauh
nqa haav ndaawitv yiem ndaa matv gatc zingh nyei aalam deic liepc baeng ciangv
 aalam mienh ziouc zuqc yiem ndaawitv nyei buoz ndiev yaac cuotv nzou zinh bun ninh
 maiv gunv ndaawitv mingh haaix
 ziouv  bun ninh hingh jiex
ndaawitv yaac caangv haa ndatc e se nyei jien nanv jienv nyei jiem torngv baaih dorh mingh ye lu saa lem
ndaawitv aengx mingh haa ndatc e se nyei i norm zingh
 mbe taa caux mbe lo tai
 caangv duqv dongh siqv camv haic
haamatv hungh
 to i
 haiz gorngv ndaawitv mborqv hingh so mbaa nyei hungh
 haa ndatc e se nyei yietc zungv jun baeng
to i ziouc paaiv ninh nyei dorn
 yolam
 mingh wuic buangh ndaawitv hungh
 gorngv waac tengx ninh a hneiv weic ninh duqv mborqv hingh haa ndatc e se
 weic zuqc haa ndatc e se zanc zanc mingh caux to i mborqv jaax
 yolam yaac dorh jienv longc jiem nyaanh caux dongh siqv zoux daaih nyei nyungc nyungc jaa sic daaih fungx ndaawitv
ndaawitv hungh yaac zorqv naaiv deix jaa sic caux jienv ninh mborqv hingh fingx fingx mienh caangv daaih nyei jiem nyaanh
se ninh zorqv yiem e ndom
 mo apc
 ammon mienh
 fi li saa die mienh caux aa maa lekv mienh caux so mbaa hungh
 le hopc nyei dorn
 haa ndatc e se caangv daaih nyei ga naaiv fungx bun ziouv
ndaawitv yiem nzauv horngz daix e ndom mienh yietc waanc hietc cin dauh
 nzuonx daaih ninh duqv mengh dauh hlo haic
ninh liepc baeng ciangv yiem e ndom
 ninh liepc baeng ciangv yiem gormx e ndom deic
 e ndom mienh ziouc zuqc yiem ndaawitv nyei buoz ndiev
 maiv gunv ninh mingh haaix
 ziouv  bun ndaawitv hingh jiex
hnangv naaic ndaawitv gunv gormx nzengc i saa laa en deic bung yaac weic ninh nyei zuangx baeqc fingx zoux horpc
 zoux baengh fim
se lu yaa nyei dorn
 yo aapc
 zoux gauh hlo jiex nyei domh baeng bieiv
 aa hi lutv nyei dorn
 ye ho saa fatv
 zoux fiev sou daan nyei jien
aa hi tupv nyei dorn
 saax ndokc
 caux aa mbi yaa taa nyei dorn
 aa hi me lekv
 zoux sai mienh
 se lai aa zoux sou biuv
ye ho yaa ndaa nyei dorn
 mbe nai yaa
 gunv ke le ti mienh caux peletv mienh
 ndaawitv nyei dorn mbuo duqv zoux beiv zeiv
