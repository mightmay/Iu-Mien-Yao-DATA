yiem lungh ndiev mienh maanh jiez gorn hiaangx jienv faaux
 aengx yungz duqv sieqv
maaih deix doz mienh dorn buatc baamh mienh nyei sieqv nzueic
 ninh mbuo yaac ginv deix longc zoux auv
ziouv ziouc gorngv
yie nyei singx lingh maiv caux baamh mienh yietc liuz yiem
 ninh mbuo benx orv sin hnangv
 yangh naaiv jiex ninh mbuo nyei hnyangx jeiv ziangh duqv taux yietc baeqv nyic ziepc hnyangx
wuov zanc maaih nefin mienh yiem lungh ndiev
 nqa haav corc maaih nyei
 se doz mienh dorn longc baamh mienh sieqv bun njiec daaih nyei fun faqv
 naaiv se loz hnoi maaih banh zeic
 maaih mengh dauh nyei mienh
ziouv buatc yiem lungh ndiev mienh zoux waaic sic camv
 hnyouv haaix zanc kungx hnamv cuotv waaic nyei jauv hnangv
ziouv haiz hnyouv mun haic
 hnamv nzuonx
 feix duqv ninh maiv dungx zeix mienh maanh daaih yiem lungh ndiev
 ninh yaac nzauh haic
ziouv gorngv
yie oix fioux nzengc
 guaatv nzengc yie zeix daaih nyei mienh
 maiv bun yiem ndau beih
 liemh mienh liemh hieh zoih
 nyorng ndau nyei ga naaiv caux ndaamv lungh nyei norqc oix mietc nzengc
 weic zuqc yie hnamv nzuonx
 feix duqv maiv dungx zeix naaiv deix ga naaiv
mv baac noyaa zoux duqv horpc ziouv  nyei hnyouv
yiem naaiv mingh gorngv noyaa nyei jauv louc
 noyaa zoux kuv mienh
 wuov jaax lungh ndiev kungx ninh ganh maiv maaih dorngx daanh hnangv
 ninh haaix zanc yaac gan longx tin hungh
noyaa maaih buo dauh dorn mbuox heuc sem
 haam caux yaafetv
tin hungh buatc lungh ndiev mienh waaic jienv njiec
 mienh kungx zoux doqc zoux orqv nyei sic hnangv
tin hungh mangc lungh ndiev
 buatc baaic waaic nzengc
 weic zuqc baamh mienh yietc zungv kungx zoux orqv zoux waaic nyei jauv hnangv
tin hungh ziouc gorngv mbuox noyaa
yie dingc hnyouv oix mietc lungh ndiev mienh weic zuqc ninh mbuo zoux orqv sic buangv nzengc lungh ndiev
 mangc maah
 liemh ninh mbuo
 liemh ndau beih
 yie oix mietc nzengc
meih oix zuqc longc jiem haic nyei ndiangx gapv poux nzangv
 nzangv gu nyuoz oix zuqc nqenx jienv yietc qongx yietc qongx nyei
 yaac oix zuqc longc ndau ndiev nyouh haic nyei zung naic jienv gu nyuoz ga nyiec
naaiv poux nzangv oix zuqc hnangv naaiv nor zoux
 ndaauv faam baeqv ndorqc
 jangv hmz ziepc ndorqc
 hlang faah ziepc ndorqc
oix zuqc gomv jienv nzangv liuh
 nzangv liuh oix zuqc leih nzangv sin yietc ndorqc hlang
 gaengh oix zuqc zoux yiem yietc bung nzangv hlen hnangv
 naaiv poux nzangv oix zuqc nqenx zoux buo nzangh
 gu nguaaic
 mbu ndongx caux ga ndiev
mangc maah
 yie oix bun mbiungc suiv imx yiemx ndau beih
 yiemx daic yietc zungv yiem lungh ndiev maaih maengc nyei ga naaiv
 da faanh nangh nyei
 maaih qiex nyei ga naaiv oix zuqc daic nzengc
mv baac yie oix caux meih laengz jiez ngaengc waac
 meih oix zuqc dorh meih nyei auv jueiv dorn mbuangz caux meih bieqc nzangv
meih oix zuqc dorh nyungc nyungc maaih maengc nyei ga naaiv
 liemh gouv liemh nyeiz
 yietc nyungc yietc doix bieqc nzangv weic caux meih njoux cuotv maengc
nyungc nyungc norqc
 nyungc nyungc saeng kuv
 caux nyungc nyungc nyorng ndau beih nyei ga naaiv
 yietc nyungc yietc doix oix daaih lorz meih weic njoux ninh mbuo nyei maengc
meih mbuo oix zuqc zorqv nyungc nyungc nyanc hopv bienh bieqc nzangv
 liouh jienv zoux meih mbuo nyei nyanc hopv yaac zoux uix saeng kuv nyei ga naaiv
tin hungh hnangv haaix nor paaiv noyaa
 noyaa yaac ei jienv zoux nzengc
