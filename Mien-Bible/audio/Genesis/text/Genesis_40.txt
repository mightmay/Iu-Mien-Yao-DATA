jiex liuz yietc caamx
 tengx i yipv deic bung nyei faalo hungh bouh a ngunc diuv wuov dauh domh jien caux zoux njuov bun faalo hungh nyanc wuov dauh domh jien dorngc hungh diex
hungh diex qiex jiez haic naaiv deix i dauh jien
ziouc zorqv ninh mbuo wuonx jienv goux hungh dinc wuov dauh domh baeng bieiv nyei biauv nyei loh
 dongh yosepv zuqc wuonx wuov norm loh
goux hungh dinc wuov dauh domh baeng bieiv paaiv yosepv goux ninh mbuo
 ninh mbuo i dauh yaac zuqc wuonx jienv loh lauh nyei
maaih muonz nor
 bouh diuv caux zoux njuov wuov deix i dauh domh jien yiem wuov loh mbeix mbeix
 yietc dauh mbeix buatc yietc nyungc
 yietc dauh nyei mbeix yaac maaih yietc nyungc eix leiz
da nyeic ndorm yosepv bieqc mingh mangc
 buatc ninh mbuo i dauh zungv nzauh nzauh wuov
ninh naaic gaax faalo nyei domh jien
 dongh caux ninh zuqc wuonx jienv ninh nyei ziouv nyei biauv nyei loh wuov deix i dauh
meih mbuo ih hnoi zoux haaix nyungc
 buatc nzauh nzauh wuov
ninh mbuo dau
a hmuangx yie mbuo i dauh zungv mbeix mbeix
 yiem naaiv yaac maiv maaih haaix dauh haih tengx yie mbuo porv mbeix
 yosepv dau
kungx tin hungh hnangv haih porv mbeix maiv zeiz
 meih mbuo gorngv meih mbuo nyei mbeix bun yie muangx maah
bouh a ngunc diuv wuov dauh domh jien ziouc gorngv ninh nyei mbeix bun yosepv muangx
 ninh gorngv
yie buatc diuh a ngunc hmei yiem yie nyei nza hmien
wuov diuh hmei yaac maaih buo caax nquaah
 yietv cuotv cunx daaih yaac nqoi biangh
 biouv joih yaac zuoqc
wuov zanc faalo hungh nyei zaanv yiem yie nyei buoz
 yie ziouc gaeqv wuov deix a ngunc biouv nanv biouv wuom dapv jienv zaanv bouh bun faalo
yosepv gorngv
meih nyei mbeix nyei eix leiz se hnangv naaiv
 wuov deix buo nquaav nquaah beiv buo hnoi
aengx buo hnoi faalo hungh oix bungx meih cuotv
 oix guangc meih nyei zuiz
 yaac bun meih duqv zoux gong hnangv loz wuov nor
 meih aengx duqv bouh a ngunc diuv bun faalo hungh hnangv zinh ndaangc meih zoux wuov nor
meih duqv longx nyei ziangh hoc tov jangx deix yie
 zoux longx bun yie
 gorngv deix yie nyei jauv bun faalo hungh muangx
 njoux yie cuotv naaiv norm loh
yie yiem hipv lu mienh nyei deic bung zuqc dorh taux naaiv daaih
 yiem naaiv i yipv deic bung yie yaac maiv dorngc haaix nyungc zic duqv bun yie zuqc wuonx jienv naaiv loh hmuangx
zoux njuov nyei domh jien buatc yosepv porv mbeix nyei eix leiz longx
 ninh ziouc gorngv mbuox yosepv
yie yaac mbeix norm mbeix
 yie buatc yie ganh nyei m nqorngv ndongx jienv buo norm jei
 dapv jienv njuov nyei
gu nguaaic wuov norm jei maaih nyungc nyungc ziqv daaih nyei njuov bun faalo hungh nyanc
 mv baac norqc daaih nyanc wuov deix njuov
yosepv gorngv
meih nyei mbeix nyei eix leiz se hnangv naaiv
 wuov deix buo norm jei beiv buo hnoi
aengx buo hnoi faalo hungh oix bun mienh hngaqv ndutv meih nyei m nqorngv aengx zorqv meih nyei sei ndiux jienv ndiangx
 norqc yaac oix daaih nyanc meih nyei orv
aengx jiex buo hnoi taux faalo hungh nyei sih nyietv hnoi
 ninh ziouc mbenc nyanc hopv zoux jorm cingv ninh nyei yietc zungv zoux jien nyei mienh daaih
 ninh yaac bungx bouh a ngunc diuv caux zoux njuov wuov deix i dauh domh jien cuotv daaih yiem zuangx jien nyei nza hmien
bouh a ngunc diuv wuov dauh aengx duqv zoux gong hnangv loz wuov nor
 ziouc zorqv diuv zaanv bouh mingh bun hungh diex
mv baac zoux njuov wuov dauh aeqv
 faalo hungh heuc zorqv daaih ndiux jienv wuov ndiangx daix guangc mi aqv
 naaiv deix sic za gengh doix nzengc yosepv porv nyei mbeix
mv baac bouh a ngunc diuv wuov dauh jien la kuqv yosepv mi aqv
 maiv jangx zuqc ninh aqv
