yosepv paaiv goux ninh nyei biauv nyei domh bou
zorqv mbiauh dapv naaiv deix mienh nyei mbuoqc
 dapv gaux ninh mbuo dorh
 aengx zorqv gorqv mienh maaiz mbiauh nyei nyaanh dapv gorqv mienh nyei mbuoqc nzuih
zorqv yie nyei zaanv
 dongh nyaanh zaanv wuov norm
 caux maaiz mbiauh nyei nyaanh dapv jienv youz laai wuov dauh nyei mbuoqc nzuih
 bou ziouc ei jienv yosepv nyei waac zoux
da nyeic ndorm nziouv nyei
 lungh mbiouz mbiouz njang
 domh bou ziouc fungx ninh mbuo caux ninh mbuo nyei lorh cuotv jauv nzuonx
cuotv ziqc zingh mingh maiv gaengh nangc go
 yosepv gorngv mbuox ninh nyei domh bou
gaanv mingh zunc wuov deix mienh
 zunc zaaic
 oix zuqc naaic gaax ninh mbuo
  yie mbuo zoux longx bun meih mbuo
 meih mbuo weic haaix diuc zoux waaic bun yie mbuo
meih mbuo weic haaix diuc nimc yie nyei ziouv nyei nyaanh zaanv mingh
 naaiv norm zaanv ninh longc hopv yaac longc naaic zinh hoz nyei jauv
 meih mbuo za gengh zoux dorngc ndo haic aqv
wuov dauh bou zunc zaaic
 ninh ziouc ei yosepv nyei waac gorngv
mv baac wuov deix muoz doic gorngv
domh gorx aac
 meih zoux haaix nyungc hnangv naaiv nor gorngv
 yie mbuo zungv maiv hnamv taux hnangv naaiv nor zoux
mangc gaax
 maaiz daauh nzunc mbiauh nyei nyaanh yiem yie mbuo nyei mbuoqc yie mbuo zungv yiem kaa naa an deic bung dorh daaih tuix nzuonx bun meih
 yie mbuo fungc haih nimc yiem meih nyei ziouv nyei biauv nyei jiem nyaanh
se gorngv meih buatc wuov norm zaanv yiem haaix dauh
 bun wuov dauh zuqc daic aqv
 zengc wuov deix laengz zoux meih nyei nouh
bou gorngv
horpc nyei
 ei jienv meih mbuo nyei waac zoux aqv
 mv baac lorz buatc yiem haaix dauh nyei mbuoqc
 wuov dauh ganh oix zuqc zoux yie nyei nouh
 zengc njiec wuov deix maiv dorngc haaix nyungc
dauh dauh ziouc siepv siepv nyei bouh mbuoqc njiec don jienv wuov ndau koi
bou ziouc sou aqv
 yiem domh gorx nyei sou jienv mingh taux youz laai nyei
 taux mben yaa min nyei mbuoqc ziouc sou cuotv wuov norm zaanv
wuov deix muoz doic nzauh haic
 betv ninh mbuo nyei lui
 aengx bouh mbuoqc faaux bun lorh tor jienv daaux nqaang nzuonx wuov zingh aqv
yu ndaa caux ninh nyei muoz doic nzuonx taux yosepv nyei biauv wuov zanc
 yosepv corc yiem biauv nyei
 ninh mbuo yiem ninh nyei nza hmien mbaapv njiec ndau
yosepv gorngv mbuox ninh mbuo
naaiv meih mbuo zoux haaix nyungc laeh
 meih mbuo maiv hiuv duqv yie naaiv nyungc mienh haih mangc duqv cuotv zinh hoz nyei sic
 haih zorqv duqv meih mbuo fai
yu ndaa gorngv
yie mbuo hnangv haaix nor haih dau ziouv
 hnangv haaix nor haih gorngv
 yie mbuo hnangv haaix nor haih jaiv sin
 tin hungh wetv cuotv nzengc yie mbuo zoux dorngc nyei sic
 ih zanc maiv zeiz kungx zaanv yiem mbuoqc wuov dauh benx meih nyei nouh hnangv
 liemh yie mbuo yietc zungv benx meih nyei nouh aqv
yosepv gorngv
maiv zeiz hnangv naaic lorqc
 kungx zaanv yiem mbuoqc wuov dauh oix zuqc zoux yie nyei nouh hnangv
 zengc wuov deix gunv baengh orn nyei nzuonx meih mbuo nyei die wuov aqv
yu ndaa aengx mingh fatv deix doix yosepv gorngv
yie nyei ziouv aac
 yie tov caux meih gorngv joux waac
 meih maiv dungx gaengh qiex jiez yie
 meih nyei bou
 maiv gunv meih ndongc faalo hungh hlo
ziouv naaic yie mbuo
 meih nyei bou
  meih mbuo corc maaih die
 maaih youz nyei fai
yie mbuo dau
  die maaih nyei mv baac gox haic aqv
 youz yaac maaih nyei
 die zungv gox haic cingx duqv naaiv dauh dorn laai
 naaiv dauh dorn nyei gorx daic mi aqv
 ninh mbuo i muoz juangc maa mv baac ih zanc kungx maaih ninh ganh hnangv
 ninh nyei die yaac hnamv haic ninh
meih heuc yie mbuo
 meih nyei bou
 dorh ninh daaih naaiv bun meih mangc
yie mbuo mbuox meih
 yie mbuo nyei ziouv
  wuov dauh dorn leih maiv duqv ninh nyei die
 leih nor
 ninh nyei die haih daic nyei
mv baac meih mbuox yie mbuo
 meih nyei bou
  yie mbuo maiv dorh naaiv dauh youz laai caux jienv daaih nor
 yie mbuo maiv duqv aengx buatc meih nyei hmien
yie mbuo dorh meih nyei waac nzuonx mingh gorngv bun meih nyei bou
 yie mbuo nyei die
 muangx
yie mbuo nyei die mbuox yie mbuo
  aengx mingh maaiz deix mbiauh maah
yie mbuo dau
  yie mbuo maiv haih mingh
 se gorngv yie mbuo nyei youz laai caux jienv yie mbuo mingh nor
 yie mbuo mingh nyei
 weic zuqc youz laai maiv caux yie mbuo mingh nor
 yie mbuo maiv duqv buatc wuov laanh mienh nyei hmien
meih nyei bou
 yie mbuo nyei die
 mbuox yie mbuo
  meih mbuo hiuv duqv yie nyei auv
 laasen
 yungz duqv i dauh dorn bun yie hnangv
maaih dauh zungv leih nqoi yie
 yie hnamv daaih ninh zuqc hieh ga naaiv betv ninh mi aqv
 taux ih zanc yie maiv duqv buatc wuov dauh dorn
se gorngv meih mbuo dorh naaiv dauh mingh
 ninh yaac buangh zuqc sic nor
 meih mbuo ziouc bun yie
 ong m nqorngv baeqc
 nzauh taux bieqc yiemh gen
yu ndaa aengx gorngv
se gorngv yie nzuonx meih nyei bou
 yie nyei die
 wuov
 yaac maiv maaih naaiv dauh dorn caux yie nzuonx
yie nyei die buatc yie nyei youz maiv caux yie nzuonx nor
 ninh ziouc daic aqv
 weic zuqc naaiv dauh dorn zoux yie nyei die nyei mba nziu gorn
 hnangv naaiv yie nyei die
 meih nyei bou
 ong m nqorngv baeqc
 nzauh taux daic
yie ganh longc yie nyei maengc zoux ndaam daauh mbuox yie nyei die
  yie maiv dorh naaiv dauh youz nzuonx bun die nor
 yie laengz yiem die nyei nza hmien yietc seix ndaam dorng
hnangv naaic
 yie tov bun yie
 meih nyei bou
 yiem naaiv zoux meih nyei nouh div naaiv dauh dorn
 tov bun ninh gan jienv ninh nyei gorx mbuo nzuonx aqv oc
se gorngv naaiv dauh dorn maiv caux yie nzuonx
 yie hnangv haaix nor haih nzuonx yie nyei die wuov
 yie maiv oix buatc yie nyei die zuqc zeqc naanc hoic ninh
