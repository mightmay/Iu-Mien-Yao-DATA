apc laam dorh jienv ninh nyei auv caux ninh maaih nyei nyungc nyungc ga naaiv cuotv i yipv deic bung mingh taux negepc
 lotv yaac caux jienv ninh mingh
apc laam butv zoih haic
 maaih saeng kuv
 maaih jiem
 maaih nyaanh camv haic
ninh yiem negepc
 yietc kang suiv jiex yietc kang
 mingh taux mbetc en zingh
 aengx nzuonx taux mbetc en caux ai zingh mbu ndongx
dongh zinh ndaangc corng ndopv liuh yaac ceix jiez ziec dorngh wuov norm dorngx
 apc laam aengx yiem wuov gorngv cuotv ziouv nyei mbuox zaangc ziouv
lotv gan jienv apc laam mingh
 ninh yaac maaih ba gi yungh maaih yungh guanh
 maaih ngongh guanh
 maaih ninh ganh nyei hmuangv doic caux bou
yiem wuov norm dorngx nyei ndau maiv jangv
 maiv gaux ninh mbuo i dauh yiem
 i dauh zungv maaih saeng kuv camv haic
 juangc jienv yiem maiv njiec
apc laam nyei goux saeng kuv bou caux lotv nyei goux saeng kuv bou ziouc da hauv aqv
wuov zanc kaa naa an mienh caux be litv si mienh corc yiem jienv wuov norm deic bung
apc laam ziouc gorngv mbuox lotv
mbuo maiv dungx da hauv
 mbuo nyei goux saeng kuv bou yaac maiv dungx da hauv weic zuqc mbuo se cien nyei
ndau yietc zungv yiem meih wuov ndaangc maengx
 mbuo oix zuqc bun nqoi doic yiem
 se gorngv meih mingh zaaix bung
 yie ziouc mingh mbiaauc bung
 se gorngv meih mingh mbiaauc bung
 yie ziouc mingh zaaix bung
lotv cau hmien samx mangc
 buatc jor ndaen horngc nyei ndau baengh
 cuotv so aa zingh wuov bung
 maaih wuom suiv longx hnangv ziouv nyei huingx yaac hnangv i yipv deic bung nor
wuov zanc ziouv maiv gaengh mietc so ndom caux go mo laa zingh
lotv ziouc ginv jor ndaen horngc nyei ndau baengh yietc zungv benx ninh nyei buonc
 ziouc cuotv jauv yangh dong bung mingh
 ninh mbuo i baeqv fun ziouc bun nqoi doic mi aqv
apc laam corc yiem kaa naa an deic bung
 lotv aeqv
 yiem jor ndaen horngc nyei ndau baengh nyei zingh yaac corng ninh nyei ndopv liuh nitv so ndom
so ndom mienh waaic haic
 baamz zuiz dorngc ziouv  camv
lotv caux apc laam bun nqoi doic liuz
 ziouv mbuox apc laam
cau hmien mangc gaax dong naamh fai baqv
 da faanh meih yiem naaiv mangc buatc nyei dorngx
yie bun nzengc meih caux meih nyei zeiv fun yietc liuz yiem
yie oix bun meih nyei zeiv fun hiaangx daaih hnangv nie mbung nor camv
 haaix dauh haih saauv duqv nzengc nie mbung cingx daaih haih saauv duqv nzengc meih nyei zeiv fun
meih mingh aqv
 mingh youh zueih ndaauv zueih jangv mangc gormx nzengc naaiv norm deic bung weic zuqc yie oix jiu bun meih
apc laam ziouc suiv ninh nyei ndopv liuh mingh corng jienv yiem he mbo lon horngc nitv mamle nyei domh mba ong zuei ndiangx lomc
 yiem wuov ninh aengx ceix norm ziec dorngh zaangc ziouv
