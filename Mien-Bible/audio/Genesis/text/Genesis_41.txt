jiex daaih buangv i hnyangx
 faalo hungh mbeix norm mbeix
 mbeix buatc ninh ganh souv jienv nai aa ndaaih hlen
maaih siec dauh yangh ngongh nyeiz nzueic nyei
 junc nyei
 yiem ndaaih cuotv daaih yiem wuov nyanc luoqc diqc normh
aengx maaih siec dauh yangh ngongh nyeiz korng jaic nyei
 aqc mangc nyei
 yiem nai aa ndaaih cuotv daaih souv jienv junc wuov deix ngongh nyeiz nyei ga hlen
ngongh jaic ziouc nyanc nzengc wuov deix siec dauh ngongh junc
 mbeix liuz
 hungh diex ziouc nyie daaih aqv
hungh diex aengx m njormh mingh
 mbeix da nyeic norm mbeix
 mbeix buatc maaih zungh mbiauh cuotv siec dorv
 yietc zungv jauh nyei
 yangh nyei
nqa haav aengx cuotv siec dorv mbiauh maux
 jieqv nyei
 laaix zuqc dong bung maengx nyei nziaaux buonc
mbiauh maux naqv nzengc wuov deix siec dorv jauh nyei
 yangh nyei mbiauh mi aqv
 faalo hungh ziouc nyie daaih
 hiuv duqv ninh mbeix buatc
da nyeic ndorm ninh haiz hnyouv maiv henh ziouc heuc i yipv deic bung nyei mangc sou porv mbeix nyei fin saeng caux guai gorqv fin saeng yietc zungv daaih
 faalo ziouc gorngv ninh nyei mbeix bun ninh mbuo muangx
 mv baac maiv maaih haaix dauh haih porv duqv mbeix cuotv
wuov zanc tengx faalo hungh bouh diuv wuov dauh domh jien gorngv mbuox hungh diex
ih hnoi yie jangx zuqc yie zoux dorngc nyei sic aqv
maaih nzunc hungh diex qiex jiez ninh nyei bou
 ziouc zorqv yie caux zoux njuov nyei domh jien mingh wuonx jienv yiem goux hungh dinc nyei domh baeng bieiv nyei biauv wuov norm loh
maaih muonz nor
 yie mbuo i dauh zungv mbeix mbeix
 yietc dauh nyei mbeix maaih yietc nyungc eix leiz
maaih dauh hipv lu mienh lunx mienh yaac caux yie mbuo zuqc wuonx jienv loh
 ninh zoux goux hungh dinc nyei domh baeng bieiv nyei nouh
 yie mbuo gorngv yie mbuo nyei mbeix bun ninh muangx
 ninh ziouc ziux gorqv mienh nyei mbeix porv mbeix nyei eix leiz
nqa haav za gengh doix diuc nzengc ninh porv nyei eix leiz
 yie duqv zoux gong hnangv zinh ndaangc nor
 mv baac zoux njuov wuov dauh zuqc dorh mingh ndiux jienv ndiangx daix guangc
faalo hungh ziouc paaiv mienh mingh heuc yosepv daaih
 ninh mbuo ziouc siepv siepv nyei mingh dorh ninh cuotv
 yosepv teix siaam
 japv mba bieiv
 yienc nqoi lui houx
 mingh taux faalo hungh nyei nza hmien
hungh diex gorngv mbuox ninh
yie mbeix norm mbeix yaac maiv maaih haaix dauh haih porv duqv cuotv
 yie haiz mienh gorngv meih haiz liuz mbeix ziouc haih porv mbeix nyei
yosepv dau faalo hungh
se maiv zeiz yie haih porv mbeix
 tin hungh ganh oix porv duqv horpc mbuox faalo
faalo hungh ziouc gorngv mbuox yosepv
yie mbeix buatc yie ganh souv jienv nai aa ndaaih hlen
maaih siec dauh yangh ngongh nyeiz nzueic nyei
 junc nyei
 yiem wuov ndaaih cuotv daaih yiem wuov nyanc luoqc diqc normh
nqa haav aengx maaih siec dauh yangh ngongh nyeiz korng jaic nyei
 aqc mangc nyei
 cuotv daaih
 yiem i yipv deic bung yie maiv gaengh buatc jiex yangh ngongh ndongc naaic aqc mangc
wuov deix ngongh jaic nyanc nzengc cuotv ndaangc wuov deix siec dauh ngongh junc
nyanc liuz mv baac maiv maaih haaix dauh zieqv duqv ninh mbuo nyanc wuov deix ngongh junc
 ninh mbuo corc hnangv zinh ndaangc nor
 aqc mangc
 yie ziouc nyie daaih aqv
yie aengx mbeix buatc maaih zungh mbiauh cuotv siec dorv jauh nyei
 yangh nyei
nqa haav aengx cuotv siec dorv mbiauh maux
 nyaux nzengc
 jieqv nzengc
 laaix zuqc dong bung nyei nziaaux buonc
wuov deix mbiauh maux naqv nzengc wuov deix siec dorv mbiauh jauh mi aqv
 yie gorngv yie nyei mbeix bun mangc sou porv mbeix nyei fin saeng muangx yaac maiv maaih yietc dauh haih porv duqv cuotv
yosepv ziouc gorngv mbuox faalo hungh
i norm mbeix nyei eix leiz zungv fih hnangv nyei
 tin hungh jaa ndaangc bun meih hiuv duqv ninh oix hnangv haaix nor zoux
wuov deix siec dauh yangh ngongh junc beiv siec hnyangx
 wuov deix siec dorv mbiauh jauh yaac beiv siec hnyangx
 i norm mbeix nyei eix leiz se fih hnangv nyei
nqa haav cuotv wuov deix siec dauh yangh ngongh jaic nyei
 aqc mangc nyei
 caux wuov deix siec dorv mbiauh maux zuqc dong bung maengx nyei nziaaux buonc jieqv mingh
 se beiv siec hnyangx domh huaang domh ngorc
naaiv za gengh hnangv yie mbuox liuz hungh diex wuov nor
 tin hungh oix bun meih hiuv duqv ninh oix hnangv haaix nor zoux
yiem naaiv mingh siec hnyangx gu nyuoz
 gormx i yipv deic bung bungx zuoqc longx
nqa haav aengx maaih siec hnyangx domh huaang domh ngorc
 laaix ngorc hnaangx
 mienh zungv oix la kuqv bungx zuoqc longx nyei hnyangx
 deic bung yaac oix waaic nzengc
taux ngorc nyei ziangh hoc ba laqc ngorc duqv kouv haic
 mienh ziouc la kuqv nzengc bungx zuoqc longx nyei ziangh hoc
hungh diex mbeix naaiv deix i norm mbeix biux mengh tin hungh dingc ziangx hnangv naaiv nor zoux yaac oix siepv siepv nyei zoux
hnangv naaiv
 tov hungh diex ginv dauh guai nyei
 maaih cong mengh nyei mienh
 orn ninh gunv i yipv deic bung
aengx orn deix jien gunv gormx deic bung
 naaiv deix bungx zuoqc longx nyei siec hnyangx gu nyuoz oix zuqc siou yietc zungv gaeng zuangx biaa gouv nyei yietc gouv
naaiv deix hnyangx zingh longx nyei ziangh hoc naaiv deix jien oix zuqc zorqv laangh ziqc gapv nzoih guei faalo hungh nyei buoz ndiev siou jienv yiem norm norm zingh zoux nyanc hopv
naaiv deix laangh ziqc liouh jienv mbungh i yipv deic bung ngorc siec hnyangx nyei ziangh hoc ziouc maaih nyanc maaih hopv weic maiv bun deic bung laaix ngorc hnaangx zuqc mietc nzengc
faalo hungh caux ninh nyei yietc zungv jien haiz yosepv nyei za eix longx nyei
hungh diex gorngv mbuox ninh nyei zuangx jien
mbuo haih lorz duqv ganh dauh hnangv naaiv dauh maaih tin hungh nyei singx lingh fai
ninh gorngv mbuox yosepv
weic zuqc tin hungh bun meih hiuv duqv naaiv deix yietc zungv sic
 maiv maaih haaix dauh ndongc meih guai yaac maaih cong mengh
yie oix bun meih goux yie nyei dinc
 yie nyei zuangx baeqc fingx yaac oix zuqc mbuoqc meih
 muangx meih nyei waac
 kungx yie ganh maaih lingc gauh hlo jiex meih nyei hnangv
faalo hungh aengx gorngv mbuox yosepv
yie ih zanc orn meih gunv nzengc i yipv deic bung
faalo hungh ziouc hlutv maaih yienx nyei buoz ndoqv nzaeng tengx yosepv dangh jienv
 bun ninh zuqv jienv la maah ndie muonc nyei lui ndaauv
 aengx zorqv diuh jiem limc kuangx jienv ninh nyei jaang
faalo yaac bun yosepv zueiz ninh nyei da nyeic norm maaz cie
 aengx maaih mienh mingh ndaangc heuc jienv gorngv
gueic njiec ov
 faalo hungh hnangv naaiv orn ninh gunv i yipv deic bung
faalo aengx gorngv mbuox yosepv
yie zoux faalo hungh diex
 cuotv liuz meih ganh nqoi nzuih
 yiem naaiv i yipv deic bung maiv maaih haaix dauh haih zoux haaix nyungc
hungh diex tengx yosepv cuotv norm i yipv deic bung nyei mbuox heuc saax fe naatv baa ne aa yaac zorqv on zingh nyei sai mienh
 bo ti fe laa
 nyei sieqv
 aa se natv
 bun yosepv longc zoux auv
 yosepv ziouc cuotv mingh zaah gormx i yipv deic bung
yosepv jiez gorn weic i yipv deic bung nyei faalo hungh zoux gong wuov zanc
 ninh nyei hnyangx jeiv duqv faah ziepc hnyangx
 ninh yiem hungh dinc cuotv mingh youh gormx i yipv deic bung
yiem wuov deix bungx zuoqc longx nyei siec hnyangx gu nyuoz
 deic bung cuotv gaeng zuangx ga naaiv longx haic
yosepv ziouc siou naaiv deix siec hnyangx gu nyuoz nyei laangh ziqc gapv zunv yiem norm norm zingh
 yiem haaix norm zingh nyei horngc zaangc zuangx nyei laangh ziqc yaac siou daaih gapv zunv an jienv wuov norm zingh
yosepv siou duqv laangh ziqc ndongc koiv hlen nyei saa ziou camv
 camv gau
 hlaau maiv hingh
 saauv maiv hingh
 ziang naaic maiv saauv aqv
domh ngorc nyei hnyangx zingh maiv gaengh taux
 on zingh nyei sai mienh
 bo ti fe laa
 nyei sieqv
 aa se natv
 yungz duqv i dauh dorn bun yosepv
yosepv ziouc tengx ninh nyei dorn hlo cuotv mbuox heuc maa natv se
 ninh gorngv
tin hungh tengx yie la kuqv yie nyei yietc zungv kouv naanc caux yie nyei die nyei biauv zong hmuangv doic
da nyeic dauh dorn ninh cuotv mbuox heuc e faa im yaac gorngv
weic zuqc yiem naaiv deic bung yie siouc kouv naanc mv baac tin hungh bun yie duqv fu jueiv
i yipv deic bung bungx zuoqc longx nyei siec hnyangx jiex liuz
aengx bieqc siec hnyangx nyei domh ngorc doix nzengc yosepv gorngv nyei waac
 norm norm guoqv ngorc nzengc aqv
 mv baac i yipv deic bung norm norm dorngx maaih nyanc nyei
taux i yipv mienh ngorc daaih
 zuangx baeqc fingx mingh tengx faalo hungh tov nyanc
 hungh diex gorngv mbuox ninh mbuo
meih mbuo oix zuqc mingh lorz yosepv hnangv
 ninh hnangv haaix nor gorngv
 meih mbuo oix zuqc ei jienv ninh nyei waac zoux
domh ngorc gunv zoux gunv kouv buangv nzengc i yipv deic bung mi aqv
 yosepv ziouc koi nqoi ninh nyei norm norm dorngx nyei domh lamz maaic mbiauh cuotv bun i yipv mienh
aengx maaih lungh ndiev mienh yietc zungv mingh i yipv deic bung tengx yosepv maaiz mbiauh
 weic zuqc lungh ndiev zuqc domh huaang domh ngorc kouv haic
