apc laam nyei hnyangx jeiv duqv juov ziepc juov hnyangx wuov zanc
 ziouv hinc cuotv daaih mbuox ninh
yie se nernh jiex nyei tin hungh
 meih oix zuqc muangx yie nyei waac
 zanc zanc zoux horpc
 maiv lamh nqemh dorngx
yie oix caux meih liepc ngaengc waac yaac oix bun meih nyei zeiv fun hiaangx jienv faaux camv
apc laam ziouc puoqv njiec ndau
 tin hungh gorngv mbuox ninh
naaiv se yie caux meih liepc nyei ngaengc waac
 meih ziouc zoux camv fingx mienh nyei ong taaix ngaeqv
yangh naaiv jiex meih nyei mbuox maiv heuc apc laam aqv
 meih nyei mbuox oix zuqc heuc apc laa ham
 weic zuqc yie bun meih zoux camv fingx mienh nyei ong taaix ngaeqv
yie oix bun meih nyei zeiv fun hiaangx camv daaih
 zungv benx ziex fingx mienh
 yaac maaih camv dauh hungh yiem meih cuotv daaih
yie caux meih aengx caux meih doic jiex doic nyei zeiv fun liepc jiez ngaengc waac
 benx yietc liuz nyei ngaengc waac
 se yie laengz zoux meih nyei tin hungh yaac zoux meih nyei hoz doic zeiv fun nyei tin hungh
dongh meih ih zanc yiem jienv benx ganh fingx mienh naaiv norm deic bung
 se kaa naa an nyei yietc zungv deic bung
 yie oix jiu bun meih
 bun meih caux meih nyei zeiv fun yietc liuz duqv nzipc
 yie yaac oix zoux ninh mbuo nyei tin hungh
tin hungh gorngv mbuox apc laa ham
meih ganh aengx caux meih nyei hoz doic zeiv fun oix zuqc doic jiex doic ei jienv yie nyei ngaengc waac
naaiv se yie caux meih aengx caux meih nyei hoz doic zeiv fun liepc nyei ngaengc waac
 dongh meih mbuo oix zuqc ei jienv nyei ngaengc waac
 yiem meih mbuo gu nyuoz nyei dauh dauh m jangc dorn oix zuqc jiex gaatv nyei leiz
meih oix zuqc jiex gaatv nyei leiz weic zoux yie caux meih liepc ngaengc waac nyei jangx hoc
meih doic jiex doic nyei m jangc dorn
 da faanh gu nguaaz dorn cuotv seix daaih duqv hietc hnoi wuov hnoi oix zuqc jiex gaatv nyei leiz
 liemh yiem meih nyei biauv zong cuotv seix nyei caux longc nyaanh tengx ganh fingx maaiz daaih nyei mienh
 se maiv zeiz meih mbuo ganh nyei cien zeiv fun
 oix zuqc jiex gaatv nyei leiz
maiv gunv yiem meih nyei biauv zong cuotv seix fai longc meih nyei nyaanh maaiz daaih
 dauh dauh zungv oix zuqc jiex gaatv nyei leiz
 hnangv naaiv se yiem meih mbuo nyei sin zoux jangx hoc bun cing yie caux meih mbuo liepc jiez yietc liuz nyei ngaengc waac
haaix dauh m jangc dorn maiv jiex gaatv nyei leiz ziouc yiem ninh nyei mienh mbu ndongx zuqc pai guangc
 laaix ninh maiv ei yie nyei ngaengc waac
tin hungh aengx gorngv mbuox apc laa ham
meih nyei auv
 saalaai
 yiem naaiv mingh maiv heuc saalaai aqv
 oix zuqc heuc saalaa
yie oix ceix fuqv bun ninh
 zungv oix bun ninh yungz dauh dorn bun meih
 yie oix ceix fuqv ninh
 bun ninh zoux camv fingx mienh nyei m gux taaix ngaeqv
 yaac oix maaih camv fingx mienh nyei hungh yiem ninh cuotv
apc laa ham puoqv njiec ndau jatv jienv yiem hnyouv hnamv
duqv yietc baeqv hnyangx nyei m jangc dorn corc haih maaih fu jueiv fai ni
 saalaa duqv juov ziepc hnyangx ninh corc haih maaih gu nguaaz nyei
ninh mbuox tin hungh
o tov meih ceix fuqv bun i saa maa en
tin hungh dau
maiv zeiz
 se meih nyei auv
 saalaa ganh
 oix yungz dauh dorn bun meih
 meih oix zuqc tengx ninh cuotv mbuox heuc i sakc
 yie oix caux ninh liepc ngaengc waac
 se caux ninh nyei hoz doic zeiv fun liepc yietc liuz nyei ngaengc waac
mv baac yie haiz meih tengx i saa maa en tov
 yie ziouc ceix fuqv bun ninh yaac bun ninh maaih zeiv fun hiaangx daaih camv
 ninh oix zoux ziepc nyeic dauh bieiv zeiv nyei die
 yie yaac oix bun ninh nyei zeiv fun benx yietc guoqv hlo nyei
mv baac yie liepc nyei ngaengc waac
 yie oix caux i sakc liepc
 dongh saalaa taux da nyeic hnyangx naaiv norm ziangh hoc oix yungz wuov dauh
tin hungh caux apc laa ham gorngv liuz naaiv deix waac
 tin hungh ziouc leih nqoi ninh mi aqv
dongh wuov hnoi apc laa ham ei jienv tin hungh nyei waac zoux
 ninh tengx ninh nyei dorn
 i saa maa en
 caux yiem ninh nyei biauv zong dauh dauh m jangc dorn
 maiv gunv yiem ninh nyei biauv cuotv seix fai longc nyaanh tengx ganh fingx maaiz nyei
 yietc zungv m jangc dorn jiex gaatv nyei leiz nzengc aqv
jiex gaatv nyei leiz wuov zanc apc laa ham duqv juov ziepc juov hnyangx
ninh nyei dorn
 i saa maa en
 duqv ziepc faam hnyangx
dongh wuov hnoi apc laa ham caux ninh nyei dorn
 i saa maa en
 jiex gaatv nyei leiz
ninh nyei biauv zong yietc zungv m jangc dorn
 se yiem ninh nyei biauv cuotv seix fai longc nyaanh tengx ganh fingx maaiz daaih nyei mienh
 caux apc laa ham mbuo yietc njiec jiex gaatv nyei leiz
