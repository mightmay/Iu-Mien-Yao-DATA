yaakopv haiz gorngv i yipv deic bung maaih mbiauh nyei
 ninh ziouc mbuox ninh nyei dorn
meih mbuo zoux haaix nyungc ngih ngorngh ngorngz naaic
 meih mangc yie
 yie mangc meih hnangv
yie haiz gorngv i yipv deic bung maaih mbiauh nyei
 meih mbuo mingh maaiz deix daaih nyanc maah
 tengx mbuo maiv zuqc ngorc hnaangx daic
yosepv nyei ziepc dauh gorx ziouc mingh i yipv deic bung maaiz mbiauh aqv
mv baac yosepv nyei youz
 mben yaa min
 yaakopv maiv bun gan ninh gorx mbuo mingh
 gamh nziex haih buangh zuqc haaix nyungc hoic ninh mv bei
yaakopv nyei dorn mbuo caux jienv mienh camv mingh i yipv deic bung maaiz mbiauh weic zuqc kaa naa an deic bung yaac buangh domh ngorc
yosepv zoux i yipv deic bung nyei zungx
 maaic mbiauh bun baeqc fingx
 ninh nyei gorx mbuo mingh taux wuov ziouc puoqv njiec taux ndau baaix yosepv
yosepv zieqv duqv ninh nyei gorx mbuo mv baac ninh zoux hnangv maiv hiuv nor
 ninh caux ninh mbuo gorngv waac beqv nyei naaic gaax
meih mbuo yiem haaix daaih
 ninh mbuo dau
yie mbuo yiem kaa naa an deic bung daaih maaiz mbiauh
yosepv zieqv duqv ninh gorx mbuo nyei
 mv baac ninh nyei gorx mbuo zieqv maiv duqv ninh
yosepv jangx zuqc ninh zinh ndaangc mbeix nyei mbeix
 ninh aengx gorngv
meih mbuo daaih caaiv juoqv zaah mangc yie mbuo nyei deic bung mau nyei dorngx hnangv
ninh mbuo dau
ziouv aah
 gengh maiv zeiz
 yie mbuo
 meih nyei bou
 daaih maaiz mbiauh hnangv
yie mbuo yietc zungv benx yietc dauh die nyei dorn
 yie mbuo yietc zungv
 meih nyei bou
 hnyouv zingx nyei mienh
 yie mbuo maiv zeiz daaih zaah deic bung
yosepv aengx gorngv
maiv zeiz aqv
 meih mbuo daaih samx mangc yie mbuo nyei deic bung haaix norm dorngx piex hnangv
ninh mbuo gorngv
yie mbuo
 meih nyei bou
 yiem kaa naa an deic bung
 yietc zungv maaih ziepc nyeic muoz dorn juangc dauh die
 youz laai caux yie mbuo nyei die yiem biauv
 aengx maaih dauh youz daic mi aqv
yosepv aengx dau
za gengh hnangv yie gorngv nor
 meih mbuo daaih zaah deic bung hnangv
yie hnangv naaiv nor seix meih mbuo
 yie ziangv jienv faalo hungh nyei maengc houv waac
 cuotv liuz meih mbuo nyei youz laai daaih taux naaiv
 meih mbuo maiv duqv cuotv naaiv norm dorngx
bun dauh nzuonx mingh dorh meih mbuo nyei youz laai daaih
 zengc njiec naaiv deix
 yie wuonx jienv zuov taux yie mbuo hiuv duqv meih mbuo nyei waac za gengh zien fai maiv zien
 se gorngv meih mbuo nyei waac maiv zien
 yie ziouc hiuv duqv dingc
 ndongc yie hiuv duqv faalo hungh ziangh jienv nor
 meih mbuo za gengh daaih zaah deic bung hnangv
gorngv liuz
 yosepv zorqv ninh mbuo dorh mingh wuonx jienv loh buo hnoi
taux da faam hnoi
 yosepv gorngv mbuox ninh gorx mbuo
yie se zaangc tin hungh nyei mienh
 se gorngv meih mbuo ziux yie nyei waac zoux
 meih mbuo ziouc duqv meih mbuo nyei maengc cuotv
meih mbuo za gengh hnyouv zaqc nyei mienh nor
 oix zuqc bun dauh wuonx jienv naaiv loh
 wuov deix dorh mbiauh nzuonx bun yiem biauv ngorc hnaangx nyei hmuangv doic nyanc
mv baac meih mbuo oix zuqc dorh meih mbuo nyei youz laai daaih yie naaiv
 hnangv naaiv ziouc bun cing meih mbuo nyei waac se zien
 meih mbuo yaac maiv zuqc daic
 ninh mbuo ziouc laengz ei jienv zoux
laanh gorngv mbuox laanh
zinh ndaangc mbuo zoux doqc mbuo nyei youz
 wuov zanc mbuo buatc ninh ndongc haaix kouv
 ninh njiec qaqv tov mbuo
 mbuo yaac maiv muangx
 weic naaiv
 mbuo ih zanc cingx buangh zuqc naaiv deix sic
lu mben gorngv
yie baav meih mbuo maiv dungx zoux hoic wuov dauh dorn
 mv baac meih mbuo maiv muangx
 ih zanc laaix daix ninh
 mbuo cingx daaih oix zuqc siouc zuiz ndongc naaiv kouv
ninh mbuo maiv hiuv duqv yosepv mengh baeqc ninh mbuo gorngv nyei waac weic zuqc ninh haaix zanc caux ninh mbuo gorngv waac maaih mienh tengx faan
yosepv haiz naaiv deix waac
 ninh ziouc cuotv mingh nyiemv
 nyiemv liuz
 ninh aengx bieqc mingh caux ninh mbuo gorngv waac yaac zorqv si me on cuotv daaih dorng jienv ninh mbuo ndoh jienv aqv
yosepv heuc mienh zorqv mbiauh dapv buangv ninh gorx mbuo nyei mbuoqc
 aengx zorqv gorqv mienh maaiz mbiauh nyei nyaanh dapv gorqv mienh nyei mbuoqc nzuih
 aengx tengx ninh mbuo liuc leiz ndaamv jauv nyanc nyei bienh fuix bun ninh mbuo
 mienh ziouc ei jienv ninh nyei waac zoux
yosepv nyei gorx mbuo mbenc ziangx bun lorh tor jienv mbiauh ziouc cuotv jauv nzuonx
wuov muonz taux ninh mbuo hitv nyei dorngx
 maaih dauh koi ninh nyei mbuoqc
 oix zorqv deix mbiauh uix lorh
 yaac buatc maaiz mbiauh nyei nyaanh yiem wuov mbuoqc nzuih
ninh gorngv mbuox ninh nyei muoz doic
yie nyei nyaanh ninh mbuo aengx bun nzuonx daaih aex
 yiem naaiv yie nyei mbuoqc nzuih
 ninh mbuo haiz hnyouv waaic nzengc
 meih mangc yie
 yie mangc meih
 sin zinx jienv gorngv
tin hungh hnangv haaix nor zoux bun mbuo mv bei
nzuonx taux kaa naa an deic bung
 ninh mbuo nyei die
 yaakopv wuov
 ninh mbuo zueih yietv zueih nyeic nyei gorngv nzengc ninh mbuo buangh nyei sic bun ninh muangx
ninh mbuo gorngv
wuov norm deic bung nyei ziouv gorngv ciouv nyei bun yie mbuo
 hnangv yie mbuo zoux zaah deic bung nyei mienh
yie mbuo dau
  yie mbuo maiv zeiz daaih zaah deic bung
 yie mbuo se hnyouv zaqc nyei mienh
yietc zungv maaih ziepc nyeic muoz dorn juangc dauh die
 maaih dauh youz maiv yiem aqv
 youz laai corc caux ninh nyei die yiem kaa naa an deic bung
wuov norm deic bung nyei ziouv gorngv
  yie hnangv naaiv nor zoux seix mangc gaax meih mbuo za gengh hnyouv zaqc fai maiv zaqc
 meih mbuo oix zuqc bun dauh caux yie yiem naaiv
 wuov deix dorh mbiauh nzuonx mingh bun ngorc hnaangx nyei hmuangv doic nyanc
oix zuqc dorh meih mbuo nyei youz laai daaih bun yie mangc
 yie ziouc hiuv duqv meih mbuo hnyouv zaqc nyei mienh
 maiv zeiz daaih zaah deic bung
 yie ziouc bungx meih mbuo nyei gorx bun meih mbuo
 meih mbuo yiem naaiv deic bung zoux saeng eix yaac duqv nyei
ninh mbuo dox mbiauh cuotv wuov zanc
 gorqv mienh buatc gorqv mienh nyei nyaanh beu yiem wuov mbiauh mbuoqc gu nyuoz
 ninh mbuo caux ninh mbuo nyei die buatc nyaanh beu
 ninh mbuo ziouc gamh nziex haic
ninh mbuo nyei die
 yaakopv
 gorngv mbuox ninh mbuo
meih mbuo oix zoux bun yie nyei fu jueiv maiv zengc yietc dauh
 maiv maaih yosepv aqv
 yaac maiv maaih si me on
 ih zanc meih mbuo aengx oix dorh mben yaa min mingh
 haaix nyungc sic yaac kungx hoic yie diev hnangv
lu mben gorngv mbuox ninh nyei die
se gorngv yie maiv duqv dorh mben yaa min nzuonx daaih bun meih
 meih gunv zorqv yie nyei i dauh dorn daix guangc duqv nyei
 gunv bun yie goux mben yaa min
 yie aengx dorh ninh nzuonx daaih bun meih
mv baac yaakopv gorngv
yie ndongc haaix zungv maiv bun yie nyei dorn caux meih mbuo mingh
 ninh nyei gorx daic mi aqv
 kungx zengc ninh ganh hnangv
 gamh nziex ndaamv jauv buangh zuqc haaix nyungc sic hoic ninh
 meih mbuo ziouc bun yie
 ong m nqorngv baeqc
 nzauh duqv daic nyei
