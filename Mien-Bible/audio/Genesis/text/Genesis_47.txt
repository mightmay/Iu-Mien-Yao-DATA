yosepv ziouc nzuonx mingh mbuox faalo hungh
yie nyei die caux yie nyei muoz doic yiem kaa naa an deic bung bienh jienv ninh mbuo nyei yungh
 ba gi yungh
 saeng kuv
 yietc zungv ga naaiv daaih taux aqv
 ih zanc ninh mbuo yiem wuov gosen
yosepv ginv biaa dauh ninh nyei gorx caux ninh mingh wuic buangh faalo hungh
faalo hungh naaic yosepv nyei gorx mbuo
meih mbuo zoux haaix nyungc gong nyanc nyei mienh
ninh mbuo dau
yie mbuo
 meih nyei bou
 se yungz yungh
 yungz ba gi yungh nyei mienh hnangv yie mbuo nyei ong taaix nor
 yie mbuo daaih yiem douc naaiv norm deic bung weic zuqc kaa naa an deic bung ngorc duqv kouv haic
 liemh maiv maaih miev bun yungh guanh ba gi yungh guanh nyanc
 tov bun yie mbuo yiem wuov gosen
faalo gorngv mbuox yosepv
ih zanc meih nyei die
 meih nyei muoz doic daaih taux meih naaiv aqv
i yipv deic bung se yiem meih nyei nza hmien
 bun ninh mbuo yiem deic bung gauh longx jiex nyei dorngx liepc nguaaz gorn
 se bun ninh mbuo yiem gosen deic
 se gorngv ninh mbuo haaix dauh maaih banh zeic
 oix zuqc orn zoux bieiv zeiv goux yie nyei saeng kuv
yosepv aengx dorh ninh nyei die
 yaakopv
 mingh wuic buangh faalo hungh
 yaakopv yaac buang waac faalo
hungh diex naaic yaakopv
meih nyei hnyangx jeiv duqv mbu ziex hnyangx aqv
yaakopv dau faalo
yie nyei seix zeiv youh jiex naaiv youh jiex wuov yiem duqv yietc baeqv faah ziepc hnyangx aqv
 naaiv deix hnoi nyieqc youc nangv youc kouv
 maiv ndongc yie nyei ong taaix mbuo youh jiex naaiv yiem youh jiex wuov yiem nyei nyutc zeiv ndaauv
yaakopv aengx buang nzunc waac faalo liuz
 ziouc cuotv mi aqv
yosepv dorh ninh nyei die caux ninh nyei muoz doic mingh liepc nguaaz gorn yiem i yipv deic bung gauh longx jiex nyei dorngx
 laa maa setc zingh ga hlen
 ziux faalo hungh mbuox nyei waac
yosepv bun nyanc hopv ninh nyei die
 ninh nyei muoz doic
 liemh ninh nyei die nyei yietc zungv biauv zong mienh
 ziux mienh laanh juang ninh mbuo
gormx wuov norm deic bung maiv maaih nyanc hopv
 mienh ngorc duqv kouv
 haic
 i yipv deic bung caux kaa naa an deic bung nyei mienh ngorc gau hnaangx
 jaic nzengc mi aqv
yosepv siou nzengc i yipv mienh caux kaa naa an mienh maaiz mbiauh nyei yietc zungv nyaanh aengx dorh mingh faalo nyei hungh dinc
i yipv mienh caux kaa naa an mienh nyei nyaanh longc njang nzengc mi aqv
 i yipv mienh ziouc mingh lorz yosepv gorngv
tov bun deix hnaangx yie mbuo nyanc
 yie mbuo weic haaix diuc oix zuqc yiem meih nyei nza hmien ngorc daic
 weic zuqc yie mbuo nyei nyaanh nzengc mi aqv
yosepv gorngv
se gorngv meih mbuo nyei nyaanh nzengc mi aqv nor
 dorh meih mbuo nyei saeng kuv daaih yienc mbiauh
baeqc fingx ziouc dorh ninh mbuo nyei saeng kuv mingh yosepv wuov
 yosepv longc mbiauh yienc ninh mbuo nyei yungh
 ba gi yungh
 ngongh
 lorh
 maaz
 wuov hnyangx yosepv heuc ninh mbuo dorh saeng kuv daaih yienc laangh ziqc
wuov hnyangx jiex liuz
 nqa haav hnyangx ninh mbuo aengx daaih mbuox yosepv
yie mbuo maiv bingx
 gorngv zaqc mbuox ziouv
 yie mbuo nyei nyaanh nzengc
 yie mbuo nyei saeng kuv yaac benx meih nyei nzengc mi aqv
 cuotv liuz yie mbuo nyei sin caux yie mbuo nyei ndau maiv maaih haaix nyungc bun meih aqv
yie mbuo weic haaix diuc oix zuqc yiem meih nyei nza hmien ngorc daic
 liemh yie mbuo caux yie mbuo nyei ndau oix zuqc mietc nzengc
 tov meih longc laangh ziqc yienc yie mbuo caux yie mbuo nyei ndau
 yie mbuo ziouc benx faalo hungh nyei nouh
 yie mbuo nyei ndau yaac benx ninh nyei mi aqv
 tov bun mbiauh nyim yie mbuo weic bun yie mbuo haih duqv maengc ziangh
 maiv daic
 ndeic yaac maiv zuqc guangc jienv huaang huaang wuov
hnangv naaic yosepv maaiz nzengc i yipv deic bung nyei ndau bun faalo hungh
 i yipv mienh dauh dauh maaic nzengc ninh mbuo nyei ndau
 laaix ninh mbuo ngorc duqv ba laqc kouv cung mingh
 ndau yietc zungv ziouc benx nzengc faalo nyei
yosepv yaac bun zuangx baeqc fingx yiem naaiv bung i yipv mingh taux wuov bung i yipv benx nzengc faalo hungh nyei nouh
kungx zengc sai mienh nyei ndau yosepv maiv maaiz hnangv
 weic zuqc sai mienh zanc zanc duqv faalo hungh juang nyei buonc
 ninh mbuo duqv gaux faalo hungh nyei buonc yungz maengc ziouc maiv zuqc maaic ganh nyei ndau
yosepv gorngv mbuox zuangx baeqc fingx
ih hnoi yie maaiz meih mbuo caux meih mbuo nyei ndau bun faalo hungh mi aqv
 naaiv yie aengx bun jienv ga naaiv nyim bun meih mbuo zuangx wuov ndeic
taux siou nyei ziangh hoc
 biaa gouv zorqv cuotv yietc gouv bun faalo hungh
 zengc wuov deix biei gouv bun meih mbuo zoux nyim zuangx yaac bun meih mbuo ganh caux meih mbuo nyei hmuangv doic nyanc
baeqc fingx gorngv
meih njoux cuotv yie mbuo nyei maengc
 tov bun yie mbuo yiem meih nyei nza hmien duqv longx
 yie mbuo ziouc laengz zoux faalo hungh nyei nouh
yosepv liepc diuh leiz daaih
 corc longc jienv taux ih jaax hnoi
 se i yipv deic bung nyei gaeng zuangx ga naaiv biaa gouv oix zuqc bun gouv hungh diex
 kungx maaih sai mienh nyei ndau hnangv maiv benx hungh diex nyei buonc
i saa laa en mienh yiem i yipv deic bung
 gosen deic
 duqv ninh mbuo ganh nyei ndau yaac hiaangx daaih maaih fu jueiv camv
yaakopv yiem i yipv deic bung duqv ziepc cietv hnyangx
 ninh nyei hnyangx jeiv duqv yietc baeqv feix ziepc cietv hnyangx
taux aav lamh deix guei seix nyei ziangh hoc
 ninh heuc ninh nyei dorn
 yosepv
 daaih
 mbuox yosepv
se gorngv ziux dorn buatc
 yie zoux horpc meih nyei hnyouv nor
 tov dorh meih nyei buoz an jienv yie nyei camh zuih ga ndiev maengx laengz ngaengc waac
 oix zuqc laengz meih oix ziepc zuoqv nyei zoux longx bun yie
 maiv zangx yie nyei sei yiem naaiv i yipv deic bung
yie guei seix
 dorn oix zuqc dorh yie nyei sei cuotv i yipv deic bung nzuonx mingh juangc yie nyei ong taaix nyei zouv zangx
 yosepv dau
yie zungv oix ei jienv die nyei waac zoux
yaakopv gorngv
yie oix meih laengz ngaengc waac meih za gengh zoux
 yosepv ziouc laengz jiez ngaengc waac
 laengz liuz
 yaakopv yiem wuov coux daauh ndoqv njiec baaix tin hungh
