naaiv deix sic jiex liuz
 nqa haav apc laam buatc laauc yaangh nyei jauv cuotv daaih yaac haiz ziouv  gorngv mbuox ninh
apc laam aac
 meih maiv dungx gamh nziex oc
 yie zoux meih nyei torngv baaih beu jienv meih
 oix bun domh zingh nyeic meih
mv baac apc laam gorngv
ziouv tin hungh  aah
 meih oix bun haaix nyungc zingh nyeic yie
 yie liemh maiv maaih yietc dauh fu jueiv
 kungx maaih ndaa matv gatc zingh nyei e li ye se duqv nzipc yie nyei jaa dingh hnangv
meih maiv bun yietc dauh fu jueiv yie
 kungx maaih yietc dauh yiem yie nyei biauv yungz daaih nyei bou duqv nzipc yie nyei jaa dingh hnangv
apc laam aengx haiz ziouv  mbuox ninh
meih nyei bou
 e li ye se
 maiv duqv nzipc meih nyei jaa dingh lorqc
 meih ganh nyei cien dorn oix duqv nzipc
ziouv ziouc dorh apc laam cuotv gaengh ka ndau
 ninh gorngv
mangc gaax gu nguaaic lungh
 meih saauv duqv hleix nzengc nyei nor
 saauv mangc gaax maah
 meih zungv oix maaih zeiv fun ndongc naaiv camv
apc laam sienx ziouv
 weic ninh sienx
 ziouv funx apc laa ham caux ninh horpc hnyouv
ziouv aengx gorngv mbuox ninh
yie se ziouv
 dongh dorh meih cuotv ken ndie deic bung nyei u aa zingh weic zorqv naaiv norm deic bung jiu bun meih nzipc
apc laam aengx naaic
ziouv tin hungh  aah
 yie hnangv haaix nor haih hiuv duqv dingc yie duqv nzipc naaiv norm deic bung
ziouv dau
oix zuqc dorh dauh buo hnyangx nyei yangh ngongh nyeiz
 caux dauh buo hnyangx nyei yungh nyeiz
 caux dauh buo hnyangx nyei ba gi yungh gouv
 caux norm norqc nqo
 caux norm baeqc gopv lunx nyei daaih bun yie
apc laam ziouc zorqv naaiv deix saeng kuv daaih bun tin hungh
 dauh dauh piqv zoux i maengx
 yietc maengx an yietc bung doix ziangx nyei
 norqc aeqv
 maiv piqv
domh jaangv ngongh njiec daaih nzopc jienv wuov deix orv mv baac apc laam haeqv biaux mi aqv
zoux gau
 mba hnoi aav lamh muotv wuov zanc
 apc laam bueix m njormh ndo nyei
 ninh liemh zeih haiz hnyouv huaang
 gamh nziex haic
ziouv gorngv mbuox ninh
meih oix zuqc hiuv duqv meih nyei fun faqv zungv zuqc cuotv mingh yiem ganh norm guoqv
 wuov norm guoqv nyei mienh oix hoic ninh mbuo zoux nouh
 zeix ninh mbuo feix baeqv hnyangx
mv baac yie oix dingc hoic ninh mbuo zoux nouh wuov norm guoqv nyei mienh nyei zuiz
 zuov meih nyei fun faqv cuotv wuov norm guoqv nyei ziangh hoc
 ninh mbuo zungv oix dorh zinh zoih camv nyei cuotv
meih ganh aeqv
 oix ziangh duqv siouc nyuonh ndaauv
 baengh orn nyei guei seix
 zangx jienv
jiex liuz biei doic mienh
 meih nyei fun faqv cingx duqv nzuonx naaiv yiem
 weic zuqc aa mo lai mienh nyei zuiz maiv gaengh buangv soux mouc
mba hnoi muotv
 lungh hmuangx nzengc mi aqv
 maaih norm douz louh cuotv douz sioux caux guaax douz baav cuotv daaih gan jienv wuov deix i bung orv mbu ndongx jiex
dongh wuov hnoi tin hungh caux apc laam liepc ngaengc waac
 tin hungh gorngv
naaiv norm deic bung yie laengz bun meih nyei zeiv fun
 yiem i yipv ndaaih mingh taux yu fe ditc wuov diuh domh ndaaih yie jiu bun ninh mbuo nzengc
liemh naaiv deix camv fingx mienh nyei deic bung yie jiu bun ninh mbuo nzengc
 se kenai mienh
 kenatv mienh
 katc mo nai mienh
hitv tai mienh
 be litv si mienh
 le faa im mienh
aa mo lai mienh
 kaa naa an mienh
 ge gaa si mienh
 caux ye mbutc mienh nyei deic bung
