wuov deix i dauh fin mienh mingh taux so ndom zingh wuov zanc
 lungh maanz hmuangx aqv
 lotv zueiz jienv wuov zingh gaengh ndaangc
 yietv buatc ninh mbuo i dauh ninh jiez sin mingh zipv
 ziouc puoqv njiec ndau
gorngv
domh gorx aac
 tov meih mbuo daaih hitv yie
 meih nyei bou
 nyei biauv
 haih nzaaux zaux
 bueix muonz
 njang ndorm jiez sin nziouv nyei m daaih mingh
 ninh mbuo dau
maiv zuqc aqv
 yie mbuo bueix naaiv zingh nyei domh zuangx zaamc yaac duqv nyei
mv baac lotv qaqv
 tov
 ninh mbuo ziouc caux jienv lotv nzuonx
 bieqc ninh nyei biauv
 lotv liuc leiz nyanc hopv
 ziqv maiv an bingv nyei njuov
 ninh mbuo ziouc nyanc aqv
naaiv deix i dauh mienh maiv gaengh bueix
 so ndom zingh nyei m jangc dorn gox gox lunx lunx daaih nzoih
 maiv zengc yietc dauh
 weih jienv lotv nyei biauv
ninh mbuo heuc lotv
ih muonz daaih meih naaiv wuov deix i dauh mienh yiem haaix
 dorh cuotv daaih bun yie mbuo caa maah
lotv cuotv gaengh ka ndau
 zorqv gaengh guon jienv
mbuox wuov deix mienh
gorx youz aah
 tov meih mbuo maiv dungx hnangv naaiv nor zoux
 maiv dungx zoux naaiv nyungc waaic haic nyei sic
mangc gaax
 yie maaih i dauh sieqv maiv gaengh bueix jiex dorn
 yie dorh ninh mbuo cuotv daaih bun meih mbuo sueih eix zoux
 mv baac maiv dungx zoux haaix nyungc bun naaiv deix m jangc dorn
 ninh mbuo daaih yiem yie nyei biauv
 yie oix zuqc goux longx beu jienv ninh mbuo
zuangx mienh gorngv
simv nqoi maah
 aengx gorngv
naaiv dauh lov yiem ganh norm dorngx daaih ziouc yie mbuo yiem
 ih zanc zungv oix tengx yie mbuo zoux siemv zuiz jien
 yie mbuo oix zoux bun meih gauh kouv zoux bun wuov deix i dauh
 ninh mbuo njiec qaqv fongv lotv laatc nzaatc mingh taux gaengh ndaangc oix mborqv gaengh tong
mv baac wuov deix i dauh kaeqv mienh hnyaa buoz cuotv daaih zorqv lotv tor bieqc biauv mingh
 zorqv gaengh guon jienv
ninh mbuo aengx zoux bun yiem ga nyiec ziqc gaengh nyei yietc zungv mienh gox gox lunx lunx nyei m zing mbuov nzengc ziouc huaax naaiv huaax wuov yaac lorz maiv buatc gaengh
wuov deix i dauh mienh mbuox lotv
yiem naaiv corc maaih haaix dauh meih nyei mienh fai
 maiv gunv dorn fai sieqv
 sieqv laangh fai yiem naaiv zingh meih nyei haaix dauh mienh
 meih oix zuqc dorh ninh mbuo biaux cuotv
yie mbuo oix mietc so ndom zingh weic zuqc ziouv haiz gox naaiv norm zingh nyei waac camv haic aqv
 ninh ziouc paaiv yie mbuo daaih mietc
lotv ziouc cuotv mingh mbuox gorngv ziangh ninh nyei sieqv wuov deix sieqv laangh
gaanv siepv deix biaux
 ziouv oix mietc naaiv norm zingh haic aqv
 mv baac ninh nyei laangh mbuo laaic ninh gorngv jatv a nziaauc hnangv
da nyeic ndorm lungh njang
 fin mienh beqv lotv
 ninh mbuo gorngv
gaanv siepv deix maah
 dorh jienv meih nyei auv aengx caux meih yiem naaiv nyei i dauh sieqv biaux nqoi
 maiv zei aeqv
 naaiv norm zingh zuqc dingc zuiz zuqc mietc
 meih mbuo yaac caux jienv zuqc daic aqv
lotv corc samh samh soqv soqv nyei
 wuov deix i dauh mienh ziouc zorqv lotv mbuo i hmuangv caux ninh mbuo nyei i dauh sieqv nyei buoz ken jienv cuotv ga nyiec ziqc zingh mingh
 weic zuqc ziouv korv lienh ninh
biaux cuotv ziqc zingh mingh
 maaih dauh wuov deix fin mienh gorngv
gaanv biaux maah
 maiv dungx huin mangc nqa haav
 liemh maiv dungx dingh naaiv ndau baengh nyei haaix norm dorngx
 nqongh biaux mingh wuov jiex mbong
 maiv zei aeqv
 oix zuqc daic aqv
mv baac lotv dau
domh gorx aah
 tov maiv dungx hnangv naaic
ziux meih buatc yie
 meih nyei bou
 zoux duqv horpc meih nyei hnyouv
 meih yaac zoux longx bun yie
 njoux cuotv yie nyei maengc
 yie maiv haih biaux maiv taux mbong
 nziex yie biaux maiv ndutv naaiv deix domh zeqc naanc
 yie ziouc daic aqv
mangc maah
 wuov ndau maaih norm mungv faix nyei
 fatv nyei
 haih tiux duqv taux nyei
 tov bun yie biaux mingh wuov
 benx yietc norm fiuv mungv hnangv maiv zeiz
 hnangv naaic ziouc duqv yie nyei maengc cuotv
fin mienh gorngv mbuox lotv
meih tov nyei yie nqoi nzuih
 yie ziouc maiv mietc meih gorngv wuov norm mungv
gaanv tiux jienv mingh wuov aqv
 meih mingh maiv gaengh taux wuov norm dorngx
 yie maiv haih njiec buoz zoux haaix nyungc
 weic naaiv mienh ziouc cuotv naaiv norm zingh nyei mbuox heuc 
so aa
lotv mingh taux so aa zingh wuov zanc
 mba hnoi cuotv daaih aqv
ziouv liemh zeih bun zieqc jienv douz nyei hungh yiem gu nguaaic lungh njiec so ndom caux go mo laa zingh
buov mietc nzengc wuov norm horngc zaangc nyei zingh
 liemh mienh
 liemh ndau cuotv nyei yietc zungv ga naaiv
mv baac lotv nyei auv yiem nqa haav huin nzuonx mangc ziouc benx norm nzauv dongc mi aqv
da nyeic ndorm nziouv nyei
 apc laa ham mingh taux
 dongh ninh souv jienv yiem ziouv nyei nza hmien wuov norm dorngx
mangc njiec
 ninh buatc so ndom caux go mo laa caux wuov norm horngc cuotv douz sioux don cutv cutv nyei faaux hnangv buov domh douz nzauc nor
hnangv naaic
 tin hungh mietc wuov norm horngc zaangc nyei zingh
 liemh lotv yiem nyei zingh
 wuov zanc
 ninh jangx zuqc apc laa ham cingx daaih dorh lotv biaux cuotv
 maiv zuqc daic
weic zuqc lotv gamh nziex
 maiv gaamv yiem so aa zingh
 ninh caux ninh nyei i dauh sieqv biaux faaux mbong
 yiem norm mbaengx kuotv gu nyuoz
sieqv hlo mbuox sieqv faix
mbuo nyei die gox aqv
 yiem naaiv buoqv ndau maiv maaih mienh daaih longc mbuo hnangv lungh ndiev mienh longc nor
mbuo oix zuqc bun aa die hopv diuv nquin mingh
 mbuo ziouc haih caux ninh bueix
 weic bangc mbuo nyei die maaih hoz baan
wuov muonz ninh mbuo i muoz sieqv bun ninh mbuo nyei die hopv a ngunc diuv
 sieqv hlo ziouc bieqc mingh caux ninh nyei die bueix
 die zungv maiv hiuv duqv ninh nyei sieqv ziangh haaix bueix
 ziangh haaix jiez sin mingh
da nyeic hnoi sieqv hlo gorngv mbuox sieqv faix
a hmuangx yie caux aa die bueix liuz aqv
 ih muonz mbuo oix zuqc aengx bun ninh hopv a ngunc diuv
 meih yaac mingh caux ninh bueix weic bangc mbuo nyei die maaih hoz baan
wuov muonz ninh mbuo ziouc bun ninh mbuo nyei die aengx hopv a ngunc diuv
 sieqv faix ziouc bieqc mingh caux ninh nyei die bueix
 ninh nyei die fih hnangv nyei maiv hiuv duqv ninh nyei sieqv ziangh haaix bueix ziangh haaix jiez sin
hnangv naaiv nor lotv nyei i dauh sieqv maaih jienv ninh mbuo ganh nyei die nyei gu nguaaz
sieqv hlo yungz duqv dauh dorn
 tengx cuotv mbuox heuc mo apc
 mo apc zoux ih jaax hnoi mo apc mienh nyei ong taaix ngaeqv
sieqv faix yaac yungz duqv dauh dorn
 tengx cuotv mbuox heuc mben am mi
 mben am mi se zoux ih jaax hnoi ammon mienh nyei ong taaix ngaeqv
