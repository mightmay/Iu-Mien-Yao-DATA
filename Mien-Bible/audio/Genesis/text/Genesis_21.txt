ziouv ziux ninh gorngv nyei waac korv lienh saalaa yaac ei ninh laengz nyei waac zoux
apc laa ham hnyangx jeiv gox wuov zanc
 saalaa maaih gu nguaaz
 yungz duqv dauh dorn bun apc laa ham doix nzengc tin hungh laengz nyei ziangh hoc
saalaa yungz bun ninh wuov dauh dorn
 apc laa ham cuotv mbuox heuc i sakc
yiem i sakc cuotv seix taux da betv hnoi wuov hnoi
 apc laa ham ei tin hungh hatc nyei waac tengx i sakc jiex gaatv nyei leiz
ninh nyei dorn
 i sakc
 cuotv seix wuov zanc apc laa ham duqv yietc baeqv hnyangx
saalaa gorngv
tin hungh bun yie kuh jatv
 haaix dauh haiz yaac oix kuh jatv
ninh aengx gorngv
haaix dauh gaamv gorngv mbuox apc laa ham
 saalaa haih maaih gu nguaaz hopv nyorx
 apc laa ham gox haic aqv
 mv baac yie yungz duqv dauh dorn bun ninh mi aqv
wuov dauh dorn hlo deix aqv
 taux guangc nyorx nyei hnoi apc laa ham mbenc nyanc mbenc hopv hlo nyei houc ninh nyei dorn guangc nyorx
mv baac saalaa buatc i yipv mienh
 haagaa
 yungz bun apc laa ham wuov dauh dorn
 i saa maa en
 jatv i sakc
saalaa ziouc gorngv mbuox apc laa ham
zunc naaiv dauh nouh beiz mbuo i dorn maac cuotv maah
 weic zuqc naaiv dauh nouh beiz nyei dorn maiv haih caux yie nyei dorn
 i sakc
 juangc jaa dingh nzipc
apc laa ham weic ninh nyei dorn nzauh haic
mv baac tin hungh gorngv mbuox ninh
meih maiv dungx laaix naaiv dauh dorn caux naaiv dauh nouh beiz nzauh oc
 saalaa oix meih hnangv haaix nor zoux
 gunv ei jienv zoux aqv
 weic zuqc meih nyei hoz doic zeiv fun oix yiem i sakc daaih
nouh beiz nyei dorn yie yaac oix bun ninh benx yietc fingx
 weic zuqc ninh benx meih nyei cien dorn
da nyeic ndorm nziouv nyei
 apc laa ham jiez sin daaih
 zorqv deix njuov caux yietc ndopv mbuoqc wuom bun haagaa buix jienv ziouc bun ninh dorh jienv wuov dauh dorn cuotv biauv mingh mi aqv
 haagaa ziouc leih wuov norm dorngx mingh taux mbe e qe mbaa deic bung huaang jiex naaiv jiex wuov nyei
mingh gau
 ndopv mbuoqc nyei wuom nzengc mi aqv
 haagaa ziouc bun ninh nyei dorn bueix jienv ndiangx dorn fomv ga ndiev
ninh ganh aeqv
 mingh lorz dorngx zueiz jienv leih ninh nyei dorn ndongc buonv yietc nzitv forng nyei dorngx
 weic zuqc ninh gorngv
yie maiv oix mangc jienv yie nyei dorn daic
 ninh ziouc yiem wuov nyiemv
tin hungh haiz naaiv dauh dorn nyiemv
 tin hungh nyei fin mienh yiem gu nguaaic lungh heuc
haagaa aac
 meih weic haaix diuc ndongc naaic nzauh
 maiv dungx gamh nziex oc
 naaiv dauh dorn bueix jienv wuov ndau nyiemv
 tin hungh haiz mi aqv
jiez sin mingh hlorpv ninh daaih nanv jienv buoz
 weic zuqc yie oix bun ninh benx yietc guoqv hlo nyei
gorngv liuz
 tin hungh bun haagaa buatc norm wuom kuotv
 haagaa ziouc mingh zaangh wuom buangv ndopv mbuoqc bun ninh nyei dorn hopv
tin hungh caux wuov dauh dorn yiem
 ninh hlo daaih yiem deic bung huaang aengx benx dauh buonv orv henv nyei mienh
ninh yiem baalaan deic bung huaang
 ninh nyei maa mingh gorngv dauh i yipv sieqv bun ninh longc zoux auv
dongh wuov zanc aa mbi me lekv hungh caux jienv ninh nyei domh baeng bieiv
 fiko
 gorngv mbuox apc laa ham
maiv gunv meih zoux haaix nyungc
 tin hungh caux meih yiem
meih oix zuqc yiem naaiv ziangv jienv tin hungh laengz meih maiv zoux haaix nyungc dorngc yie fai yie nyei dorn jueiv fun faqv
 yie hnangv haaix nor zoux longx bun meih
 meih yaac oix zuqc hnangv wuov nor zoux longx bun yie caux meih ih zanc yiem jienv naaiv nyei deic bung
apc laa ham gorngv
yie ziangv jienv tin hungh laengz aqv
apc laa ham yaac guaix aa mbi me lekv nyei bou mbuo nzaeng wuov norm wuom kuotv bun aa mbi me lekv muangx
aa mbi me lekv gorngv
yie maiv hiuv duqv haaix dauh hnangv naaiv nor zoux
 meih liemh maiv mbuox yie
 ih zanc cingx daaih haiz meih gorngv
apc laa ham ziouc dorh ngongh caux ba gi yungh daaih bun aa mbi me lekv
 ninh mbuo i dauh yaac liepc jiez ngaengc waac
apc laa ham yiem ninh nyei ba gi yungh guanh ginv cuotv siec dauh ba gi yungh zeic dorn bun nqoi dorngx yiem
aa mbi me lekv naaic gaax ninh
meih ginv cuotv naaiv deix siec dauh ba gi yungh zeic dorn ganh ca lengc an maaih haaix nyungc eix leiz
apc laa ham dau
yie tov meih longc naaiv deix siec dauh ba gi yungh zeic dorn weic zoux zorng zengx bun cing se dongh yie wetv naaiv norm wuom kuotv
wuov norm dorngx ninh mbuo ziouc cuotv mbuox heuc mbe e qe mbaa
 weic zuqc ninh mbuo i dauh yiem wuov lomh nzoih liepc jiez ngaengc waac
yiem mbe e qe mbaa liepc liuz ngaengc waac
 aa mbi me lekv caux ninh nyei domh baeng bieiv
 fiko
 nzuonx fi li saa die deic bung
apc laa ham yiem wuov mbe e qe mbaa zuangx zungh linh liouz ndiangx
 aengx yiem wuov gorngv cuotv ziouv nyei mbuox zaangc ziouv
  dongh yietc liuz yiem nyei tin hungh
apc laa ham corc yiem wuov fi li saa die deic bung lauh nyei
