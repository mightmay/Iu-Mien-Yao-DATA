yaakopv aengx gan jienv jauv mingh taux dong bung mienh nyei deic bung
yiem wuov ninh buatc norm wuom kuotv yiem lomc huaang gu nyuoz
 maaih buo guanh ba gi yungh bueix jienv wuom kuotv ga hlen weic zuqc goux yungh nyei mienh zaangh naaiv norm wuom kuotv nyei wuom bun yungh hopv
 buang jienv wuom kuotv wuov kuaaiv la bieiv yaac hlo nyei
zuov guanh guanh ba gi yungh taux nzoih
 mangc yungh nyei mienh ziouc nzien nqoi la bieiv
 zaangh wuom daaih bun yungh hopv
 hopv liuz
 ninh mbuo aengx zorqv wuov kuaaiv la bieiv gomv jienv wuom kuotv
yaakopv naaic gaax goux yungh nyei mienh
gorx youz aac
 meih mbuo yiem haaix daaih
 ninh mbuo dau
yie mbuo yiem haalaan zingh daaih
ninh aengx naaic gaax
meih mbuo hiuv duqv naa ho nyei fun
 laa mbaan
 nyei fai
 ninh mbuo dau
hiuv nyei oc
yaakopv aengx naaic gaax
ninh longx nyei saah
 ninh mbuo dau
ninh longx nyei
 wuov ni
 ninh nyei sieqv
 laasen
 dorh jienv laa mbaan nyei ba gi yungh daaih aqv loh
yaakopv naaic gaax ninh mbuo
ih zanc mba hnoi corc hlang nyei
 maiv gaengh taux ziangh hoc horngh yungh nzuonx
 meih mbuo weic haaix diuc maiv zaangh wuom bun ba gi yungh hopv aengx bungx ninh mbuo mingh nyanc miev
ninh mbuo dau
yie mbuo maiv haih hnangv naaic zoux
 yie mbuo oix zuqc zuov guanh guanh ba gi yungh daaih nzoih cingx nzien nqoi la bieiv zaangh wuom bun yungh hopv
yaakopv caux naaiv deix mienh corc gorngv jienv waac wuov zanc
 laasen yaac horngh jienv ninh nyei die nyei ba gi yungh taux daaih
 weic zuqc ninh goux naaiv deix yungh
yaakopv buatc ninh nyei maa nyei gorx
 laa mbaan
 nyei sieqv
 laasen
 horngh jienv laa mbaan nyei ba gi yungh
 ninh ziouc mingh wuov wuom kuotv nzien nqoi la bieiv zaangh wuom bun ninh nyei domh nauz nyei yungh hopv
zaangh liuz wuom
 yaakopv zom laasen nyei hmien
 a hneiv gau
 siangx nyiemv nyei
ninh yaac mbuox laasen
yie zoux meih nyei die nyei cien ceqv
 se zoux le mbe kaa nyei dorn
 laasen ziouc tiux nzuonx mingh mbuox ninh nyei die
laa mbaan yietv haiz gorngv ninh nyei muoc nyei dorn
 yaakopv
 daaih
 ninh ziouc tiux jienv mingh zipv
 qam jienv zom
 yaac dorh jienv nzuonx biauv mi aqv
 yaakopv gorngv nzengc ninh nyei jauv louc bun laa mbaan muangx
laa mbaan ziouc gorngv
meih za gengh caux yie juangc nziaamv fei nyei mienh
 yaakopv caux laa mbaan yiem yietc hlaax nyieqc
laa mbaan gorngv mbuox yaakopv
meih maiv dungx hnamv laaix zoux cien ceqv muoz doic oix zuqc baeqc baeqc tengx yie zoux gong
 meih oix longc gong zinh mbu ziex gunv mbuox yie
laa mbaan maaih i dauh sieqv
 sieqv hlo heuc le aa
 sieqv faix heuc laasen
le aa nyei m zing maiv nangc njang
 laasen aeqv
 ziangh duqv longx
 ziangh duqv nzueic
yaakopv hnamv haic laasen ziouc gorngv mbuox laa mbaan
se gorngv domh nauz laengz bun meih nyei sieqv faix
 laasen
 yie nor
 yie laengz tengx meih zoux siec hnyangx gong
laa mbaan gorngv
bungx bun meih se gauh longx bungx bun ganh dauh
 hnangv naaic
 gunv caux yie yiem aqv
yaakopv tengx ninh nyei domh nauz zoux siec hnyangx gong weic bietv laasen
 ninh hnamv haic laasen ziouc haiz hnangv i ziex hnoi hnangv
yaakopv gorngv mbuox laa mbaan
ziangh hoc buangv aqv
 tov bun yie nyei auv yie
 weic bun yie duqv bieqc mingh caux ninh bueix
laa mbaan ziouc mbenc cing jaa hnaangx
 cingv wuov norm dorngx nyei zuangx mienh daaih
mv baac wuov muonz laa mbaan fungx ninh nyei sieqv
 le aa
 mingh bun yaakopv
 yaakopv yaac caux ninh bueix
laa mbaan aengx bun dauh ninh nyei nouh beiz
 mbuox heuc sinx baa
 zoux le aa nyei nouh beiz
taux lungh njang
 yaakopv zieqv duqv se le aa
 ziouc mingh doix laa mbaan gorngv
meih weic haaix diuc hnangv naaiv nor zoux bun yie
 yie tengx meih zoux gong bietv laasen maiv zeiz
 meih weic haaix diuc pienx yie
laa mbaan dau
ziux yie mbuo yiem naaiv
 maiv maaih leiz bun sieqv faix dorng jaa ndaangc sieqv hlo
meih oix zuqc zuov naaiv norm siec hnoi nyei yinh jiex liuz
 yie aengx bun sieqv faix meih longc
 mv baac meih oix zuqc aengx tengx yie zoux siec hnyangx laangh
yaakopv yaac laengz aqv
 zuov naaiv norm cing jaa yinh nyei siec hnoi jiex liuz
 laa mbaan bun ninh nyei sieqv faix yaakopv zoux auv
laa mbaan aengx bun dauh ninh nyei nouh beiz
 mbuox heuc mbin haa
 zoux laasen nyei nouh beiz
yaakopv ziouc duqv longc laasen zoux auv yaac hnamv laasen gauh camv le aa
 ninh aengx tengx laa mbaan zoux siec hnyangx laangh
ziouv buatc yaakopv maiv hnamv le aa ziouc bun ninh haih maaih gu nguaaz
 laasen aeqv
 maiv haih maaih
le aa ziouc maaih jienv sin
 yungz duqv dauh dorn
 ninh gorngv
se weic zuqc ziouv buatc yie nyei kouv naanc
 ih zanc nziex yie nyei nqox oix hnamv yie mv bei
 ninh ziouc cuotv wuov dauh dorn nyei mbuox heuc lu mben
le aa aengx maaih jienv sin
 yungz duqv dauh dorn
 ninh gorngv
ziouv  bun yie aengx duqv naaiv dauh dorn weic zuqc ninh muangx haiz yie nyei nqox maiv hnamv yie
 le aa ziouc cuotv naaiv dauh dorn nyei mbuox heuc si me on
le aa aengx maaih nzunc sin
 aengx yungz duqv dauh dorn
 ninh gorngv
yie yungz duqv buo dauh dorn
 yie nyei nqox za gengh
 oix hnamv yie
 ninh aengx tengx wuov dauh dorn cuotv mbuox heuc lewi
ninh aengx maaih jienv sin
 aengx yungz duqv dauh dorn
 ninh gorngv
naaiv nzunc yie oix ceng ziouv
 ninh cuotv mbuox heuc yu ndaa
 ninh duqv liuz naaiv dauh dorn ziouc maiv yungz aqv
