apc laa ham aengx longc dauh auv
 mbuox heuc ke tu laa
ke tu laa yungz duqv camv dauh dorn bun ninh
 maaih simx laan
 yokv saan
 me ndaan
 mi ndien
 itc mbaakc caux quwaa
yokv saan nyei dorn nyei mbuox heuc qe mbaa caux nde ndaan
 nde ndaan nyei dorn bun njiec benx atc su lim
 le tu sim caux le um mim mienh
mi ndien nyei dorn heuc e faa
 efe
 haanokv
 aa mbi ndaa caux en ndaa aa
 naaiv deix yietc zungv zoux ke tu laa nyei zeiv fun
apc laa ham jiu ninh nyei jaa dingh yietc zungv ga naaiv bun ninh nyei dorn
 i sakc
 nzipc nzengc
mv baac apc laa ham maiv gaengh guei seix wuov zanc ninh bun zingh nyeic ninh nyei auv dorn nyei dorn mbuo
 nqa haav ziouc heuc ninh mbuo leih nqoi i sakc mingh yiem dong bung maengx nyei deic bung
apc laa ham nyei hnyangx jeiv ziangh duqv yietc baeqv cietv ziepc hmz hnyangx
ninh ziangh duqv siouc nyuonh ndaauv
 benx mienh gox mienh ziouc dangx qiex
 guei seix mi aqv
ninh nyei dorn
 i sakc caux i saa maa en
 dorh ninh mingh zangx nitv mamle wuov norm makv be laa mbaengx kuotv
 naaiv norm mbaengx kuotv yiem hitv tai mienh
 so haax nyei dorn
 e fo lon
 nyei ndeic
se apc laa ham tengx hitv tai mienh maaiz nyei ndeic
 apc laa ham caux ninh nyei auv
 saalaa
 ziouc zangx jienv wuov aqv
apc laa ham guei seix liuz
 tin hungh ceix fuqv bun ninh nyei dorn
 i sakc
 i sakc yiem nitv mbe e laa hai loi
ih zanc gorngv apc laa ham nyei dorn
 i saa maa en
 nyei zeiv fun
 dongh saalaa nyei nouh beiz
 i yipv mienh
 haagaa
 yungz bun apc laa ham wuov dauh dorn nyei zeiv fun
yiem naaiv mingh gorngv i saa maa en nyei dorn nyei mbuox zueih hlo taux faix
 dorn hlo heuc ne mbaa yotv
 aengx maaih ke ndaa
 atc mbe en
 mipv samx
mitv maa
 ndumaa
 matv saa
haa ndatc
 temaa
 yetu
 naafitv
 caux ke nde maa
naaiv se i saa maa en nyei dorn nyei mbuox
 ninh bun njiec zoux ziepc nyeic fingx nyei bieiv zeiv
 ninh mbuo liepc nyei laangz caux corng ndopv liuh nyei dorngx gan ninh mbuo ganh nyei mbuox heuc
i saa maa en nyei hnyangx jeiv ziangh duqv yietc baeqv faah ziepc cietv hnyangx
 ninh dangx qiex
 guei seix mi aqv
i saa maa en nyei zeiv fun mbuo yiem haa wi laa caux suwaa mbu ndongx
 yaac yiem nitv i yipv deic bung nyei gapv jaaix
 mingh atc si lie deic bung wuov diuh jauv
 ninh mbuo nyei zeiv fun maiv caux apc laa ham nyei ganh deix zeiv fun yiem
yiem naaiv mingh gorngv apc laa ham nyei dorn
 i sakc
 nyei jauv louc
 apc laa ham zoux i sakc nyei die
i sakc longc le mbe kaa zoux auv wuov zanc ninh duqv feix ziepc hnyangx
 le mbe kaa zoux mbe tu en nyei sieqv
 mbe tu en se aalam mienh
 yiem batc ndaan aalam
 le mbe kaa yaac zoux aalam mienh
 laa mbaan nyei muoc
le mbe kaa maiv maaih fu jueiv
 i sakc ziouc weic ninh nyei auv daux gaux tov ziouv bun ninh nyei auv maaih fu jueiv
 ziouv  ei i sakc tov nyei waac zoux
 le mbe kaa ziouc maaih gu nguaaz aqv
maaih sung gu nguaaz
 gu nguaaz yiem maa nyei ga sie borngz jaax
 le mbe kaa gorngv
yie weic haaix diuc ndongc naaiv kouv
 ninh ziouc mingh naaic ziouv
ziouv  gorngv mbuox ninh
maaih i fingx mienh yiem meih nyei ga sie gu nyuoz
 meih yungz cuotv naaiv deix i fingx
 yietc fingx caux yietc fingx oix bun nqoi
 naaiv fingx oix gauh henv wuov fingx
 gorx yaac oix zuqc fu sux youz
taux yungz nyei ziangh hoc ninh ziouc yungz duqv sung gu nguaaz dorn
yungz cuotv ndaangc wuov dauh
 sin siqv nyei
 ziangh sin cuotv biei suqv suqv wuov
 hnangv maaih biei nyei ndopv lui nor
 ninh mbuo ziouc cuotv mbuox heuc esaau
nqa haav yungz wuov dauh nanv jienv ninh nyei gorx
 esaau
 nyei zaux nqo cuotv
 ninh mbuo ziouc cuotv mbuox heuc yaakopv
 le mbe kaa yungz naaiv deix i dauh dorn wuov zanc
 i sakc duqv luoqc ziepc hnyangx
naaiv deix i dauh dorn hlo daaih
 esaau zoux dauh buonv orv henv haic nyei mienh
 haaix zanc yaac oix mingh gemh buonv orv
 yaakopv aeqv
 waac zoqc
 hnyouv ndo nyei mienh
 ninh oix yiem biauv gauh camv
i sakc gauh hnamv esaau
 weic zuqc ninh duqv nyanc esaau buonv daaih nyei orv
 mv baac le mbe kaa gauh hnamv yaakopv
maaih hnoi nor
 yaakopv wuonh jienv dopc siqv
 esaau mingh gemh nzuonx daaih
 hnyouv za gengh
 sie haic
ninh gorngv mbuox yaakopv
yie hnyouv sie
 oix daic haic aqv
 bun deix wuov nyungc ga naaiv siqv yie naqv gaax
weic naaiv mienh cuotv mbuox heuc ninh zoux e ndom
yaakopv gorngv
maaic meih zoux dorn hlo duqv sung gouv nyei leiz bun yie ndaangc maah
esaau dau
mangc maah
 yie oix daic haic aqv
 zoux gorx duqv sung gouv nyei leiz weic yie maaih haaix nyungc maaih lamh longc
yaakopv gorngv
mv baac meih oix zuqc houv maaic bun yie ndaangc
 esaau houv liuz ziouc maaic ninh zoux dorn hlo duqv sung gouv nyei leiz bun yaakopv mi aqv
yaakopv ziouc zorqv deix njuov caux dopc bun esaau nyanc
 nyanc liuz hopv liuz
 esaau ziouc jiez sin mingh mi aqv
 maiv korv fiqv ninh zoux dorn hlo duqv sung gouv nyei leiz
