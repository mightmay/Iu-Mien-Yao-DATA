yaakopv corc yiem jienv zinh ndaangc ninh nyei die yiem wuov norm deic bung
 se kaa naa an deic bung
yiem naaiv mingh gorngv yaakopv nyei dorn jueiv nyei jauv louc
 yosepv benx mienh lunx mienh
 duqv ziepc cietv hnyangx wuov zanc
 ninh caux ninh nyei gorx
 se ninh nyei die nyei auv
 mbin haa caux sinx baa
 nyei dorn mbuo bungx ba gi yungh caux yungh
 yosepv dorh ninh nyei gorx mbuo zoux maiv benx nyei jauv mingh gorngv mbuox ninh nyei die
i saa laa en hnamv yosepv gauh camv jiex ninh nyei yietc zungv dorn
 weic zuqc ninh gox aqv
 cingx duqv yosepv daaih
 ninh lunh deix lui ndaauv
 lui mueiz yaac ndaauv
 bun yosepv
yosepv nyei gorx mbuo buatc ninh mbuo nyei die hnamv yosepv gauh camv hnamv ninh mbuo
 ninh mbuo ziouc nzorng yosepv
 caux ninh gorngv waac yaac maiv maaih waac longx aqv
maaih nzunc yosepv mbeix buatc
 yaac gorngv ninh nyei mbeix bun ninh nyei gorx mbuo muangx
 ninh mbuo ziouc gauh fatv nzorng ninh aqv
yosepv gorngv
gorx mbuo muangx yie gorngv yie nyei mbeix oc
yie mbeix buatc mbuo yiem ndeic sai mbiauh zeiv
 yie nyei mbiauh zeiv ganh jiez sin daaih don jienv
 gorx mbuo nyei mbiauh zeiv yaac jiez daaih weih gormx yie nyei mbiauh zeiv baaix
ninh nyei gorx mbuo naaic gaax ninh
meih gengh oix zoux yie mbuo nyei hungh
 oix gunv yie mbuo
 laaix yosepv mbeix nyei mbeix caux ninh gorngv nyei waac
 ninh nyei gorx mbuo gauh fatv nzorng ninh aqv
nqa haav yosepv aengx mbeix buatc nzunc yaac gorngv bun ninh nyei gorx mbuo muangx
 ninh gorngv
yie aengx mbeix buatc
 naaiv nzunc yie buatc mba hnoi caux hlaax caux ziepc yietv norm hleix yietc zungv baaix yie
ninh aengx gorngv naaiv norm mbeix bun ninh nyei die
 ninh nyei gorx mbuo muangx
 ninh nyei die gorngv hemx ninh
naaiv haaix nyungc mbeix laeh
 meih hnamv daaih meih nyei maa caux yie caux meih nyei gorx mbuo yietc zungv oix zuqc puoqv njiec taux ndau baaix meih
yosepv nyei gorx mbuo gengh mueic jieqv ninh
 mv baac ninh nyei die haaix zanc yaac jangx jienv naaiv deix jauv louc
yosepv nyei gorx mbuo dorh ninh mbuo nyei die nyei ba gi yungh caux yungh guanh mingh sekem bungx
i saa laa en ziouc gorngv mbuox yosepv
meih nyei gorx mbuo yiem sekem bungx yungh
 meih mingh meih nyei gorx wuov oc
 yosepv dau
mingh nyei
ninh nyei die mbuox ninh
yie oix meih mingh mangc gaax meih nyei gorx mbuo longx nyei fai
 yungh longx nyei fai
 mangc liuz nzuonx daaih mbuox die oc
 ninh nyei die ziouc mbuox ninh mingh
 ninh ziouc yiem he mbo lon horngc cuotv jauv mingh sekem
 yosepv mingh taux sekem
maaih dauh mienh buangh zuqc ninh yiem lomc huaang jiex naaiv jiex wuov nyei
 ziouc naaic gaax ninh
meih lorz haaix nyungc
yosepv dau
yie lorz yie nyei gorx mbuo
 meih hiuv duqv ninh mbuo yiem haaix bungx yungh
 tov mbuox yie oc
wuov dauh mienh gorngv
ninh mbuo suiv dorngx mi aqv
 yie haiz ninh mbuo gorngv oix suiv mingh ndotaan
 yosepv ziouc mingh lorz ninh nyei gorx mbuo
 lorz buatc yiem ndotaan
ninh nyei gorx mbuo buatc yosepv corc yiem go nyei
 daaih maiv gaengh taux
 ninh mbuo ziouc lomh nzoih caangh laangh daav za eix daix
laanh mbuox laanh
wuov dauh ga naaiv mbeix mbeix daaih aqv loh
mbuo lomh nzoih mingh zorqv ninh daix guangc aqv
 daix dapv jienv wuom kuotv nqaai
 mbuo ziouc gorngv ga naaiv ngaatc mi aqv
 mbuo mangc gaax ninh nyei mbeix ndongc haaix lingh
lu mben haiz ninh youz mbuo hnangv naaiv nor gorngv
 ninh oix lorz jauv njoux yosepv cuotv ninh mbuo nyei buoz ndiev
 ninh ziouc gorngv
mbuo maiv dungx daix ninh
lu mben aengx mbuox ninh mbuo
maiv dungx bun yietc deix nziaamv cuotv
 zorqv ninh dapv naaiv deic bung huaang nyei wuom kuotv nqaai duqv aqv
 mv baac maiv dungx zoux haaix nyungc hoic ninh
 lu mben hnangv naaiv nor gorngv weic oix njoux yosepv cuotv ninh youz mbuo nyei buoz ndiev aengx fungx nzuonx bun ninh nyei die
yosepv daaih taux
 ninh nyei gorx mbuo ziouc caa jienv zorqv ninh nyei lui ndaauv
 dongh maaih lui mueiz ndaauv wuov deix lui
 ciev guangc mingh
aengx zorqv ninh fongv ndortv wuom kuotv
 wuov norm kuotv maiv maaih wuom
yosepv nyei gorx mbuo zueiz jienv nyanc hnaangx wuov zanc
 ninh mbuo cau hmien mangc buatc guanh i saa maa en mienh yiem gi le aatc daaih oix mingh i yipv deic bung
 ninh mbuo nyei lorh torh tor jienv ndiangx zung ndaang caux ndie ndaang caux mu yorc
yu ndaa gorngv mbuox ninh nyei muoz doic
se gorngv mbuo daix guangc mbuo nyei youz aengx lorz jauv bingx yie mbuo zoux nyei sic
 mbuo duqv haaix nyungc
mbuo oix zuqc maaic bun naaiv deix i saa maa en mienh gauh longx daix guangc
 ninh zoux mbuo nyei youz
 caux mbuo juangc nziaamv fei
 ninh nyei muoz doic buatc horpc nyei
wuov deix zoux saeng eix nyei mi ndien mienh jiex jauv taux wuov
 yosepv nyei gorx mbuo ziouc cie yosepv cuotv kuotv daaih maaic bun naaiv deix i saa maa en mienh
  duqv luoqc lungz nyaanh
 wuov deix saeng eix mienh ziouc dorh yosepv mingh i yipv deic bung aqv
lu mben daaih taux wuov norm kuotv
 yaac maiv buatc yosepv mi aqv
 ninh nzauh haic ziouc betv ganh nyei lui
ninh nzuonx ninh nyei youz mbuo wuov gorngv
wuov dauh dorn maiv yiem naaiv aqv loh
 yie oix zuqc hnangv haaix nor zoux
ninh mbuo ziouc daix dauh yungh gouv aengx zorqv yosepv nyei lui ndaauv
 dongh maaih lui mueiz ndaauv wuov deix
 ziemx yungh nyei nziaamv
aengx dorh nzuonx bun ninh nyei die mangc
 ninh mbuo gorngv
yie mbuo lorz buatc naaiv deix lui
 die mangc gaax
 meih nyei dorn nyei lui saah
yaakopv zieqv duqv nyei
 ninh gorngv
naaiv za gengh
 yie nyei dorn nyei lui
 za gengh
 ga naaiv ngaatc
 ga naaiv betv mi aqv lorqc
yaakopv nzauh haic
 betv ninh ganh nyei lui aengx zorqv la maah ndie cou sai jienv jaaiv
 ninh nzauh haic
 nyiemv ninh nyei dorn ziex laaic lauh
ninh nyei dorn ninh nyei sieqv mbuo yietc zungv kuinx ninh
maiv dungx nyiemv
 mv baac ninh maiv muangx
 ninh gorngv
maiv dungx gorngv aqv
 yie oix zuqc nzauh taux daic mingh caux yie nyei dorn yiem yiemh gen
 ninh corc nzauh jienv
 weic ninh nyei dorn nyiemv
dongh wuov zanc yiem i yipv deic bung wuov deix zoux saeng eix nyei mi ndien mienh aengx maaic yosepv bun hungh diex nyei yietc dauh jien
 se goux hungh dinc nyei domh baeng bieiv
 bo ti faa
 mi aqv
