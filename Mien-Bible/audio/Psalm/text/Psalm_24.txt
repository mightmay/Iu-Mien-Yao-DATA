ndau beih caux yiem ndau beih nyei maanc muotc benx ziouv nyei
 lungh ndiev caux lungh ndiev nyei maanc mienh yaac ninh nyei
ninh ceix baamh gen jiez daaih yiem koiv gu nguaaic
 se liepc jienv yiem wuom gu nguaaic
haaix dauh maaih leiz faaux ziouv nyei mbong
 haaix dauh haih souv jienv yiem ninh nyei cing nzengc dorngx
se dongh zoux nyei sic caux hnamv nyei jauv cing nzengc nyei mienh
 dongh maiv jiez hnyouv zoux jaav nyei sic
 yaac maiv la guaih houv jaav waac
ninh oix duqv ziouv  ceix fuqv
 njoux ninh wuov dauh tin hungh yaac oix bun cing ninh zoux duqv horpc
se dongh naaiv nyungc mienh daaih lorz ninh
 daaih yiem yaakopv nyei tin hungh nyei nza hmien
 selaa
koi nqoi laatc gaengh maah
 koi nqoi loz hnoi nyei gaengh
 maaih njang laangc nyei hungh oix bieqc daaih
naaiv dauh njang laangc nyei hungh dongh haaix dauh
 se dongh maaih qaqv henv haic nyei ziouv
  dongh mborqv jaax henv nyei ziouv
koi nqoi laatc gaengh maah
 koi nqoi loz hnoi nyei gaengh
 maaih njang laangc nyei hungh oix bieqc daaih
naaiv dauh njang laangc nyei hungh dongh haaix dauh
 se nernh jiex nyei ziouv
  dongh naaiv dauh zoux njang laangc nyei hungh
 selaa
