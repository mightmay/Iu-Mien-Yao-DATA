se gorngv ziouv maiv caux yie mbuo yiem naaiv bung hnangv haaix nor
 i saa laa en mienh dau maah
se gorngv ziouv maiv caux yie mbuo yiem naaiv bung
 win wangv daaih mborqv yie mbuo wuov zanc
se ninh mbuo qiex jiez yie mbuo hnangv njopc douz nor
 ninh mbuo haih zorqv yie mbuo liemh nangh nyei naqv nzengc
wuom yiemx oix torngx yie mbuo mingh
 wuom seix oix yiemx yie mbuo gu nguaaic
domh wuom beqv yaac oix guaatv yie mbuo mingh
ceng ziouv weic zuqc ninh maiv bun yie mbuo zuqc win wangv hoic hnangv zuqc hieh ga naaiv nyei nyaah betv nor
yie mbuo hnangv norqc yiem zaeng norqc mienh nyei koux biaux ndutv
 koux dangx
 yie mbuo biaux ndutv daaih
tengx yie mbuo wuov dauh se ziouv
    dongh zeix lungh zeix ndau wuov dauh
