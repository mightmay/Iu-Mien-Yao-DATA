mienh hngongx mienh yiem hnyouv gorngv
maiv maaih tin hungh lorqc
 ninh mbuo yietc zungv waaic nzengc
 ninh mbuo zoux orqv haic
 waaic haic nyei sic
 maiv maaih yietc dauh zoux longx
ziouv  yiem tin dorngh mangc njiec
 mangc baamh mienh
 oix mangc gaax
 maaih haaix dauh maaih cong mengh
 maaih haaix dauh lorz tin hungh
ninh mbuo yietc zungv yangh pien jauv
 dauh dauh fih hnangv nyei waaic nzengc
 maiv maaih haaix dauh zoux longx
 yietc dauh yaac maiv maaih
yietc zungv zoux orqv nyei mienh maiv hiuv haaix nyungc fai
 ninh mbuo naqv yie nyei baeqc fingx hnangv ninh mbuo nyanc hnaangx
 ninh mbuo yaac maiv tov ziouv
mv baac ninh mbuo yiem wuov gengh
 gamh nziex haic
 weic zuqc tin hungh caux kuv mienh yiem
meih mbuo zoux orqv nyei mienh oix bun mienh jomc mienh nyei za eix ndortv
 mv baac ziouv zoux ninh mbuo ndaauh kaux nyei dorngx
tov bun i saa laa en mienh nyei njoux en yiem si on cuotv daaih
   ziouv bun ninh nyei baeqc fingx nzuonx daaih duqv longx hnangv zinh ndaangc wuov zanc
 yaakopv nyei zeiv fun ziouc maaih orn lorqc
 i saa laa en mienh oix njien youh
