meih buangh zuqc kouv naanc nyei hnoi nyieqc tov ziouv  dau
 tov yaakopv nyei tin hungh beu jienv meih
tov ninh yiem singx dinc tengx meih
 yaac yiem si on mbong beu jienv meih
tov ninh jangx meih fongc horc nyei nyungc nyungc ga naaiv
 yaac a hneiv meih buov ziec nyei yietc zungv
 selaa
tov ninh bun meih duqv ziux meih nyei hnyouv oix nyei
 yaac ei jienv meih nyei yietc zungv za eix zoux ziangx
yie mbuo ziouc njien youh nyei heuc weic meih hingh jiex
 yie mbuo yaac dengv yie mbuo nyei tin hungh nyei mbuox liepc yie mbuo nyei geh
 tov ziouv dau meih tov nyei yietc zungv waac
ih zanc yie hiuv duqv ziouv oix tengx ninh longc youh orn daaih wuov dauh
 ninh oix yiem ninh cing nzengc nyei tin dorngh dau
 ninh longc ninh nyei mbiaauc jieqv buoz nyei domh qaqv tengx hingh jiex
maaih deix kaux ninh mbuo nyei mborqv jaax cie
 maaih deix kaux ninh mbuo nyei maaz
 mv baac yie mbuo kaux ziouv
 yie mbuo nyei tin hungh
ninh mbuo ziouc ndorpc
 king njiec
 mv baac yie mbuo duqv jiez sin souv wuonv
o ziouv aac
 tov tengx hungh diex hingh jiex
 yie mbuo heuc nyei ziangh hoc
 tov dau yie mbuo
