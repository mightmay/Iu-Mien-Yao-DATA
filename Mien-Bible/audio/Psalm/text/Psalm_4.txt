o yie nyei baengh fim nyei tin hungh aah
 yie heuc nyei ziangh hoc tov meih dau yie
 yie buangh zuqc kuonx naanh nyei ziangh hoc
 meih bun yie maaih jauv cuotv
 tov korv lienh yie
 muangx yie daux gaux nyei waac
o meih mbuo naaiv deix mienh aah
 meih mbuo oix mangc piex bun yie zuqc nyaiv taux haaix zanc
 meih mbuo oix longc maiv lamh longc nyei waac yaac lorz gorngv baeqc nyei jauv taux haaix zanc
 selaa
oix zuqc hiuv duqv ziouv ginv cuotv gan longx tin hungh nyei mienh weic ninh ganh
 yie heuc ziouv nyei ziangh hoc
 ninh yaac muangx yie
qiex jiez nyei ziangh hoc maiv dungx baamz zuiz
 bueix jienv coux sekv nzieqc nyei
 yiem hnyouv longx longx nyei hnamv
 selaa
oix zuqc fongc horc dongh horpc zuqc fongc horc ziec nyei ga naaiv
 yaac sienx kaux ziouv
maaih mienh camv gorngv
haaix dauh haih bun yie mbuo buatc haaix nyungc longx
 o ziouv
 tov bun meih nyei hmien nyei njang ziux yie mbuo
meih bun yie nyei hnyouv orn lorqc gauh camv duqv mbiauh caux siang a ngunc diuv camv nyei mienh
yie oix baengh orn nyei bueix njiec m njormh weic zuqc ziouv aac
 kungx meih ganh bun yie duqv yiem longx
