ziouv zoux hungh
 bun lungh ndiev ndau beih njien youh
 bun zuangx koiv nzou a hneiv
maaih mbuonx caux hmatv jieqv nyei hmuangx weih gormx ninh
 zoux horpc nyei jauv caux baengh fim nyei jauv zoux ninh nyei weic nyei gorn ndoqv
maaih douz yiem ninh nyei wuov ndaangc maengx buov qui weih gormx ninh wuov deix win wangv
ninh nyei mba lingc bun lungh ndiev njang nzengc
 ndau beih buatc ziouc dongz nzengc
mbong yiem ziouv nyei nza hmien yuqc hnangv mueiz nzing nor
 se yiem lungh ndiev nyei ziouv nyei nza hmien
lungh bun cing tin hungh se baengh fim nyei
 maanc fingx yaac buatc ninh nyei njang laangc
bun yietc zungv baaix miuc fangx nyei mienh zuqc nyaiv
 dongh ceng maiv lamh longc nyei miuc fangx nyei mienh
 bun maanc zienh puoqv njiec tin hungh nyei nza hmien
o tin hungh aac
 si on muangx haiz meih dunx nyei sic ziouc a hneiv
 yu ndaa mienh yaac orn lorqc
o ziouv aac
 meih se yiem hlang jiex
 gunv lungh ndiev wuov dauh
 meih yaac yiem gauh hlang jiex maanc zienh
meih mbuo hnamv ziouv nyei mienh oix zuqc nzorng orqv nyei sic
 ninh beu jienv ninh nyei cing nzengc mienh nyei maengc
 ninh njoux ninh mbuo biaux ndutv orqv mienh nyei buoz ndiev
njang ziux jienv kuv mienh
 hnyouv zingx nyei mienh maaih njien youh
meih mbuo kuv mienh aah
 oix zuqc kaux ziouv  njien youh
 yaac oix zuqc dor ziec ninh nyei cing nzengc mengh
