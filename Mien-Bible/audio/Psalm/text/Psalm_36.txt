zuiz yiem orqv mienh nyei hnyouv ndo nyei dorngx caux orqv mienh gorngv
 ziux ninh nyei m zing mangc
 ninh maiv zuqc gamh nziex tin hungh
ninh ceng ninh ganh nyei haah baah buang
 laaic maiv maaih haaix dauh haih hiuv fai nzorng ninh nyei zuiz
ninh nyei nzuih gorngv orqv nyei waac
 gorngv baeqc nduov mienh
 cong mengh nyei jauv caux kuv sic ninh dingh
 maiv zoux aqv
ninh bueix jienv coux hnamv cuotv zoux waaic nyei sic
 ninh dingc hnyouv zoux maiv benx nyei jauv
 ninh yaac maiv nqemh zoux orqv nyei sic
o ziouv aac
 meih ziepc zuoqv hnamv mienh nyei hnyouv se mbaengc lungh hlang
 meih ziepc zuoqv nyei hnyouv mbaengc ndaamv lungh
meih se baengh fim hnangv tin hungh nyei zuangx mbong
 meih dunx sic se hnangv ndo haic nyei koiv
 o ziouv aac
 mienh maanh caux saeng kuv meih yaac njoux
o tin hungh aac
 meih ziepc zuoqv nyei hnamv mienh se za gengh jaaix haic
 baamh mienh hlo hlo faix faix yiem meih nyei ndaatv ndiev nyei dongh linh
ninh mbuo nyanc yiem meih nyei biauv bungx zuoqc nyei ga naaiv beuv
 meih yaac bun ninh mbuo hopv meih nyei orn lorqc ndaaih nyei wuom
weic zuqc yiem wuov maaih ziangh maengc nyei wuom zingv
 yiem meih nyei njang yie mbuo duqv buatc njang
tov meih ziepc zuoqv nyei hnamv jienv mingh dongh hiuv duqv meih wuov deix
 yaac baengh fim nyei zoux bun hnyouv zingx nyei mienh
tov maiv dungx bun zoux maux nyei mienh nyei zaux caaiv yie
 yaac maiv dungx bun mienh waaic mienh nyei buoz zunc yie biaux
mangc maah
 zoux orqv nyei mienh king njiec bueix jienv wuov
 ninh mbuo zuqc fongv ndorpc mingh
 maiv haih aengx jiez sin daaih
