o ziouv aac
 tov meih jangx jienv ndaawitv
 dongh ninh diev nyei yietc zungv kouv naanc
jangx jienv ninh hnangv haaix nor caux ziouv houv jienv laengz waac
 se caux yaakopv nyei nernh jiex nyei tin hungh
yie zungv maiv bieqc yie nyei biauv yaac maiv faaux yie nyei coux
yie maiv bun yie nyei m zing m njormh
 yaac maiv bun m zing ndopv njipv
zuov taux yie weic ziouv lorz duqv dorngx yiem
 se lorz dorngx bun yaakopv nyei nernh jiex nyei tin hungh
muangx gaax
 yie mbuo haiz gorngv laengz ngaengc waac faang yiem e faa taa
 yie mbuo lorz buatc yiem yaa aa nyei ndeic
mbuo oix zuqc bieqc ninh yiem nyei dorngx
 yiem ninh lorngx zaux nyei dorngx baaix
ziouv aac
 daaih maah
 liemh meih caux biux mengh meih nyei qaqv wuov norm laengz ngaengc waac faang daaih bieqc meih hitv kuonx nyei dorngx
tov bun meih nyei sai mienh zanc zanc zoux horpc
 yaac tov bun meih nyei cing nzengc baeqc fingx njien youh nyei heuc
tov weic meih nyei bou
 ndaawitv
 maiv dungx nqemh guangc meih longc youh orn daaih wuov dauh
ziouv dorng jienv ndaawitv ziepc zuoqv nyei laengz ngaengc waac
 ninh yaac maiv haih tuix
 ninh gorngv
yie oix liepc dauh meih ganh nyei dorn zueiz jienv meih nyei weic
se gorngv meih nyei dorn mbuo ei jienv yie laengz nyei ngaengc waac
 yaac gan yie oix njaaux ninh mbuo nyei yietc zungv waac
 ninh mbuo nyei zeiv fun ziouc duqv yietc liuz zueiz jienv meih nyei weic
weic zuqc ziouv ginv si on
 ninh oix longc weic zoux ninh yiem nyei dorngx
ninh gorngv
naaiv se yie yietc liuz hitv nyei dorngx
 yie oix yiem naaiv
 naaiv se yie nyei eix
yie oix ceix fuqv bun naaiv norm zingh nyei laangh ziqc bungx zuoqc
 yaac bun naaiv norm zingh nyei mienh jomc mienh duqv nyanc beuv
yie oix bun ninh nyei sai mienh duqv njoux en
 ninh nyei baeqc fingx yaac oix njien youh nyei heuc
yie oix bun ndaawitv nyei yietc dauh zeiv fun yiem wuov zoux hungh
 yie weic yie longc youh orn daaih wuov dauh liepc dauh nzipc jienv zoux hungh
yie oix bun ninh nyei win wangv zuqc nyaiv
 mv baac ninh ganh ndongx nyei hungh ningv oix aengv cuotv njang
