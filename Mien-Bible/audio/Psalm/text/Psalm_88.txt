o ziouv
 yie nyei njoux en nyei tin hungh aah
 yie lungh hnoi lungh muonz yiem meih nyei nza hmien heuc jienv jouh meih
tov bun yie daux gaux nyei waac daaih taux meih nyei nza hmien
 tov baeng m normh muangx yie heuc jienv tov nyei waac
weic zuqc yie nyei hnyouv maaih kuonx naanh buangv nzengc
 yie nyei maengc yiem nitv fatv yiemh gen
yie funx caux aav lamh bieqc yiemh gen wuov deix fih hnangv nyei
 yie yaac hnangv maiv maaih qaqv nyei mienh
 selaa
yie hnangv zuqc guangc yiem janx daic mbu ndongx nyei mienh nor
 hnangv zuqc daix daic nyei mienh bueix jienv zouv gu nyuoz
 dongh meih maiv zoix jangx nyei mienh
 yaac nqaeqv ndutv maiv duqv meih tengx
meih zorqv yie dapv ndo jiex nyei kuotv
 youc hmuangx youc ndo nyei dorngx
meih nouz yie hnangv ngatv jienv yie nyei sin
 yaac hnangv wuom laangc nqomz jienv yie nor
 selaa
meih bun yie nyei loz gaeng doic guangc yie
 yaac bun ninh mbuo gamh nziev yie
 yie zuqc kuonx jienv
 maiv haih biaux maiv ndutv
laaix nzauh kouv yie nyei m zing maiv njang
 o ziouv aac
 yie hnoi hnoi heuc jienv tov meih
 yie sung buoz hungx jienv meih daux gaux
meih weic daic mingh nyei mienh zoux mbuoqc horngh nyei sic fai
 ninh mbuo haih jiez sin ceng meih fai
 selaa
yiem zouv gu nyuoz ninh mbuo gorngv meih ziepc zuoqv hnamv mienh nyei fai
 yiem zuqc mietc nyei dorngx gorngv taux meih ziepc zuoqv nyei hnyouv fai
yiem hmuangx nyei dorngx ninh mbuo fungc hiuv duqv meih zoux nyei mbuoqc horngh sic
 yiem la kuqv mienh nyei dorngx ninh mbuo haih hiuv duqv meih ziepc zuoqv nyei jauv fai
mv baac ziouv aac
 yie heuc jienv jouh meih
 lungh ndorm yie daux gaux tov meih
o ziouv aac
 meih weic haaix diuc guangc yie
 weic haaix diuc buang meih nyei hmien
 maiv mangc yie
yiem yie lunx taux ih zanc yie zuqc zeqc naanc morh
 kaav deix daic mi aqv
 yie diev jienv meih zoux bun yie gamh nziex nyei sic
 yie kouv taux ndoqv
meih qiex jiez nouz hnangv ngatv jienv yie
 meih bun yie zuqc gamh nziex nyei sic zorqv yie mietc nzengc
naaiv deix ziangh hnoi weih jienv yie
 hnangv wuom yiemx nor
 yiem biei bung dangv jienv yie
meih zorqv yie hnamv nyei doic caux yie nyei loz gaeng doic leih guangc yie
 kungx maaih hmuangx zoux yie nyei doic hnangv
