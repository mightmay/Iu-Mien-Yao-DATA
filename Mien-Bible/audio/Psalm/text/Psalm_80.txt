o goux i saa laa en nyei ziouv aac
 dongh dorh yosepv nyei zeiv fun hnangv dorh ba gi yungh wuov dauh aah
 tov baeng m normh muangx
 meih yiem wuov deix i dauh ke lu mbim mbu ndongx nyei weic
 tov aengv cuotv meih nyei njang
yiem e faa im
 mben yaa min caux maa natv se fingx nyei nza hmien
 tov longc meih nyei domh qaqv daaih njoux yie mbuo
o tin hungh aac
 tov bun yie mbuo aengx duqv longx hnangv loz wuov nor
 tov bun meih nyei hmien aengv cuotv njang
 weic bun yie mbuo duqv njoux
o ziouv
 nernh jiex nyei tin hungh aah
 meih oix qiex jiez meih nyei baeqc fingx daux gaux nyei waac ndongc haaix lauh
meih zorqv wuom mueic dorngx hnaangx bun ninh mbuo nyanc
 aengx hlaau wuom mueic camv nyei bun ninh mbuo hopv
meih bun weih gormx yie mbuo wuov deix fingx fingx mienh nzaeng yie mbuo nyei deic bung
 yie mbuo nyei win wangv lomh nzoih jatv
o nernh jiex nyei tin hungh aac
 tov bun yie mbuo aengx duqv longx hnangv loz wuov nor
 tov bun meih nyei hmien aengv cuotv njang
 weic bun yie mbuo duqv njoux
meih dorh diuh a ngunc hmei cuotv i yipv
 meih zunc cuotv fingx fingx mienh
 zorqv naaiv diuh hmei zuangx jienv
meih fioux ndau bun nzungh njiec ndo
 hmei mbiorngz buangv deic bung nzengc
naaiv diuh hmei nzie jienv geh zorng
 hmei nyei nquaah nzie jiex domh si ndaa zongh ndiangx
hmei nyei nquaah mbiorngz mingh taux domh koiv
 hmei nyei cunx mingh taux yu fe ditc ndaaih
meih weic haaix diuc mborqv waaic naaiv norm laatc
 jiex jauv nyei yietc zungv mienh ziouc gaeqv biouv
hieh dungz yiem lomc cuotv daaih caaiv waaic
 yiem lomc huaang nyei yietc zungv hieh zoih daaih nyanc aqv
o nernh jiex nyei tin hungh aac
 tov meih huin nzuonx
 tov yiem wuov lungh mangc buatc
 aengx goux naaiv diuh a ngunc hmei
dongh meih nyei mbiaauc jieqv buoz zuangx nyei a ngunc hmei
 se meih weic ganh bun hlo daaih henv nyei
ninh mbuo longc douz buov naaiv diuh hmei yaac hngaqv njiec nzengc
 tov bun ninh mbuo buatc meih nyei hmien qiex jiez
 ziouc mietc ninh mbuo
tov bun meih nyei buoz maan jienv yiem meih nyei mbiaauc jieqv buoz nyei mienh
 se dongh meih ganh liepc daaih henv wuov dauh baamh mienh
hnangv naaic yie mbuo ziouc yietc liuz maiv tuix nzuonx leih nqoi meih
 tov bun yie mbuo duqv maengc ziangh
 yie mbuo ziouc jouh meih
 kaux meih nyei mbuox
o nernh jiex nyei ziouv  tin hungh aac
 tov bun yie mbuo aengx duqv longx hnangv loz wuov nor
 tov bun meih nyei hmien aengv cuotv njang
 weic bun yie mbuo duqv njoux
