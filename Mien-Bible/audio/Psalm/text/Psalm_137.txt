yie mbuo zueiz jienv mbaa mbi lon nyei ndoqv hlen
 yietv jangx zuqc si on ziouc nyiemv
yie mbuo zorqv yie mbuo nyei daanh baah kuangx jienv yiem naaiv nyei suiv liemh ndiangx
weic zuqc caangv yie mbuo daaih wuov deix oix yie mbuo baaux nzung
 hoic yie mbuo wuov deix oix yie mbuo tengx ninh mbuo zoux nauc nyitc ziouc gorngv
baaux diuh si on nyei nzung bun yie mbuo muangx maah
yie mbuo yiem ganh fingx mienh nyei deic bung
 hnangv haaix nor haih baaux ziouv nyei nzung
o ye lu saa lem aah
 se gorngv yie la kuqv meih
 tov bun yie nyei mbiaauc jieqv buoz hngongx mingh
se gorngv yie maiv jangx ye lu saa lem
 yaac maiv funx ye lu saa lem weih bun yie gauh duqv njien youh jiex
 tov bun yie nyei mbietc naetv jienv yie nyei nzuih dungz
o ziouv aac
 tov jangx e ndom mienh hnangv haaix nor zoux
 ye lu saa lem mbaang wuov hnoi ninh mbuo gorngv
oix zuqc baaic
 oix zuqc baaic aqv
 oix zuqc caeqv njiec taux gorn ndoqv
o mbaa mbi lon aah
 weic meih zoux bun yie mbuo nyei sic
 jaauv win bun meih wuov dauh oix zuqc orn lorqc
zorqv meih nyei gu nguaaz faix guaeqv la bieiv wuov dauh yaac maaih orn lorqc aqv
