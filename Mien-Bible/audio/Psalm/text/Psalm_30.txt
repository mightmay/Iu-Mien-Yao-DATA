ziouv  aac
 yie ceng meih weic zuqc meih zorqv yie yiem ndo nyei dorngx cuotv daaih
 maiv bun yie nyei win wangv jatv yie
o ziouv
  yie nyei tin hungh aah
 yie heuc jienv meih tengx
 meih yaac zorc yie longx
o ziouv aac
 meih njoux yie yiem yiemh gen cuotv daaih
 bun yie duqv maengc ziangh
 maiv zuqc njiec yiemh gen
o ziouv nyei cing nzengc baeqc fingx aah
 oix zuqc baaux nzung ceng ninh
 oix zuqc dor ziec ninh nyei cing nzengc mbuox
ninh nouz mienh se weic nduqc dangh hnangv
 mv baac ninh nyei en zingh se weic yietc seix
 maiv gunv ziangh muonz nyiemv
 mv baac taux lungh ndorm njien youh aqv
yie ganh aeqv
 yiem maanc sic bungx zuoqc nyei ziangh hoc yie gorngv
yie yietc liuz maiv zuqc ging dongz
o ziouv  aac
 meih nyei en zingh liepc yie hnangv norm wuonv nyei mbong nor
 mv baac meih buang meih nyei hmien maiv mangc yie
 yie ziouc gamh nziex haic
o ziouv  aah
 yie heuc jienv meih
 yie dorng jienv ziouv  tov meih tengx
se gorngv yie daic aengx zuqc mingh yiem yiemh gen
 maaih haaix nyungc maaih lamh longc
 nie mbung haih ceng meih nyei fai
 haih gorngv meih ziepc zuoqv nyei jauv fai
o ziouv aah
 tov meih muangx yie yaac korv lienh yie
 o ziouv  aah
 tov meih tengx yie
yie nzauh nyiemv
 meih bun yie cangx heix
 meih jaiv nqoi yie nyei la maah ndie cou nyei lui
 goiv benx njien youh
bun yie nyei hnyouv haih ceng meih
 zungv maiv haih sekv
 o ziouv
  yie nyei tin hungh aah
 yie oix zongc zingh meih taux yietc liuz
