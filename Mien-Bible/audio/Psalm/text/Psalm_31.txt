ziouv  aac
 yie ndaauh kaux meih
 tov bun yie yietc liuz maiv zuqc nyaiv
 meih se baengh fim nyei tin hungh
 tov meih njoux yie
tov baeng m normh muangx yie
 siepv siepv nyei njoux yie
 tov zoux yie ndaauh kaux nyei la bieiv
 zoux weih jienv wuonv nyei dorngx njoux yie
meih zoux yie nyei la bieiv caux yie wuonv nyei dorngx
 weic meih ganh nyei mengh tov dorh yie
 yienz yie nyei jauv
tov bun yie biaux ndutv mienh weic yie zaeng nyei mungz
 weic zuqc meih zoux yie ndaauh kaux nyei dorngx
yie zorqv yie nyei lingh wuonh jiu bun yiem meih nyei buoz gu nyuoz
 o ziouv
 ziepc zuoqv nyei tin hungh aah
 meih zungv zuoqc yie daaih aqv
meih nzorng haic baaix maiv lamh longc nyei miuc fangx wuov deix
 mv baac yie kaux ziouv
meih ziepc zuoqv nyei hnamv yie
 yie ziouc njien youh a hneiv
 weic zuqc meih buatc yie nyei kouv naanc
 yaac hiuv duqv yie nyei hnyouv nzauh nyei jauv
meih yaac maiv zorqv yie jiu bun yiem win wangv nyei buoz ndiev
 meih bun yie nyei zaux caaiv jienv jangv nyei dorngx
o ziouv aac
 tov meih korv lienh yie
 weic zuqc yie kouv haic
 yie nzauh nyiemv
 m zing zungv maiv njang aqv
 yie nyei sin caux hnyouv kouv nzengc
yie nyei maengc zuqc nzauh kouv hnangv
 hnyangx jiex hnyangx kungx njunh jienv yiem
 laaix yie zuqc nyei kouv naanc yie nyei qaqv mau jienv njiec
 zungv kouv taux mbungv nqaai
yie nyei yietc zungv win wangv huotv yie
 yie nyei juangc laangz mienh mangc piex yie
 hiuv duqv yie wuov deix gengh
 gamh nziex yie
 liemh yiem jauv zaangc buangh yie wuov deix yaac biaux yie
ninh mbuo la kuqv yie
 maiv jangx yie hnangv yie daic mi aqv nor
 yie hnangv mborqv huv nyei nie mor
yie haiz mienh camv nyei gorngv waac sapv
 maaih gamh nziex haic nyei sic weih gormx yie
 ninh mbuo caangh laangh hoic yie
 daav za eix zorqv yie nyei maengc
mv baac ziouv  aac
 yie kaux meih
 yie gorngv
meih zoux yie nyei tin hungh
yie ziangh nyei hnoi nyieqc yiem meih nyei buoz
 tov njoux yie biaux ndutv yie nyei win wangv caux zeix yie wuov deix mienh nyei buoz ndiev
tov bun meih nyei hmien nyei njang ziux yie
 meih nyei bou
 weic zuqc meih ziepc zuoqv nyei hnamv yie
 tov njoux yie
o ziouv aac
 tov bun yie maiv zuqc nyaiv
 weic zuqc yie heuc meih
 tov bun orqv mienh zuqc nyaiv
 sekv nzieqc nyei mingh yiem yiemh gen
tov bun gorngv baeqc mienh nyei nzuih
 dongh ninh mbuo ceng hlo
 bungx waac maux
 gorngv doqc kuv mienh wuov deix nyei nzuih hngongx mingh
 maiv haih gorngv waac
meih za gengh longx haic
 meih siou longx nyei ga naaiv yaac bungx zuoqc
 aengx yiem baamh mienh nyei nza hmien bun taaih meih
 ndaauh kaux meih nyei mienh
meih dorh ninh mbuo bingx jienv meih nyei nza hmien mbueiz nyei dorngx
 biaux ndutv mienh daav waaic nyei za eix
 meih bun ninh mbuo yiem norm dorngx beu jienv ninh mbuo
 biaux ndutv gorngv doqc nzaeng jaax nyei waac
oix zuqc ceng ziouv
  weic zuqc yie yiem zuqc weih jienv nyei zingh nyei ziangh hoc
 meih bun cing meih za gengh
 ziepc zuoqv nyei hnamv yie
yie zuqc haeqv gamh nziex nyei ziangh hoc yie gorngv
yie yiem meih nyei nza hmien zuqc zunc leih go
 mv baac yie heuc jienv tov meih tengx
 meih yaac haiz yie tov nyei waac
ziouv nyei zuangx cing nzengc baeqc fingx aah
 oix zuqc hnamv ziouv
  ninh beu jienv ziepc zuoqv nyei mienh
 mv baac hniev hniev nyei winh bun zoux maux nyei mienh
da faanh zuov jienv ziouv nyei mienh oix zuqc henv
 zungx jienv daamv
