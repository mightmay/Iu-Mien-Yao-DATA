o tin hungh aac
 tov meih beu jienv yie
 weic zuqc yie ndaauh kaux meih
yie gorngv mbuox ziouv
meih zoux yie nyei ziouv
 cuotv liuz meih yie maiv maaih haaix nyungc longx
yiem baamh gen nyei cing nzengc baeqc fingx
 se gauh longx jiex
 dongh yie gauh a hneiv jiex nyei mienh
ginv gan nyiec nyei zienh wuov deix jaa nzauh camv
 ninh mbuo dox ziec zienh nyei nziaamv
 yie maiv dox
 yie nyei nzuih meix yaac maiv gorngv cuotv naaiv deix zienh nyei mbuox
ziouv  se yie nzipc nyei buonc
 dongh meih paaiv ziangx bun yie nyei buonc
 yie oix duqv nyei buonc meih tengx yie goux
longc hlaang ndorqc bun yie nyei gapv jaaix ndortv zuqc kuh yiem nyei dorngx
 yie duqv nzipc longx haic nyei buonc
yie oix ceng ziouv weic zuqc ninh dorh yie
 lungh muonz zanc yie nyei hnyouv yaac njaaux yie
yie zanc zanc bun ziouv yiem yie nyei nza hmien
 weic zuqc ninh yiem yie nyei mbiaauc maengx maiv maaih haaix nyungc ging dongz yie
weic naaiv yie nyei hnyouv njien youh a hneiv haic
 yie nyei sin yaac yiem duqv wuonv nyei
weic zuqc meih maiv guangc yie yiem yiemh gen
 yaac maiv bun meih nyei cing nzengc mienh zuqc huv
meih oix bun yie hiuv duqv ziangh maengc nyei jauv
 yiem meih nyei nza hmien meih bun yie maaih njien youh taux daauh
 yiem meih nyei mbiaauc jieqv buoz maaih yietc liuz nyei orn lorqc
