o yie nyei baeqc fingx aah
 meih mbuo oix zuqc muangx yie njaaux nyei jauv
 oix zuqc baeng m normh muangx yie nyei nzuih gorngv nyei waac
yie oix gorngv waac beiv
 yaac oix gorngv cuotv loz hnoi gem jienv nyei sic
se yie mbuo duqv haiz duqv hiuv nyei jauv
 dongh yie mbuo nyei ong taaix gorngv mbuox yie mbuo nyei sic
yie mbuo maiv zorqv naaiv deix sic bingx yie mbuo nyei dorn jueiv
 zungv oix mbuox jiex mingh wuov doic
 oix gorngv ziouv zoux puix duqv ceng nyei sic
 yaac gorngv taux ninh nyei qaqv caux ninh zoux mbuoqc horngh nyei sic
ninh yiem yaakopv nyei zeiv fun mbu ndongx liepc leiz nyeic
 yiem i saa laa en njiec lingc
 dongh ninh hatc yie mbuo nyei ong taaix oix zuqc njaaux ninh mbuo nyei fun faqv
weic bun nqa haav wuov doic zeiv fun
 dongh maiv gaengh cuotv seix wuov deix
 hiuv duqv ziouc nzipc jienv gorngv mbuox ninh mbuo ganh nyei dorn jueiv zeiv fun
hnangv naaic ninh mbuo ziouc kaux tin hungh maaih lamh hnamv dorngx
 yaac maiv la kuqv tin hungh zoux nyei sic
 mv baac ei jienv ninh nyei leiz latc zoux
ninh mbuo ziouc maiv hnangv ninh mbuo nyei ong taaix nor
 dongh hnyouv ngaengc faanv lunc wuov doic mienh
 wuov doic mienh maiv kaux wuonv tin hungh
 ninh mbuo nyei hnyouv yaac maiv ziepc zuoqv gan tin hungh
e faa im mienh nanv jienv juang zinx forng cang
 mv baac taux mborqv jaax nyei hnoi nyieqc tuix nqaang nzuonx
ninh mbuo maiv ei tin hungh liepc nyei ngaengc waac
 yaac maiv kangv gan ninh nyei leiz latc
ninh mbuo la kuqv ninh zoux jiex nyei sic
 caux ninh bun ninh mbuo buatc jiex wuov deix mbuoqc horngh nyei sic
yiem i yipv deic bung
 so an nyei ndau baengh
 tin hungh dorng jienv ninh mbuo nyei ong taaix zoux mbuoqc horngh nyei sic
ninh zorqv koiv bun nqoi
 bun ninh mbuo jiex mingh
 aengx bun wuom ndui jienv hnangv zingh laatc nor
lungh hnoi zanc ninh longc mbuonx
 ziangh muonz longc douz nyei njang dorh ninh mbuo
ninh yiem deic bung huaang mborqv mbaaix la bieiv
 bun wuom camv camv nyei ninh mbuo hopv
 hnangv yiem ndo haic nyei dorngx cuotv
ninh bun wuom yiem la bieiv mbeux cuotv benx ndoqv
 bun wuom liouc njiec hnangv ndaaih nor
mv baac ninh mbuo corc baamz zuiz dorngc tin hungh
 ninh mbuo yiem deic bung huaang ngaengc jienv yiem hlang jiex wuov dauh
ninh mbuo yiem hnyouv duqv eix seix tin hungh
 ngaengc jienv ceuv ninh mbuo ngorc oix nyanc nyei ga naaiv
ninh mbuo gorngv doqc tin hungh ziouc gorngv
yiem naaiv deic bung huaang tin hungh haih bun nyanc hopv fai
ninh mborqv la bieiv zorng bun wuom baetv cuotv
 wuom liouc mingh benx ndoqv buangv mienz nzengc
 ninh aengx haih ceix laangh ziqc fai lorz orv juang ninh nyei baeqc fingx fai
ziouv muangx haiz ninh mbuo nyei waac ziouc qiex jiez haic
 ninh longc douz buov yaakopv nyei zeiv fun
 ninh yietc zei gauh fatv qiex jiez i saa laa en mienh
weic zuqc ninh mbuo maiv sienx tin hungh yaac maiv kaux ninh nyei njoux en
mv baac ninh hatc lungh
 yaac koi nqoi lungh gaengh
ninh bun maa naa duih njiec bun ninh nyei baeqc fingx nyanc
 yaac bun lungh nyei laangh ziqc ninh mbuo
baamh mienh duqv nyanc fin mienh nyei laangh ziqc
 tin hungh bun ninh mbuo duqv nyanc hopv bungx zuoqc
tin hungh bun dong bung nyei nziaaux yiem wuov lungh buonc daaih
 aengx longc ninh nyei qaqv dorh naamh bung nyei nziaaux cuotv daaih
ninh bun orv njiec ndongc nie mbung camv
 se bun norqc ndaix daaih ndongc saa ziou camv
ninh bun norqc ndortv njiec ninh mbuo nyei ciangv mbu ndongx
 huing gormx ninh mbuo nyei ndopv liuh
ninh mbuo ziouc nyanc yaac nyanc duqv beuv
 tin hungh ziux ninh mbuo ngorc nyanc nyei ceix bun ninh mbuo
mv baac ninh mbuo nyanc ngorc nyei ga naaiv maiv gaengh gaux
 corc yiem jienv ninh mbuo nyei nzuih nyei ziangh hoc
tin hungh qiex jiez
 haic ninh mbuo
 ninh yiem ninh mbuo mbu ndongx daix ninh mbuo gauh henv jiex nyei mienh
 mborqv baaic i saa laa en nyei mienh lunx mienh
maiv gunv maaih naaiv deix sic
 ninh mbuo corc baamz zuiz
 maiv gunv ninh zoux naaiv deix mbuoqc horngh nyei sic
 ninh mbuo maiv sienx kaux ninh
ninh ziouc zoux bun ninh mbuo setv mueiz nyei hnoi nyieqc maiv lamh longc
 bun ninh mbuo setv mueiz nyei hnyangx daauh zuqc domh heiv sic
tin hungh daix ninh mbuo nyei ziangh hoc ninh mbuo ziouc lorz ninh aqv
 ninh mbuo goiv hnyouv
 qaqv lorz tin hungh
ninh mbuo jangx zuqc tin hungh se ninh mbuo nyei la bieiv
 yiem hlang jiex nyei tin hungh dongh zuoqc ninh mbuo wuov dauh
ninh mbuo longc nzuih gorngv waac gaam ceng ninh
 yaac longc mbietc gorngv baeqc nduov ninh hnangv
ninh mbuo maiv liepc dingc hnyouv kaux ninh
 yaac maiv ziepc zuoqv nyei ei jienv ninh laengz nyei ngaengc waac
mv baac ninh corc korv lienh ninh mbuo
 guangc ninh mbuo nyei zuiz
 yaac maiv mietc ninh mbuo
 ninh qiex jiez mv baac ninh nyienz jienv ziex nzunc
 ninh zatv jienv ga qiex
 maiv nouz taux daauh
ninh jangx ninh mbuo kungx benx haih daic nyei baamh mienh
 yaac hnangv gorng nziaaux nor
 buonc mingh maiv nzuonx
yiem deic bung huaang ninh mbuo ngaengc ninh ndongc wuov camv
 yiem ndau huaang ninh mbuo bun ninh hnyouv mun
ninh mbuo seix ninh yietc nzunc jiex yietc nzunc
 ninh mbuo cuoqv i saa laa en nyei cing nzengc tin hungh
ninh mbuo maiv jangx ninh nyei domh qaqv
 fai zuoqc ninh mbuo leih ndutv win wangv nyei hnoi
dongh yiem i yipv ninh zoux mbuoqc horngh nyei jangx hoc
 se yiem so an ndau baengh zoux nyei sic
ninh zorqv ninh mbuo nyei ndaaih goiv benx nziaamv
 ninh mbuo nyei ndoqv zungv maiv haih hopv
ninh bun mungz faanv daaih hoic
 aengx bun gaengv hoic ninh mbuo kouv
ninh zorqv ninh mbuo nyei gaeng zuangx bun jopv nyeic lunx
 yaac zorqv ninh mbuo ndortv qaqv duqv daaih nyei buonc bun domh jopv nyeic hoic
ninh bun borqc mborqv waaic ninh mbuo nyei a ngunc hmei
 yaac longc sorng hoic waaic ninh mbuo nyei ngongh nyorx ndiangx
ninh zorqv ninh mbuo nyei ngongh bun borqc mborqv
 aengx bun ninh mbuo nyei ba gi yungh guanh zuqc mba ong piqv
ninh nyei ga qiex biuih cuotv
 ninh qiex jiez haic
 nouz haic
 bun ninh mbuo zuqc ciouv nyei sic
 bun ninh mbuo zuqc guanh zoux mietc nyei fin mienh
ninh liuc leiz ziangx bun qiex jiez nyei jauv cuotv
 ninh maiv liouh ninh mbuo nyei maengc
 zungv jiu bun ninh mbuo butv domh wuon baengc
yiem i yipv ninh daix mouz dauh dorn la gauv
 se haam nyei dauh dauh zeiv fun nyei daauh toi dorn
nqa haav ninh dorh ninh nyei baeqc fingx cuotv daaih hnangv ba gi yungh
 ninh dorh ninh mbuo jiex deic bung huaang hnangv yungh guanh nor
ninh dorh longx ninh mbuo
 ninh mbuo ziouc maiv gamh nziex
 mv baac koiv nyei wuom yiemx daic ninh mbuo nyei win wangv
ninh dorh ninh mbuo mingh taux ninh cing nzengc deic bung nyei gapv jaaix dorngx
 taux ninh nyei mbiaauc jieqv buoz duqv daaih nyei mbong
ninh zunc fingx fingx mienh yiem ninh nyei wuov ndaangc maengx cuotv mingh
 ninh ndorqc ndau bun nqoi weic benx ninh mbuo nzipc nyei buonc
 yaac bun fingx fingx i saa laa en mienh yiem jienv ninh mbuo nyei ndopv liuh
mv baac ninh mbuo corc seix yaac ngaengc jienv yiem hlang jiex nyei tin hungh
 maiv ei jienv ninh nyei leiz latc zoux
daaux nzuonx ninh mbuo ngaengc hnangv ninh mbuo nyei ong taaix
 maiv ziepc zuoqv nyei zoux
 ninh mbuo goiv yienc hnangv juang zinx nor ngau
ninh mbuo ceix yiem hlang zaangc zienh nyei dorngx cuoqv ninh qiex jiez haic
 laaix ninh mbuo zoux miuc fangx
 cuoqv ninh hanc haic ninh mbuo
tin hungh muangx haiz ziouc qiex jiez
 haic
 guangc nzengc i saa laa en mienh aqv
yiem silo
 tin hungh guangc ninh nyei ndopv liuh yiem nyei dorngx
 se ninh yiem baamh mienh mbu ndongx corng nyei ndopv liuh
ninh zorqv ninh nyei laengz ngaengc waac faang jiu bun mienh caangv mingh
 bun ninh nyei njang laangc yiem win wangv nyei buoz ndiev
ninh qiex jiez haic ninh nzipc nyei baeqc fingx
 ziouc jiu bun ninh mbuo zuqc nzuqc ndaauv daix
douz mietc nzengc ninh mbuo nyei houh saeng
 ninh mbuo nyei sieqv lorz maiv duqv jaa dorng
ninh mbuo nyei sai mienh zuqc nzuqc ndaauv daix
 ninh mbuo nyei auv guaav maiv haih nzauh nyiemv
wuov zanc ziouv nyie hnangv mienh m njormh mingh nyie daaih nor
 ninh heuc mbui hnangv mienh henv mienh hopv diuv heuc nor
ninh mborqv ninh nyei win wangv tuix nzuonx
 bun ninh mbuo yietc liuz zuqc nyaiv
ninh nqemh yosepv nyei zeiv fun
 ninh yaac maiv ginv e faa im fingx
mv baac ninh ginv yu ndaa fingx
 ninh hnamv nyei se si on mbong
ninh ceix ninh nyei singx dinc hnangv hlang haic nyei lungh
 yaac hnangv ninh liepc yietc liuz yiem nyei ndau beih
ninh ginv ninh nyei bou
 ndaawitv
 yiem ba gi yungh ciangv dorh ninh cuotv daaih
ndaawitv goux dorh jienv dorn nyei ba gi yungh nyeiz wuov zanc
 tin hungh heuc ninh daaih goux ninh nyei baeqc fingx
 yaakopv nyei zeiv fun
 se tin hungh nzipc nyei buonc
 i saa laa en mienh
 hnangv goux ba gi yungh nor
ndaawitv longc hnyouv zingx nyei goux ninh mbuo
 yaac longc cong mengh dorh ninh mbuo
