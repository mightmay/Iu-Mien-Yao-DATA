oix zuqc ceng ziouv
    oix zuqc ceng ziouv  nyei mengh
   ziouv nyei zuangx bou aah
 oix zuqc ceng
se meih mbuo souv jienv ziouv nyei biauv
 yiem yie mbuo nyei tin hungh nyei biauv nyei laatc gu nyuoz nyei mienh
oix zuqc ceng ziouv weic zuqc ziouv  se longx haic
 baaux nzung ceng ninh nyei mengh
 weic zuqc ninh korv lienh mienh
weic zuqc ziouv ginv yaakopv weic ninh ganh
 ginv i saa laa en benx ninh ganh nyei buonc
yie hiuv duqv ziouv  se hlo haic
 yie mbuo nyei ziouv se gauh hlo jiex zuangx zienh
ziouv yiem gu nguaaic lungh
 yiem ga ndiev ndau
 yiem koiv gu nyuoz caux yietc zungv ndo nyei dorngx
 sueih ganh nyei eix oix zoux haaix nyungc ziouc zoux aqv
ninh bun mbuonx yiem lungh gorn faaux
 ninh bun mba lingc gan mbiungc daaih
 yaac dorh nziaaux yiem ninh siou nyei dorngx cuotv daaih
se dongh ninh daix yiem i yipv deic bung nyei daauh toi dorn
 liemh mienh
 liemh saeng kuv
o i yipv mienh aah
 ninh yiem meih mbuo mbu ndongx zoux jangx hoc caux mbuoqc horngh nyei sic dingc faalo hungh caux ninh nyei zuangx jien nyei zuiz
ninh mietc ziex
 ziex fingx mienh
 aengx daix henv haic nyei hungh diex
ninh daix aa mo lai mienh nyei si honx hungh
 caux mbaasaan deic nyei okc hungh
 caux kaa naa an nyei yietc zungv hungh diex
ninh yaac zorqv ninh mbuo nyei deic bung jiu bun ninh nyei baeqc fingx
 i saa laa en mienh
 benx ninh mbuo nzipc nyei buonc
o ziouv aac
 meih nyei mengh yietc liuz yiem
 o ziouv aac
 mienh oix jangx meih nyei mengh dauh taux maanc doic
ziouv oix tengx ninh nyei baeqc fingx caengx sic
 yaac korv lienh ninh nyei zuangx bou
ganh fingx mienh nyei miuc fangx longc jiem longc nyaanh zoux
 se mienh nyei buoz zoux daaih
naaiv deix miuc fangx maaih nzuih mv baac maiv haih gorngv waac
 maaih m zing mv baac mangc maiv buatc
ninh mbuo maaih m normh mv baac ninh mbuo muangx maiv haiz
 ninh mbuo nyei nzuih maiv maaih yietc deix tauv nyei qiex
zoux naaiv deix miuc fangx nyei mienh ziouc hnangv naaiv deix miuc fangx nor
 da faanh kaux miuc fangx nyei mienh yaac fih hnangv nyei
o i saa laa en nyei zeiv fun aah
 oix zuqc ceng ziouv
 o aalon nyei zeiv fun aah
 oix zuqc ceng ziouv
o lewi nyei zeiv fun aah
 oix zuqc ceng ziouv
 taaih ziouv nyei mienh aah
 oix zuqc ceng ziouv
oix zuqc yiem si on ceng ziouv
  se yiem ye lu saa lem zingh nyei ziouv
  oix zuqc ceng ziouv
