o tin hungh aac
 yie mbuo dor ziec meih aqv
 yie mbuo dor ziec meih
 weic zuqc meih yiem nitv fatv
 yie mbuo zunh yaangh meih zoux mbuoqc horngh nyei sic
tin hungh gorngv
ziux yie dingc daaih nyei ziangh hoc yie oix baengh fim nyei siemv zuiz
baamh gen caux yiem baamh gen nyei yietc zungv mienh lungh lungh laih laih wuov zanc
 se yie ganh baav jienv baamh gen nyei ndiouh
 selaa
yie gorngv mbuox ceng hlo nyei mienh
maiv dungx ceng hlo
 yaac gorngv mbuox orqv mienh
maiv dungx bungx waac maux
maiv dungx taaih ganh hlo
 bungx waac maux
 fai ngorngz jienv jaang gorngv waac
bouh mienh faaux hlang maiv zeiz yiem dong bung fai bung daaih
 yaac maiv zeiz yiem deic bung huaang daaih
se tin hungh dunx sic
 ninh zatv yietc dauh njiec aiv
 bouh yietc dauh faaux hlang
weic zuqc yiem ziouv nyei buoz maaih norm zaanv
 dapv buangv maaih mbiaauz nyei diuv
 peux duqv longx nyei
 ninh oix dox cuotv daaih
 baamh gen nyei yietc zungv orqv mienh oix hopv nqaai nzengc
mv baac yie nor
 yie oix yietc liuz zunh yaangh naaiv deix sic
 yie oix baaux nzung ceng yaakopv nyei tin hungh
yie oix zoux waaic orqv mienh nyei qaqv
 mv baac bun kuv mienh nyei qaqv henv jienv faaux
