tin hungh aah
 meih zoux yie nyei tin hungh
 yie longc hnyouv zimh lorz meih
 yie nyei hnyouv ngorc haic meih
 yie za gengh
 oix haic meih hnangv yiem deic bung haanz mborngx nqaai
 maiv maaih wuom nyei dorngx nor
yie yiem singx dinc buatc jiex meih
 buatc meih nyei qaqv caux njang laangc
weic zuqc meih ziepc zuoqv nyei hnamv mienh se gauh longx ziangh maengc
 yie nyei nzuih ziouc oix ceng meih
da faanh corc maaih maengc nyei ziangh hoc yie oix ceng meih
 yie oix dengv meih nyei mengh sung yie nyei buoz daux gaux
yie nyei hnyouv hnangv nyanc beuv yinh wuic nyei lai hnaangx
 yie nyei nzuih yaac oix njien youh nyei ceng meih
yie bueix jienv coux jangx taux meih
 lungh muonz zanc yaac fei fangv taux meih
weic zuqc meih zanc zanc tengx yie
 yie yiem meih nyei ndaatv ndiev nyei dongh linh njien youh nyei baaux nzung
yie nyei hnyouv kaux wuonv meih
 meih nyei mbiaauc jieqv buoz baav jienv yie
oix hoic yie nyei maengc wuov deix mienh zungv oix ndortv njiec yiemh gen
ninh mbuo oix zuqc nzuqc ndaauv daix
 zuqc hieh juv betv nyanc
mv baac hungh diex oix kaux tin hungh njien youh
 da faanh ziangv jienv ninh houv waac nyei mienh oix ceng ninh
 weic zuqc gorngv baeqc wuov deix zungv zuqc nqapc jienv nzuih
