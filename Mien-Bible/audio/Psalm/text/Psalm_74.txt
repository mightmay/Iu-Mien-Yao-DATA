o tin hungh aah
 meih weic haaix diuc yietc liuz guangc yie mbuo
 meih weic haaix diuc qiex jiez meih nyei yungh ciangv nyei ba gi yungh hnangv cuotv douz sioux
tov meih jangx jienv meih loz hnoi ginv daaih nyei baeqc fingx
 dongh meih zuoqc nzuonx weic zoux meih ganh nzipc nyei buonc
 jangx jienv si on mbong
 dongh meih yiem jiex nyei dorngx
tov meih laamx mingh mangc naaiv deix yietc liuz baaic huaang nyei dorngx
 win wangv mietc nzengc yiem singx dinc nyei yietc zungv ga naaiv
meih nyei win wangv yiem meih nyei wuic dorngh qaqv heuc
 ninh mbuo cie ninh mbuo ganh nyei geh faaux weic zoux jangx hoc
buatc ninh mbuo hnangv mienh yiem lomc yaamh bouv hngaqv ndiangx nor
yiem singx dinc gu nyuoz yietc zungv diu daaih nyei ndiangx
 ninh mbuo longc bouv longc zueih mborqv waaic nzengc
ninh mbuo longc douz buov meih nyei singx dinc njiec taux ndau
 ninh mbuo bun meih nyei mengh yiem nyei dorngx maaih uix
ninh mbuo yiem hnyouv hnamv
yie mbuo oix hingh jiex nzengc ninh mbuo
 ninh mbuo ziouc zorqv yiem gormx deic bung
 tin hungh nyei norm norm wuic dorngh
 buov nzengc
yie mbuo maiv buatc yie mbuo nyei jangx hoc
 yaac maiv zengc yietc dauh douc waac mienh
 yiem yie mbuo mbu ndongx yaac maiv maaih haaix dauh hiuv duqv oix zuqc hnangv naaiv nor ndongc haaix lauh
o tin hungh aah
 win jaa oix huotv ndongc haaix lauh
 win wangv oix yietc liuz gorngv doqc meih nyei mengh fai
meih weic haaix diuc nyuotv jienv buoz
 se meih nyei mbiaauc jieqv buoz
 meih weic haaix diuc maiv zorqv buoz yiem la kuotv sung cuotv daaih mietc ninh mbuo
mv baac tin hungh aac
 yiem loz hnoi daaih meih zoux yie nyei hungh
 meih yiem lungh ndiev zoux gong weic njoux mienh
meih longc meih nyei domh qaqv zorqv koiv bun nqoi
 mborqv yiem koiv gu nyuoz nyei jung hungh nyei m nqorngv huv
meih zienv le wi aa taan nyei m nqorngv huv
 yaac zorqv ninh jiu bun yiem deic bung huaang nyei hieh zoih nyanc
meih bun wuom zingv caux ndoqv nyei wuom liouc cuotv
 zanc zanc maaih wuom liouc jienv nyei ndaaih meih bun nqaai mingh
lungh hnoi zanc benx meih nyei
 lungh muonz zanc yaac meih nyei
 meih liuc leiz hlaax caux mba hnoi
ndau beih nyei yietc zungv gapv jaaix se meih dingc daaih
 meih yaac bun maaih haac gueix caux dong gueix
o ziouv aah
 tov meih jangx jienv win wangv ndongc haaix huotv meih
 mienh hngongx mienh yaac gorngv doqc meih nyei mengh
maiv dungx zorqv meih nyei norqc nqo nyei maengc jiu bun hieh zoih
 tov maiv dungx yietc liuz la kuqv meih nyei mienh jomc mienh nyei maengc
tov jangx jienv meih liepc nyei ngaengc waac weic zuqc ndau beih norm norm hmuangx nyei dorngx maaih zoux doqc hoic mienh nyei sic buangv nzengc
tov maiv dungx bun zuqc zeix nyei mienh zuqc nyaiv
 tov bun mienh jomc mienh caux dangx donx nyei mienh ceng meih nyei mengh
o tin hungh aah
 tov meih jiez daaih maah
 tov weic ganh caengx sic
 jangx jienv mienh hngongx mienh hnangv haaix nor ziangh hnoi huotv meih
maiv dungx la kuqv meih nyei win wangv qaqv heuc nyei qiex
 se meih nyei win jaa maiv dingh liouh nyei nauc jienv heuc mbui nyei qiex
