yiem yu ndaa deic mienh hiuv duqv tin hungh
 yiem i saa laa en ninh nyei mengh hlo haic
yiem saalem ninh liepc ninh nyei ndopv liuh
 ninh yiem nyei dorngx se si on
yiem wuov ninh wuotv nauv maaih douz nyei forng cang
 torngv baaih
 nzuqc ndaauv caux yietc zungv mborqv jaax nyei wuoqc ginc
 selaa
o tin hungh aac
 meih za gengh njang laangc haic
 meih gauh hlo gauh njang laangc jiex yietc liuz yiem nyei mbong
ninh mbuo hnyouv henv nyei mienh nyei ga naaiv zungv zuqc caangv nzengc
 ninh mbuo daic nzengc mi aqv
 mborqv jaax nyei zuangx mienh
 maiv maaih haaix dauh haih cau duqv buoz jiez aqv
o yaakopv nyei tin hungh aac
 meih hatc ninh mbuo wuov zanc ninh mbuo nyei maaz caux geh maaz mienh ziouc daic mi aqv
mv baac mienh gamh nziex nyei se kungx meih ganh hnangv
 meih qiex jiez nyei ziangh hoc haaix dauh haih yiem meih nyei nza hmien
meih yiem gu nguaaic lungh gorngv siemv zuiz nyei waac
 lungh ndiev gamh nziex
 yaac sekv nzieqc nyei
dongh tin hungh daaih dingc zuiz
 oix njoux yietc zungv yiem baamh gen zuqc zeix nyei mienh
 selaa
baamh mienh qiex jiez
 haih bun mienh gauh oix ceng meih
 zuqc meih nouz zengc njiec nyei mienh
 oix yiem nitv fatv meih
meih mbuo oix zuqc laengz ngaengc waac bun ziouv
  meih mbuo nyei tin hungh
 yaac ei jienv naaiv deix laengz nyei waac zoux
 oix zuqc bun weih gormx nyei mienh dorh zingh nyeic daaih bun mienh oix zuqc taaih nyei ziouv
ninh zatv jienv zoux hlo wuov deix nyei hnyouv
 bun lungh ndiev nyei hungh diex gamh nziex ninh
