yie longc noic zuov jienv ziouv
  ninh bungx m normh muangx haiz yie tov nyei waac
ninh cie yie yiem zuqc mietc nyei kuotv cuotv daaih
 se ndo haic
 nyouh haic nyei wuom bamc
 bun yie nyei zaux souv wuonv yiem la bieiv zorng gu nguaaic
 bun yie nyei zaux mbiec caaiv duqv wuonv
ninh bun yie nyei nzuih baaux diuh siang nzung
 se ceng yie mbuo nyei tin hungh nyei nzung
 maaih mienh camv nyei duqv buatc ziouc gamh nziex aengx sienx kaux ziouv
haaix dauh sienx kaux ziouv
  maiv huin mingh lorz zoux maux
 ceng hlo nyei mienh
 caux dorngc jauv gan jaav zienh nyei mienh
 wuov dauh duqv orn lorqc aqv
o ziouv
  yie nyei tin hungh aah
 meih weic yie mbuo zoux mbuoqc horngh nyei sic camv
 meih weic yie mbuo hnamv cuotv nyei za eix maiv maaih haaix dauh haih beiv duqv taux meih
 se gorngv yie mingh zunh mbuox mienh
 zungv maiv haih saauv maiv zienz
meih maiv zeiz oix mienh buov ziec caux fongc horc nyei ga naaiv
 meih maiv zeiz lorz ziangh dauh buov ziec nyei saeng kuv fai fiqv zuiz nyei ga naaiv
 mv baac meih bun yie maaih m normh muangx duqv haiz meih nyei qiex
yie ziouc gorngv
mangc maah
 yie daaih aqv
 yiem wuov sou njunc fiev jienv yie nyei jauv louc
o yie nyei tin hungh aah
 meih nyei leiz latc yiem yie nyei hnyouv gu nyuoz
 yie a hneiv ei jienv meih nyei eix zoux
yie yiem mienh camv gapv zunv nyei dorngx zunh njoux en nyei kuv fienx
 o ziouv aah
 meih hiuv duqv yie nyei nzuih meix maiv dingh liouh nyei zunh
yie maiv zorqv meih tengx yie mbuo nyei njoux en bingx jienv yie nyei hnyouv
 yie gorngv meih ziepc zuoqv nyei hnyouv caux meih nyei njoux en
 yie yiem mienh camv gapv zunv nyei dorngx
 maiv gem jienv meih ziepc zuoqv nyei hnamv mienh caux hnyouv zingx nyei jauv
ziouv aac
 tov meih maiv dungx ngaengc jienv maiv korv lienh yie
 meih ziepc zuoqv nyei hnamv yie yaac bun meih nyei zien leiz zanc zanc beu jienv yie
maaih ciouv nyei zeqc naanc
 zungv saauv maiv hingh
 weih gormx yie
 yie nyei zuiz zunc zaaic yie
 taux yie mangc maiv buatc haaix nyungc
 zuiz gauh camv jiex yie nyei m nqorngv nyei mba biei
 yie nyei mba nziu yuqc nzengc
o ziouv aah
 tov meih nqoi eix njoux yie
 tov ziouv siepv siepv nyei tengx yie
tov bun oix zorqv yie nyei maengc wuov deix mienh zuqc nyaiv zuqc lunc
 tov bun dongh a hneiv yie zuqc kouv wuov deix tuix nzuonx nqa haav yaac zuqc baaic hmien
tov bun gorngv
haav
 haav
 bun yie wuov deix zuqc nyaiv
 zuqc baaic
tov bun yietc zungv daaih lorz meih wuov deix
 njien youh orn lorqc
 tov bun hnamv meih nyei njoux en wuov deix
 maiv dingh liouh nyei gorngv
ziouv za gengh hlo haic
mv baac yie se kouv
 jomc haic
 tov ziouv jangx yie
 meih se dongh tengx yie
 njoux yie wuov dauh
 o yie nyei tin hungh aah
 tov meih maiv dungx ngaih
