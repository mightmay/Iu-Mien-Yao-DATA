da faanh ninh mbuo zoux nyei jauv maiv maaih dorngx nqemh
 se gan ziouv nyei leiz latc yangh wuov deix
 maaih orn lorqc
gan longx ninh gorngv nyei waac
 se longc nzengc hnyouv lorz ninh wuov deix
 maaih orn lorqc
naaiv nyungc mienh maiv zoux dorngc haaix nyungc
 ninh mbuo kungx yangh ziouv nyei jauv hnangv
meih zorqv meih hatc nyei waac paaiv bun yie mbuo jienh ei jienv zoux
tov bun yie nyei jauv wuonv
 haih gan longx meih nyei leiz nyeic
yie nyei m zing mangc jienv meih nyei yietc zungv lingc
 yie ziouc maiv zuqc nyaiv
yie hoqc liuz meih baengh fim nyei leiz
 yie ziouc longc cing nzengc hnyouv ceng meih
yie oix gan meih nyei leiz nyeic
 tov yietc liuz maiv dungx guangc ziangh yie
 mbetc
houh saeng mienh oix zuqc hnangv haaix nor goux duqv ninh ganh nyei jauv cing nzengc
 se oix zuqc ei jienv meih nyei waac zoux
yie longc nzengc hnyouv lorz meih
 tov bun yie maiv dungx leih nqoi meih nyei lingc
yie zorqv meih nyei waac zaangh jienv yie nyei hnyouv
 weic bun yie maiv baamz zuiz dorngc meih
o ziouv  aac
 yie ceng meih
 tov njaaux meih nyei leiz nyeic yie
yie oix longc yie nyei nzuih meix zunh yaangh meih nyei nzuih gorngv nyei yietc zungv leiz
yie a hneiv meih gorngv nyei waac ndongc a hneiv yietc zungv zinh zoih
yie oix fei fangv meih hatc nyei waac yaac mangc dingc meih nyei jauv louc
yie a hneiv meih nyei leiz nyeic
 yie maiv haih la kuqv meih nyei waac
 nqi men
tov zoux longx bun meih nyei bou
 weic bun yie duqv ziangh jienv yaac gan meih nyei waac
tov bun yie nyei m zing mangc duqv cuotv yiem meih nyei leiz latc mbuoqc horngh nyei sic
yie yiem lungh ndiev zoux dingh zepv dangh baav nyei mienh
 tov maiv dungx zorqv meih nyei lingc bingx yie
yie gengh
 jorm hnyouv zanc zanc jangx meih nyei leiz
 taux mba nziu zungv oix mbaaix nyei
meih hemx ceng ganh hlo
 se zuqc zioux nyei mienh
 dongh yangh pien
 leih meih nyei lingc wuov deix
tov zorqv guangc yie zuqc nyaiv zuqc mienh mangc piex nyei sic
 weic zuqc yie gan longx meih nyei waac
maiv gunv zoux hlo nyei mienh zueiz jienv caangh laangh hoic yie
 meih nyei bou fei fangv meih nyei leiz nyeic
meih njaaux nyei yietc zungv waac bun yie a hneiv
 yaac zoux yie caangh laangh nyei mienh
 ndaa letv
yie nyei maengc se hnangv zuqc njiec taux nie mbung
 tov ziux meih nyei waac tengx yie nyei maengc aengx fingv jiez daaih
yie gorngv yie zoux nyei jauv
 meih yaac dau yie
 tov zorqv meih nyei leiz nyeic njaaux yie
tov meih tengx yie mengh baeqc meih hatc nyei waac
 yie ziouc fei fangv meih zoux nyei mbuoqc horngh sic
yie nyei hnyouv nzauh duqv kouv hnangv yuqc nzengc nor
 tov ziux meih nyei waac tengx yie henv jiez daaih
tov meih bun yie leih nqoi jaav nyei jauv yaac nqoi eix njaaux meih nyei leiz latc yie
yie ginv ziepc zuoqv nyei jauv yangh
 yie zorqv meih nyei leiz an jienv yie nyei nza hmien
o ziouv aac
 yie kaux wuonv meih njaaux nyei waac
 tov maiv dungx bun yie zuqc nyaiv
yie oix tiux gan jienv meih nyei lingc nyei jauv
 weic zuqc meih bun yie bieqc hnyouv camv jienv faaux
o ziouv aac
 tov njaaux yie gan meih nyei leiz nyeic
 yie ziouc gan meih taux daauh taux mueiz
tov bun yie mengh baeqc weic bun yie haih gan meih nyei leiz latc
 yaac longc nzengc hnyouv ei jienv zoux
tov dorh yie gan meih nyei lingc nyei jauv
 weic zuqc naaiv diuh jauv yie a hneiv haic
tov bun yie maaih hnyouv oix longc meih njaaux nyei waac
 maiv zeiz kungx douh leic zinh
tov maiv dungx bun yie huin mangc maiv lamh longc nyei sic
 tov bun yie yiem meih nyei jauv duqv ziangh maengc
tov meih ei jienv meih laengz nyei waac zoux weic yie
 meih nyei bou
 se weic taaih meih wuov deix laengz nyei waac
tov tengx yie leih nqoi gamh nziex zuqc nyaiv nyei sic
 weic zuqc meih nyei leiz se longx haic
yie ngorc meih hatc nyei waac
 weic zuqc meih baengh fim nyei
 tov bun yie duqv ziangh jienv
 waau
o ziouv aac
 tov bun cing meih ziepc zuoqv nyei hnamv yie
 tov ziux meih laengz nyei waac njoux yie
yie ziouc maaih waac dau huotv yie wuov deix mienh
 weic zuqc yie kaux meih nyei waac
tov meih maiv dungx zorqv zien leiz nyei waac cuotv nzengc yie nyei nzuih
 weic zuqc meih nyei leiz bun yie maaih lamh hnamv dorngx
yie oix zanc zanc ei jienv meih nyei leiz latc taux yietc liuz yietc seix
yie ziouc yangh bungx nqoi nyei jauv
 weic zuqc yie ei jienv meih hatc nyei waac
yie oix yiem hungh diex nyei nza hmien gorngv meih hatc nyei waac
 yie zungv maiv zuqc nyaiv
weic zuqc yie a hneiv meih nyei lingc
 se dongh yie hnamv nyei
yie taaih meih nyei lingc
 se dongh yie hnamv nyei
 yie yaac fei fangv meih nyei leiz nyeic
 zaa yin
jangx jienv meih caux meih nyei bou laengz nyei waac
 weic zuqc meih nyei waac bun yie maaih lamh hnamv dorngx
meih laengz nyei waac bun yie maaih maengc ziangh
 yie zuqc naanc zingh nyei ziangh hoc ziouc orn yie nyei hnyouv
zoux maux nyei mienh maiv dingh liouh nyei huotv yie
 mv baac yie maiv leih nqoi meih nyei leiz latc
o ziouv aac
 yie jangx duqv meih loz hnoi bun daaih nyei leiz
 ziouc orn yie nyei hnyouv
yie buatc mienh waaic mienh guangc meih nyei leiz latc
 yie qiex jiez haic hnangv oix njopc douz nor
yie yiem lungh ndiev dingh zepv nyei dorngx
 meih nyei leiz nyeic benx yie nyei nzung
o ziouv aac
 yie lungh muonz zanc jangx meih nyei mengh
 yaac ei jienv meih nyei leiz latc
yie ei jienv meih hatc nyei waac zoux
 naaiv se yie nyei orn lorqc
 hetc
ziouv  benx yie nyei buonc
 yie laengz ei jienv meih nyei waac
yie longc nzengc hnyouv tov meih ziux meih laengz nyei waac korv lienh yie
yie hnamv taux yie yangh nyei diuc diuc jauv
 yie ziouc huin nzuonx daaih lorz meih njaaux nyei yietc zungv waac
yie siepv siepv nyei gan meih nyei lingc
 zungv maiv ngaih
maiv gunv orqv mienh zaeng hlaang ndoh yie
 yie zungv maiv la kuqv meih nyei leiz latc
ndaamv muonz yie jiez sin daaih ceng meih
 weic meih baengh fim nyei leiz
da faanh taaih meih
 ei jienv meih hatc nyei waac zoux wuov deix
 yie caux ninh mbuo zoux doic
o ziouv aac
 meih ziepc zuoqv nyei hnamv lungh ndiev mienh
 tov njaaux meih nyei leiz nyeic yie
 tetc
o ziouv  aac
 meih ziux meih nyei waac zoux longx bun meih nyei bou
tov ceix bun yie maaih cong mengh caux wuonh zaang
 weic zuqc yie sienx meih nyei lingc
yie maiv gaengh zuqc kouv wuov zanc
 yie baamz zuiz zoux dorngc
 mv baac ih zanc yie ei jienv meih nyei waac
meih se longx
 meih zoux nyei yaac zoux longx
 tov njaaux meih nyei leiz nyeic yie
zoux maux nyei mienh gorngv baeqc hoic yie
 mv baac yie longc nzengc hnyouv gan meih hatc nyei waac
ninh mbuo nyei hnyouv hngongx
 mv baac yie a hneiv meih nyei leiz latc
yie zuqc kouv se longx nyei
 weic bun yie hoqc linc meih nyei leiz nyeic
meih nyei nzuih gorngv cuotv nyei leiz latc weic yie gauh maaih lamh longc jiex cin cin waanc waanc jiem nyaanh
 yotv
meih nyei buoz zeix yie daaih aengx liepc yie
 tov bun yie bieqc hnyouv weic bun yie duqv hoqc linc meih nyei lingc
taaih meih wuov deix mienh buatc yie ziouc a hneiv haic
 weic zuqc yie kaux meih nyei waac maaih lamh hnamv dorngx
o ziouv aac
 yie hiuv duqv meih siemv nyei waac se baengh fim nyei
 yaac hiuv duqv yie zuqc siouc kouv se meih ziepc zuoqv nyei zoux
tov ziux meih laengz bun meih nyei bou nyei waac longc meih ziepc zuoqv hnamv mienh nyei hnyouv orn yie nyei hnyouv
tov meih korv lienh yie
 bun yie duqv ziangh jienv
 weic zuqc meih nyei leiz latc bun yie a hneiv
tov bun ceng hlo nyei mienh zuqc nyaiv
 weic zuqc ninh mbuo maiv longc leiz nyei hoic yie
 mv baac yie ganh aeqv
 yie fei fangv meih hatc nyei waac
tov bun taaih meih wuov deix huin nzuonx daaih lorz yie
 weic bun ninh mbuo hiuv duqv meih nyei waac
tov bun yie nyei hnyouv ei jienv meih nyei leiz nyeic yaac maiv maaih dorngx nqemh
 weic bun yie maiv zuqc nyaiv
 kapv
yie nyei hnyouv za gengh zuov jienv oix duqv meih nyei njoux en
 yie kaux meih nyei waac maaih lamh hnamv dorngx
yie zuov gau meih ei meih laengz nyei waac zoux
 m zing zungv mbuov mi aqv
 yie naaic gaax
meih haaix zanc cingx orn yie nyei hnyouv
yie se hnangv norm dapv a ngunc diuv nyei ndopv mbuoqc kangx jienv douz sioux gu nguaaic
 mv baac yie maiv la kuqv meih nyei leiz nyeic
meih nyei bou oix zuqc diev ndongc haaix lauh
 meih taux haaix zanc cingx siemv hoic yie wuov deix mienh nyei zuiz
zoux maux
 maiv ei meih nyei leiz latc nyei mienh
 wetv kuotv oix hoic yie ndortv
meih nyei yietc zungv lingc kaux duqv wuonv nyei
 ninh mbuo gorngv baeqc hoic yie
 tov tengx yie
ninh mbuo kaav deix mietc yie
 bun yie maiv maaih maengc yiem lungh ndiev
 mv baac yie maiv guangc meih hatc nyei waac
meih ziepc zuoqv nyei hnamv mienh ziouc tov siex cuotv yie nyei maengc weic bun yie haih ei jienv meih nyei nzuih gorngv nyei waac
 laa metv
o ziouv aac
 meih nyei waac yiem lungh gu nguaaic liepc wuonv taux yietc liuz
doic jiex doic meih se ziepc zuoqv nyei
 meih liepc baamh gen daaih
 baamh gen ziouc yiem jienv taux ih zanc
ziux meih hatc nyei waac yietc zungv yiem jienv taux ih hnoi weic zuqc maanc muotc se benx meih nyei bou
se gorngv meih nyei leiz latc maiv zeiz bun yie a hneiv
 yie yiem kouv naanc gu nyuoz zungv zuqc mietc mi aqv
yie yietc liuz maiv la kuqv meih hatc nyei waac
 weic zuqc meih longc meih hatc nyei waac bun yie duqv ziangh jienv
yie benx meih nyei mienh
 tov njoux yie
 weic zuqc yie ei jienv meih hatc nyei waac
orqv mienh zuov jienv oix daix yie
 mv baac yie oix samx mangc meih nyei leiz latc
yie buatc maanc sic maaih ninh nyei soux mouc
 mv baac meih nyei lingc za gengh
 jangv haic
 mem
o yie za gengh hnamv meih nyei leiz latc
 yie ziangh hnoi maiv dingh liouh nyei fei fangv
meih nyei lingc zanc zanc yiem yie nyei hnyouv
 ziouc bun yie maaih cong mengh gauh camv yie nyei win wangv
yie gauh hnamv duqv tong yie nyei yietc zungv fin saeng
 weic zuqc yie fei fangv meih njaaux nyei waac
beiv mienh gox mienh yie gauh mengh baeqc weic zuqc yie ei jienv meih hatc nyei waac
yie hatc jienv maiv bun yie nyei zaux yangh yietc zungv orqv nyei jauv
 weic bun yie ei jienv meih nyei waac zoux
yie maiv leih nqoi meih nyei leiz weic zuqc meih ganh njaaux jiex yie
yie seix liuz meih nyei waac
 za gengh gaam haic
 yiem yie nyei nzuih zungv gauh gaam mueiz dorngh
yie kaux meih hatc nyei waac tengx yie bieqc hnyouv
 weic naaiv yie nzorng haic yietc zungv jaav nyei jauv
 nun
meih nyei waac se hnangv dang ziux yie nyei zaux mbiec
 yaac zoux yie jauv zaangc nyei njang
yie houv jienv liepc ngaengc waac yaac laengz ei jienv baengh fim nyei leiz zoux
o ziouv aac
 yie za gengh siouc kouv naanc hniev haic
 tov meih ziux meih nyei waac bun yie duqv ziangh jienv
o ziouv aac
 tov zipv yie nyei nzuih ceng nyei waac benx ziec nyei ga naaiv
 yaac njaaux yie hiuv duqv meih nyei leiz
yie nyei maengc zanc zanc zuqc gamh nziex nyei sic
 mv baac yie maiv la kuqv meih nyei leiz latc
orqv mienh zaeng koux oix hlopv yie
 mv baac yie maiv leih nqoi meih hatc nyei waac
meih njaaux nyei waac se yie yietc liuz nzipc nyei buonc
 yaac bun yie nyei hnyouv a hneiv haic
yie liepc dingc hnyouv gan meih nyei leiz nyeic
 yietc liuz gan taux daauh taux mueiz
 saa mekv
maaih i diuc hnyouv nyei mienh yie nzorng haic
 mv baac yie hnamv meih nyei leiz latc
meih zoux yie bingx nyei dorngx yaac zoux yie nyei torngv baaih
 yie kaux meih nyei waac maaih lamh hnamv dorngx
zoux orqv nyei mienh aah
 biaux nqoi yie maah
 weic bun yie haih gan longx yie nyei tin hungh hatc nyei lingc
tov ziux meih laengz nyei waac baav jienv yie
 bun yie duqv ziangh jienv
 yie maaih lamh hnamv nyei yaac tov maiv dungx bungx ndortv weic bun yie maiv zuqc nyaiv
tov baav jienv yie
 yie ziouc yiem duqv longx yaac zanc zanc taaih meih nyei leiz nyeic
meih nqemh maiv ei meih nyei leiz nyeic nyei mienh
 ninh mbuo guv guaix nyei za eix se maiv lamh longc
meih zorqv lungh ndiev nyei orqv mienh funx hnangv hlieqv nqaiv nor
 weic naaiv yie hnamv meih njaaux nyei waac
yie sin zinx weic zuqc yie gamh nziex meih
 yie yaac gamh nziex meih siemv nyei waac
 aayin
yie zoux nyei se baengh fim
 horpc nyei
 tov maiv dungx guangc yie yiem zeix yie wuov deix nyei buoz ndiev
tov beu jienv meih nyei bou bun yie duqv longx
 maiv dungx bun zoux maux nyei mienh zeix yie
yie zuov gau meih nyei njoux en
 caux meih zoux ziangx meih baengh fim laengz nyei waac
 yie m zing zungv maiv njang aqv
tov meih ziux meih ziepc zuoqv nyei hnamv mienh dorh meih nyei bou
 yaac tov njaaux meih nyei leiz nyeic yie
yie se meih nyei bou
 tov bun yie bieqc hnyouv
 weic bun yie mengh baeqc meih njaaux nyei waac
ziouv dingc zuiz nyei ziangh hoc taux aqv
 weic zuqc mienh baamz meih nyei leiz latc
yie za gengh hnamv meih nyei lingc gauh camv jiem
 zungv gauh camv zien jiem
weic naaiv yie yangh meih hatc nyei waac
 yie nzorng haic yietc zungv jaav nyei jauv
meih njaaux nyei waac gengh peix fuc haic
 weic naaiv yie longc hnyouv gan jienv mingh
meih nyei waac porv nqoi se hnangv ziux njang nor
 bun maiv nangc hiuv camv nyei mienh bieqc hnyouv
yie morngx nqoi nzuih tauv qiex hae hae nyei
 weic zuqc yie za gengh oix meih nyei lingc
tov huin mangc yie yaac korv lienh yie
 hnangv meih zoux jiex weic hnamv meih nyei mengh wuov deix mienh
tov meih longc meih nyei waac bun yie nyei zaux mbiec haih caaiv duqv jienv
 yaac maiv dungx bun haaix nyungc zuiz gunv yie
tov tengx yie biaux ndutv zeix yie wuov deix mienh
 weic bun yie haih ei jienv meih hatc nyei waac
tov meih nyei hmien ziux njang meih nyei bou
 yaac tov njaaux meih nyei leiz nyeic yie
yie nyei wuom mueic liouc njiec hnangv ndoqv nor
 weic zuqc mienh maiv ei meih nyei leiz latc
 zaa nde
o ziouv  aac
 meih se baengh fim nyei
 meih nyei leiz latc yaac zingx nyei
meih dingc daaih nyei leiz nyeic se horpc nyei
 yaac baengh fim nzengc
yie nyei hnyouv qiex jiez haic hnangv douz buov jienv nor
 weic zuqc yie nyei win wangv la kuqv meih nyei waac
meih laengz nyei waac seix liuz
 hiuv duqv kaux duqv wuonv nyei
 yie
 meih nyei bou
 yaac hnamv haic
yie zoux faix
 zuqc mienh mangc piex
 mv baac yie maiv la kuqv meih hatc nyei waac
meih se baengh fim nyei
 yaac yietc liuz baengh fim
 meih nyei leiz latc yaac zien
yie zuqc doh naanc
 nzauh kouv
 mv baac meih nyei lingc bun yie njien youh
meih njaaux nyei waac yietc liuz baengh fim nyei
 tov bun yie mengh baeqc weic bun yie duqv ziangh jienv
 kopv
o ziouv aac
 yie longc nzengc hnyouv heuc jienv meih
 tov dau yie
 yie ziouc ei jienv meih nyei leiz nyeic
yie heuc jienv meih
 tov njoux yie
 weic bun yie haih ei jienv meih njaaux nyei waac
lungh maiv gaengh njang yie jiez sin heuc meih tengx
 yie kaux meih nyei waac maaih lamh hnamv dorngx
yie ziangh muonz nungx jienv m zing weic fei fangv meih laengz nyei waac
ziux meih ziepc zuoqv nyei hnamv mienh tov muangx yie nyei qiex
 o ziouv aac
 tov ziux meih nyei leiz beu yie nyei maengc
daav orqv za eix zeix yie wuov deix mienh taux fatv aqv
 ninh mbuo leih go meih nyei leiz latc
mv baac ziouv aac
 meih yiem nitv fatv
 meih nyei yietc zungv lingc yaac zien
yie weic hoqc meih njaaux nyei waac hiuv duqv lauh aqv
 meih njaaux nyei waac yietc liuz liepc wuonv
 letv
tov mangc buatc yie nyei kouv naanc yaac njoux yie
 weic zuqc yie maiv la kuqv meih nyei leiz latc
tov tengx mbenc yie nyei sic yaac zuoqc yie
 ziux meih laengz nyei waac tov bun yie duqv ziangh jienv
zoux orqv nyei mienh maiv haih duqv njoux
 ninh mbuo maiv gan meih nyei leiz nyeic
o ziouv aac
 meih za gengh korv lienh mienh haic
 tov ziux meih nyei leiz bun yie maaih maengc ziangh jienv
zeix yie
 caux yie doix dekc nyei mienh camv haic
 mv baac yie maiv leih nqoi meih hatc nyei waac
yie buatc maiv ziepc zuoqv nyei mienh ziouc youx haic weic zuqc ninh mbuo maiv ei meih nyei waac
samx mangc gaax yie ndongc haaix hnamv meih hatc nyei waac
 tov ziux meih ziepc zuoqv nyei hnamv mienh beu yie nyei maengc
meih nyei waac nzutv zunv gorngv se zien leiz
 meih nyei yietc zungv gong fim nyei leiz yietc liuz yiem
 sin
zoux hlo nyei mienh maiv longc leiz nyei hoic yie
 mv baac yie nyei hnyouv gamh nziex nyei se meih nyei waac
yie weic meih nyei waac a hneiv
 hnangv mienh duqv caangv daaih nyei ga naaiv camv nor
yie nzorng haic
 youx haic yietc zungv gorngv baeqc nyei waac
 mv baac yie hnamv haic meih nyei leiz latc
weic meih baengh fim nyei leiz yie yietc hnoi ceng meih siec nzunc
hnamv meih nyei leiz nyei mienh duqv baengh orn camv
 yaac maiv maaih haaix nyungc haih bun ninh mbuo ndiqv zuqc ndorpc
o ziouv aac
 yie zuov jienv meih njoux yie
 yie yaac ei meih hatc nyei lingc zoux
yie nyei hnyouv ei jienv meih nyei waac
 yie za gengh
 hnamv haic meih nyei waac
yie ei jienv meih hatc nyei
 paaiv nyei waac
 weic zuqc yie nyei diuc diuc jauv yiem meih nyei nza hmien
 tau
o ziouv aac
 tov bun yie heuc nyei sing qiex taux meih nyei nza hmien
 yaac ziux meih nyei waac bun yie bieqc hnyouv
tov bun yie jouh nyei waac taux meih nyei nza hmien
 tov ziux meih nyei waac njoux yie
yie nyei nzuih meix oix gorngv cuotv ceng nyei waac
 weic zuqc meih njaaux meih nyei leiz nyeic yie
yie nyei mbietc oix baaux nzung gorngv meih nyei waac
 weic zuqc meih nyei yietc zungv lingc se baengh fim nyei
tov liuc leiz ziangx meih nyei buoz tengx yie
 weic zuqc yie ginv liuz meih hatc nyei waac
o ziouv aac
 yie gengh oix duqv meih nyei njoux en
 meih nyei leiz latc yaac bun yie a hneiv
tov bun yie duqv ziangh jienv weic bun yie haih ceng meih
 tov bun meih nyei leiz tengx yie
yie mingh dorngc jauv hnangv ba gi yungh dingx laaih nor
 tov daaih lorz meih nyei bou
 weic zuqc yie maiv la kuqv meih nyei lingc
