ziouv aac
 tov meih siemv bun cing yie maiv zoux dorngc
 weic zuqc yie kungx zoux zingx nyei sic hnangv
 yie kaux ziouv
 hnyouv yaac maiv mbungh mbienv
o ziouv aac
 tov meih zaah mangc yie yaac seix yie
 tov kauv yie nyei hnyouv caux yie hnamv nyei sic
weic zuqc meih ziepc zuoqv nyei hnamv yie yaac dorh yie
 yie yaac zanc zanc ei jienv meih nyei zien leiz yangh
yie yaac maiv caux nduov mienh nyei mienh juangc jauv yangh
 yaac maiv caux beih zaqc hnyouv njuotv nyei mienh zoux doic
yie nzorng haic gapv zunv nyei orqv mienh
 yaac simv nqoi mienh waaic mienh
o ziouv aac
 yie nzaaux yie nyei buoz bun cing yie maiv zoux dorngc
 yie yaac yangh huing meih nyei ziec dorngh
yie baaux nzung dor ziec meih
 nzamc jienv gorngv meih zoux nyei yietc zungv mbuoqc horngh nyei sic
o ziouv aac
 yie hnamv meih yiem nyei biauv
 dongh meih nyei njang laangc yiem nyei dorngx
tov meih maiv dungx zorqv yie caux zuiz mienh yietc njiec guaatv mingh
 yaac maiv dungx zorqv yie nyei maengc caux daix mienh nyei mienh zuqc daic
ninh mbuo nyei buoz zanc zanc zoux orqv sic
 ninh mbuo nyei mbiaauc jieqv buoz kungx nzuiz nyaanh hmuangx hnangv
mv baac yie ganh kungx zoux hnyouv zingx
 tov meih njoux yie
 korv lienh yie
yie nyei zaux souv jienv ndau baengh nyei dorngx
 yiem zuangx mienh gapv zunv nyei dorngx yie oix ceng ziouv
