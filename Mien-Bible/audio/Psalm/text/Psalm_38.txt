o ziouv aah
 maiv dungx qiex jiez
 hemx yie
 yaac maiv dungx nouz yie
 dingc yie nyei zuiz
weic zuqc meih nyei forng cang buonv bieqc yie gu nyuoz
 meih nyei buoz njiec daaih ngatv jienv yie
weic zuqc meih nouz yie
 yie nyei sin cingx maiv wangc siangx
 laaix yie nyei zuiz yie benx baengc mi aqv
yie zoux dorngc nyei zuiz yiemx gauh hlang jiex yie nyei m nqorngv
 yaac hnangv ga naaiv hniev jiex ndaangc yie nyei qaqv
laaix yie zoux hngongx nyei sic yie mun nyei dorngx zueix yaac huv
yie zuqc kouv
 ndoqv njiec
 zungv mbaapv njiec ndau
 ziangh hnoi ziangh muonz nzauh nyiemv jienv yiem
yie nyei jaaiv jorm hnangv douz buov jienv nor
 yie nyei sin maiv maaih yietc norm dorngx wangc siangx
yie suei nzengc
 kouv taux ndiev
 yie nyei hnyouv mun
 njunh jienv yiem
ziouv aah
 yie nyei hnyouv oix longc nyei meih hiuv nzengc mi aqv
 yie njunh jienv nyei qiex bingx maiv mbueiz meih
yie nyei mba nziu dongz seix nyei
 yie nyei qaqv yaac mau jienv njiec
 liemh yie nyei m zing zungv maiv njang aqv
laaix yie nyei zeqc naanc yie nyei doic caux gorx youz simv yie go
 yie nyei cien ceqv yaac simv yie go haic
oix zorqv yie nyei maengc wuov deix zaeng ninh mbuo nyei mungz
 oix hoic yie wuov deix kungx gorngv hnangv haaix nor haih bun yie zuqc baaic
 ninh mbuo ziangh hnoi daav za eix nduov yie
mv baac yie hnangv m normh ndung nyei mienh muangx maiv haiz
 yaac hnangv ga naaiv hngongx
 maiv haih gorngv waac
yie hnangv yietc dauh muangx maiv haiz nyei mienh
 nzuih maiv haih dau
o ziouv aah
 yie zuov jienv meih
 o ziouv
  yie nyei tin hungh aah
 meih zungv oix dau yie
weic zuqc yie daux gaux gorngv
yie nyei zaux caaiv piatv nyei ziangh hoc
 maiv dungx bun ninh mbuo jatv yie fai ceng hlo
weic zuqc yie zungv oix ndorpc haic aqv
 yie yaac zanc zanc mun jienv yiem
yie nyiemc yie nyei zuiz
 yie weic yie nyei zuiz nzauh
yie nyei win wangv youc camv youc henv
 nzorng yie mv baac maiv maaih gorn baengx nyei mienh yaac maaih camv
longc orqv sic jaauv yie zoux nyei kuv sic wuov deix caux yie doix dekc
 weic zuqc yie kungx lorz zoux horpc nyei jauv hnangv
o ziouv aah
 tov maiv dungx guangc yie
 o yie nyei tin hungh aah
 maiv dungx leih go yie
njoux yie wuov dauh ziouv aah
 tov siepv siepv nyei daaih tengx yie
