ziouv za gengh weih hlo
 yaac puix duqv mienh camv camv nyei ceng yiem yie mbuo nyei tin hungh nyei zingh
 se yiem ninh nyei cing nzengc mbong
mangc naaiv norm mbong youc hlang youc nzueic
 bun lungh ndiev nyei zuangx mienh njien youh
 se domh hungh diex nyei zingh
 si on mbong
 yiem baqv bung go nyei dorngx
tin hungh yiem zingh gu nyuoz yietc norm wuonv nyei dorngx
 bun cing ninh ganh benx wuonv nyei dorngx
mangc maah
 zuangx hungh diex gapv zunv daaih
 lomh nzoih cuotv mingh oix mborqv naaiv norm zingh
ninh mbuo yietv buatc naaiv norm zingh ninh mbuo mbuoqc horngh haic
 gamh nziex gau
 huaang huaang zaang zaang nyei biaux
ninh mbuo gamh nziex haic
 sin zinx nzengc
 kouv gau
 hnangv m sieqv dorn mun gu nguaaz nor
yaac hnangv taansitv nyei nzangv zuqc dong bung nyei domh nziaaux buonc waaic
yie mbuo haiz jiex hnangv haaix nor
 ih zanc yie mbuo buatc hnangv wuov nor
 yiem nernh jiex nyei ziouv nyei zingh
 se yiem yie mbuo nyei tin hungh nyei zingh
 naaiv norm zingh tin hungh liepc taux yietc liuz
 selaa
o tin hungh aac
 yie mbuo yiem meih nyei biauv jangx zuqc meih ziepc zuoqv nyei hnamv mienh
o tin hungh aac
 hnangv meih nyei mengh zunh jomc lungh ndiev
 mienh yaac hnangv wuov nor ceng meih taux lungh gorn
 meih longc baengh fim nyei jauv gunv
tov bun si on mbong nyei mienh a hneiv
 bun yu ndaa zingh nyei mienh njien youh
 weic zuqc meih baengh fim nyei siemv
yangh gormx si on maah
 huing gormx nzengc
 saauv zingh nyei laauh
samx mangc zingh nyei zingh laatc
 zaah mangc zingh wuonv jiex nyei dorngx
 weic gorngv mbuox hoz doic mienh
weic zuqc naaiv dauh tin hungh
 se yie mbuo nyei tin hungh taux maanc gouv maanc doic
 ninh yietc liuz yietc seix dorh yie mbuo
