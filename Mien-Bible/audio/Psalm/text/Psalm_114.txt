i saa laa en mienh yiem i yipv cuotv wuov zanc
 se yaakopv nyei zeiv fun leih nqoi gorngv ganh nyungc waac nyei fingx
yu ndaa benx tin hungh nyei singx dinc
 i saa laa en benx ninh gunv nyei guoqv
koiv mangc buatc liuz ziouc biaux
 jor ndaen ndaaih yaac liouc daaux nqaang
zuangx mbong biu hnangv ba gi yungh gouv nor
 mbong aiv tiux hnangv ba gi yungh dorn
o koiv aac
 meih weic haaix diuc biaux
 o jor ndaen ndaaih aac
 meih weic haaix diuc liouc daaux nqaang
domh mbong aac
 meih weic haaix diuc biu hnangv ba gi yungh gouv
 fiuv mbong aac
 meih weic haaix diuc tiux hnangv ba gi yungh dorn
ndau beih aac
 oix zuqc yiem ziouv nyei nza hmien dongz
 se dorng jienv yaakopv nyei tin hungh
dongh bun la bieiv tiuv benx wuom domh
 bun la bieiv mbaengx tiuv benx wuom zingv wuov dauh
