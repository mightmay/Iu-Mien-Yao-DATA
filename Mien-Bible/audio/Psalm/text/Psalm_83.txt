tin hungh aac
 tov meih maiv dungx sekv sekv nyei yiem
 o tin hungh aac
 tov maiv dungx kungx nqapc jienv nzuih
 maiv ko lo
mangc maah
 meih nyei win wangv faanv
 nzorng meih wuov deix cau jiez m nqorngv daaih aqv
ninh mbuo daav guv guaix nyei za eix hoic meih nyei baeqc fingx
 ninh mbuo lomh nzoih caangh laangh zoux bun meih beu jienv nyei mienh
ninh mbuo gorngv
daaih maah
 mbuo zorqv ninh mbuo yietc guoqv mienh mietc nzengc
 ziouc maiv maaih haaix dauh haih jangx duqv i saa laa en wuov norm mbuox
ninh mbuo dongh hnyouv daav za eix
 yaac liepc jiez ngaengc waac caux meih doix dekc
se maaih e ndom mienh caux i saa maa en mienh
 mo apc mienh caux haagaa mienh
maaih ge mbaan mienh
 ammon mienh
 caux aa maa lekv mienh
 maaih fi li saa die mienh caux tailaqv mienh
atc si lie mienh yaac caux ninh mbuo gapv jienv doic
 ninh mbuo tengx qaqv lotv nyei zeiv fun
tov zoux bun ninh mbuo hnangv meih zoux bun mi ndien mienh
 yaac hnangv yiem kison ndaaih zoux bun si se laa caux yaa mbin
dongh yiem en ndo zuqc mietc
 benx ndau nyei buonx
tov bun ninh mbuo zoux hlo nyei mienh zuqc hnangv olepv caux se epc
 ninh mbuo nyei zuangx hungh dorn yaac zuqc hnangv ze mbaa caux saanx mun naa
ninh mbuo gorngv
mbuo oix zuqc zorqv tin hungh nyei miev ciangv weic benx mbuo ganh nyei buonc
o yie nyei tin hungh aac
 tov bun ninh mbuo hnangv nziaaux zunc nyei nie mbung
 yaac hnangv cuqv maux zuqc nziaaux buonc nor
hnangv douz buov qui gemh
 yaac hnangv douz mbietc zieqc jienv mbong
tov hnangv naaic longc meih nyei domh nziaaux zunc ninh mbuo
 yaac longc meih nyei domh mbiungc nziaaux haeqv ninh mbuo gamh nziex haic
o ziouv aac
 tov bun ninh mbuo zuqc baaic hmien nyaiv nzengc weic bun ninh mbuo daaih lorz meih
tov bun ninh mbuo yietc liuz nyaiv yaac gamh nziex
 bun ninh mbuo baaic hmien yaac zuqc mietc
tov bun ninh mbuo hiuv duqv kungx meih ganh hnangv
 dongh maaih mbuox heuc ziouv
  se yiem hlang jiex gunv lungh ndiev wuov dauh
