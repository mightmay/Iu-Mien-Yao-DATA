oix zuqc ceng ziouv
    oix zuqc dor ziec ziouv  weic zuqc ninh se longx haic
 ninh yietc liuz ziepc zuoqv nyei hnamv mienh
haaix dauh haih gorngv ziouv zoux hlo haic nyei sic
 fai haaix dauh haih biux mengh puix duqv ceng ninh nyei yietc zungv
da faanh ei jienv baengh fim nyei jauv zoux wuov deix
 se zanc zanc zoux horpc nyei mienh
 maaih orn lorqc
o ziouv aac
 meih zoux longx bun meih nyei baeqc fingx wuov zanc
 tov jangx yie
 meih daaih njoux ninh mbuo nyei ziangh hoc tov tengx yie
weic bun yie buatc meih ginv daaih nyei mienh duqv bungx zuoqc
 yaac bun yie a hneiv meih nyei baeqc fingx duqv daaih nyei njien youh
 yaac duqv caux meih nzipc daaih nyei buonc juangc jienv ceng
yie mbuo caux yie mbuo nyei ong taaix fih hnangv nyei baamz zuiz
 yie mbuo zoux dorngc
 zoux orqv nyei sic
yiem i yipv deic bung wuov zanc
 yie mbuo nyei ong taaix maiv mengh baeqc meih zoux mbuoqc horngh nyei sic
 ninh mbuo maiv jangx taux meih ndongc haaix ziepc zuoqv nyei hnamv ninh mbuo
 ninh mbuo zungv yiem wuov koiv siqv ga hlen
 ngaengc yiem hlang jiex wuov dauh
maiv gunv hnangv naaic
 ninh weic ganh nyei mengh njoux ninh mbuo
 weic bun ninh mbuo hiuv duqv ninh nyei domh qaqv
ninh hatc koiv siqv
 koiv ziouc nqaai mi aqv
 ninh dorh ninh mbuo jiex ndo nyei dorngx hnangv jiex deic bung huaang nor
ninh njoux ninh mbuo biaux ndutv ninh mbuo nyei win wangv nyei buoz ndiev
 yiem win jaa nyei buoz ndiev njoux ninh mbuo cuotv daaih
wuom yiemx ninh mbuo nyei win jaa
 zungv maiv zengc yietc dauh aqv
wuov zanc ninh mbuo sienx ninh nyei waac
 ninh mbuo yaac baaux nzung ceng ninh
mv baac maiv lauh ninh mbuo la kuqv ninh zoux nyei sic
 ninh mbuo maiv longc hnyouv zuov ninh njaaux nyei za eix
yiem wuov deic bung huaang ninh mbuo cei duqv kouv haic
 ziouc yiem wuov seix tin hungh
ziux ninh mbuo tov nyei ninh ceix bun ninh mbuo
 mv baac bun ninh mbuo butv baengc ngaaiz
yiem ndopv liuh ciangv gu nyuoz mienh mueic jieqv mose caux ziouv  nyei cing nzengc mienh
 aalon
 wuov zanc
ndau nqoi
 naqv ndaataan yaac biopv ndipc aa mbi lam yietc guanh mienh
maaih douz yiem ninh mbuo nyei guanh mbu ndongx cuotv daaih
 douz mbietc buov nzengc orqv mienh
yiem holepv mbong ninh mbuo zoux dauh ngongh gouv dorn
 yaac baaix dox daaih nyei miuc fangx
ninh mbuo zorqv tin hungh nyei njang laangc tiuv nyanc miev nyei ngongh gouv nyei miuc fangx
ninh mbuo la kuqv ninh mbuo nyei njoux ziouv
 tin hungh
 dongh yiem i yipv zoux hlo haic nyei sic
yiem haam nyei deic zoux mbuoqc horngh nyei jauv
 yiem koiv siqv zoux peix fuc nyei sic
weic naaiv ninh gorngv ninh oix mietc ninh nyei baeqc fingx
 kaux bangc maaih ninh ginv daaih wuov dauh mose dorng jienv tin hungh tengx ninh mbuo gorngv
 yaac bun ninh ga qiex fiu
 maiv mietc ninh mbuo
ninh mbuo yaac mangc piex wuov norm kuh yiem nyei deic bung
 ninh mbuo maiv sienx tin hungh laengz nyei waac
ninh mbuo yiem ganh nyei ndopv liuh ngopv
 yaac maiv muangx ziouv  nyei waac
weic naaiv ninh sung jienv buoz houv waac gorngv ninh oix bun ninh mbuo yiem deic bung huaang ndortv nzengc
bun ninh mbuo nyei zeiv fun nzaanx mingh yiem maanc fingx mbu ndongx
 bun ninh mbuo faatv nzaanx yiem buangv norm norm guoqv
nqa haav yiem be o ninh mbuo bieqc mbaa an zienh yaac nyanc ziec bun maiv maaih maengc nyei zienh nyei ga naaiv
ninh mbuo zoux nyei sic cuoqv ziouv qiex jiez haic
 ziouc maaih domh wuon baengc yiem ninh mbuo mbu ndongx butv cuotv
wuov zanc fi ne hatc souv jiez daaih dingc zoux dorngc nyei mienh nyei zuiz
 domh wuon baengc ziouc dingh mi aqv
ninh hnangv naaiv zoux
 ziouv funx ninh zoux duqv horpc
 yaac funx taux maanc gouv maanc doic
ninh mbuo yiem me li mbaa wuom cuoqv ziouv  qiex jiez
 laaix ninh mbuo
 mose yaac zuqc kouv aqv
weic naaiv ninh mbuo bun mose nyei hnyouv mun
 ninh ziouc qiex beqv gorngv cuotv ninh maiv horpc zuqc gorngv nyei waac
ninh mbuo maiv ei ziouv hatc nyei waac mietc wuov deix ganh fingx mienh
daaux nzuonx zorpc jienv caux wuov deix fingx yiem
 yaac hoqc zoux hnangv ninh mbuo nor zoux
tin hungh nyei mienh fu sux wuov deix mienh nyei miuc fangx ziouc benx koux hlopv jienv ninh mbuo
ninh mbuo zorqv ninh mbuo ganh nyei naamh nyouz ziec bun mienv
ninh mbuo daix maiv zoux dorngc nyei mienh
 se bun ganh nyei naamh nyouz nyei nziaamv liouc cuotv
 dongh ninh mbuo longc ziec bun kaa naa an nyei miuc fangx
 wuov deix nziaamv ziouc bun deic bung maaih uix
hnangv naaic ninh mbuo ganh zoux nyei jauv bun ninh mbuo maaih uix
 yiem ninh mbuo zoux nyei sic ninh mbuo hnangv maaic buonv sin nyei m sieqv dorn
weic naaiv ziouv ziouc qiex jiez ninh nyei baeqc fingx
 yaac youx haic ninh nzipc nyei buonc
ninh ziouc zorqv ninh mbuo jiu bun yiem camv fingx mienh nyei buoz ndiev
 nzorng ninh mbuo wuov deix ziouc duqv gunv ninh mbuo
ninh mbuo nyei win wangv yaac zeix ninh mbuo
 ninh mbuo ziouc zuqc yiem ninh mbuo nyei hatc maaz ga ndiev
ninh njoux ninh nyei baeqc fingx ziex nzunc
 mv baac ninh mbuo duqv eix ngaengc jienv tin hungh ziouc laaix ganh nyei zuiz ndortv njiec aiv
maiv gunv hnangv naaic
 ninh haiz ninh mbuo heuc jienv tov nyei waac
 ninh ziouc jangx ninh mbuo nyei kouv naanc
ninh jangx jienv ninh laengz nyei ngaengc waac
 ziux ninh ndongc naaic ziepc zuoqv nyei hnamv ninh ziouc goiv za eix
ninh bun yietc zungv caangv ninh nyei mienh wuov deix korv lienh ninh mbuo
o ziouv
  yie mbuo nyei tin hungh aac
 tov njoux yie mbuo
 tov siou yie mbuo yiem maanc guoqv mbu ndongx nzuonx
 weic bun yie mbuo haih dor ziec meih nyei cing nzengc mbuox
 yaac a hneiv nyei ceng
ceng ziouv
 i saa laa en nyei tin hungh
 yiem yietc liuz taux yietc liuz
 zuangx mienh oix zuqc lomh nzoih gorngv
aamen
 oix zuqc ceng ziouv
