tin hungh aah
 yie tauv domh qiex nyei ziangh hoc tov muangx yie nyei qiex
 tov meih beu jienv yie nyei maengc
 maiv zuqc win wangv hoic
tov meih tengx yie bingx jienv beic ndiev daav za eix wuov deix orqv mienh
 caux wuov guanh ceux lunc nyei mienh
ninh mbuo nzioux ganh nyei mbietc hnangv nzuqc ndaauv nor laic
 ninh mbuo gorngv cuotv im haic nyei waac hnangv ziangx haic nyei forng
ninh mbuo bingx jienv buonv maiv zoux dorngc nyei mienh
 liemh zeih buonv ninh
 ninh mbuo yaac maiv gamh nziex
ninh mbuo laanh kuinx laanh ei ninh mbuo waaic nyei za eix zoux
 ninh mbuo beic ndiev caangh laangh zaeng hlaang hlopv mienh
 ninh mbuo hnamv daaih
haaix dauh haih mangc duqv buatc yie mbuo
haaix dauh haih wetv cuotv yie mbuo zoux nyei waaic sic
 yie mbuo hnamv cuotv guaix haic nyei za eix
 mienh nyei hnyouv caux eix za gengh ndo haic
mv baac tin hungh oix longc forng cang buonv ninh mbuo
 ninh mbuo ziouc liemh zeih zuqc mun
weic zuqc ninh mbuo ganh nyei mbietc oix hoic ninh mbuo zuqc baaic
 da faanh buatc ninh mbuo nyei mienh ziouc huangx m nqorngv
zuangx mienh ziouc gamh nziex haic
 oix zunh yaangh tin hungh zoux nyei gong
 yaac hnamv taux ninh zoux nyei sic
kuv mienh ziouc kaux ziouv njien youh yaac oix ndaauh kaux ninh
 hnyouv zingx nyei mienh yaac oix ceng ninh
