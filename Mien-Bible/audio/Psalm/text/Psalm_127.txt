se gorngv maiv zeiz ziouv  zoux biauv
 zoux biauv nyei mienh baeqc baeqc ndortv qaqv
 se gorngv maiv zeiz ziouv zuov zingh
 zuov zingh nyei mienh maiv njormh mv baac maiv lamh longc
lungh ndorm jiez sin nziouv
 lungh muonz zanc bueix hmuangx lauh
 cuotv qaqv zoux kouv weic yungz maengc se maiv lamh longc
 weic zuqc ziouv bun ninh hnamv nyei mienh bueix duqv njormh
naamh nyouz se ziouv bun nzipc nyei buonc
 yungz daaih nyei fu jueiv benx ninh nyei zingh nyeic
mienh hnyangx jeiv lunx nyei ziangh hoc yungz nyei naamh nyouz
 se hnangv forng cang yiem mborqv jaax baeng nyei buoz
maaih forng buangv forng ndongh nyei mienh orn lorqc haic
 yiem zingh gaengh caux win wangv dunx sic nyei ziangh hoc yaac maiv zuqc nyaiv
