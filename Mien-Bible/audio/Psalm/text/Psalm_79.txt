o tin hungh aac
 ganh fingx mienh daaih bieqc meih ganh nzipc nyei deic bung
 ninh mbuo bun meih nyei cing nzengc biauv maaih uix
 bun ye lu saa lem zingh mbaang nzengc
ninh mbuo zorqv meih nyei bou nyei sei zoux lungh zaangc norqc nyei nyanc hopv
 zorqv meih nyei cing nzengc baeqc fingx nyei orv bun ndau beih nyei hieh zoih nyanc
ninh mbuo bun meih nyei baeqc fingx nyei nziaamv liouc cuotv hnangv wuom nor
 gormx nzengc ye lu saa lem
 zungv maiv maaih mienh biopv sei
yie mbuo zuqc juangc laangz mienh ki yie mbuo
 zuqc weih gormx nyei mienh jatv yaac huotv yie mbuo
o ziouv aac
 meih oix qiex jiez yie mbuo ndongc haaix lauh
 taux yietc liuz fai
 meih oix qiex jiez hanc haic hnangv douz buov jienv taux haaix zanc
tov bun maiv nyiemc meih wuov deix fingx fingx mienh caux maiv heuc meih nyei mbuox wuov deix maanc guoqv
 zuqc meih nyei ga qiex baetv cuotv bun ninh mbuo
weic zuqc ninh mbuo naqv nzengc yaakopv nyei zeiv fun
 yaac bun ninh yiem nyei dorngx benx ndau huaang
tov meih maiv dungx jangx yie mbuo nyei ong taaix zoux nyei zuiz
 bun yie mbuo maiv zuqc laaix ninh mbuo dingc zuiz
 tov siepv siepv nyei korv lienh yie mbuo weic zuqc yie mbuo kouv taux ndiev
 maiv lamh hnamv dorngx
o yie mbuo nyei njoux ziouv
 tin hungh aac
 tov meih weic meih nyei mengh nyei njang laangc tengx yie mbuo
 tov weic meih nyei mengh njoux yie mbuo
 yaac guangc yie mbuo nyei zuiz
ganh fingx mienh weic haaix diuc naaic
meih mbuo nyei tin hungh yiem haaix
 tov bun yie mbuo ganh nyei m zing buatc meih jaauv maanc guoqv mienh nyei win
 weic zuqc ninh mbuo bun meih nyei bou nyei nziaamv liouc cuotv
tov meih muangx haiz zuqc wuonx nyei mienh njunh nyei qiex
 yaac ziux meih nyei domh qaqv beu jienv wuov deix oix zuqc daic nyei mienh
o ziouv aac
 tov bun gorngv doqc ki meih wuov deix weih gormx nyei fingx fingx mienh aengx zuqc jaa hniev taux siec gouv
hnangv naaic yie mbuo
 meih nyei baeqc fingx
 oix yietc liuz dor ziec meih
 yie mbuo oix ceng meih taux maanc gouv maanc doic
