o ziouv aac
 njang laangc maiv zeiz bun yie mbuo
 maiv zeiz bun yie mbuo
 se oix zuqc bun meih ganh nyei mengh duqv njang laangc
 weic zuqc meih za gengh hnamv mienh yaac ziepc zuoqv nyei zoux
maanc fingx mienh weic haaix diuc oix gorngv
ninh mbuo nyei tin hungh yiem haaix
yie mbuo nyei tin hungh yiem gu nguaaic lungh
 ziux ninh buatc horpc nyei ninh ziouc zoux
ninh mbuo nyei miuc fangx longc jiem longc nyaanh zoux daaih
 se mienh nyei buoz zoux cuotv daaih nyei
naaiv deix miuc fangx maaih nzuih mv baac maiv haih gorngv waac
 maaih m zing mv baac mangc maiv buatc
maaih m normh mv baac muangx maiv haiz
 maaih mba zorng mv baac maiv haih hnomv
maaih buoz mv baac maiv haih hluo
 maaih zaux mv baac maiv haih yangh jauv
 ninh mbuo nyei jaang hoh yaac maiv haih cuotv qiex mbui
zoux naaiv deix miuc fangx nyei mienh ziouc hnangv naaiv deix miuc fangx nor
 da faanh kaux miuc fangx nyei mienh yaac fih hnangv nyei
o i saa laa en mienh aac
 oix zuqc kaux ziouv
  ninh tengx ninh mbuo yaac zoux ninh mbuo nyei torngv baaih
o aalon nyei zeiv fun aac
 oix zuqc kaux ziouv
 ninh tengx ninh mbuo yaac zoux ninh mbuo nyei torngv baaih
taaih ziouv nyei zuangx mienh aah
 oix zuqc kaux ziouv
 ninh tengx ninh mbuo yaac zoux ninh mbuo nyei torngv baaih
ziouv jangx yie mbuo
 ninh oix ceix fuqv bun yie mbuo
 ninh oix ceix fuqv bun i saa laa en nyei zeiv fun
 ninh oix ceix fuqv bun aalon nyei zeiv fun
ninh oix ceix fuqv bun taaih ziouv nyei zuangx mienh
 liemh zoux hlo zoux faix
tov ziouv bun meih mbuo caux meih mbuo nyei zeiv fun jaa hiaangx jienv faaux
tov bun meih mbuo duqv ziouv nyei fuqv
 se zeix lungh zeix ndau wuov dauh nyei fuqv
lungh se ziouv  nyei lungh
 mv baac ndau ninh ceix bun baamh mienh
daic mingh nyei mienh maiv ceng ziouv
 njiec taux sekv nzieqc nyei dorngx wuov deix yaac maiv ceng
mv baac yie mbuo oix ceng ziouv  yiem naaiv mingh taux yietc liuz
 oix zuqc ceng ziouv
